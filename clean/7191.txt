Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1694 del 18 dicembre 1985 - Resoconto
OGGETTO N. 1694/VIII - COMUNICAZIONI DEL PRESIDENTE DEL
CONSIGLIO.
PRESIDENTE
: Do comunicazione al Consiglio dell'attività
svolta dalla Presidenza del Consiglio e dagli organi consiliari
dopo l'ultima adunanza:
DISEGNI DI LEGGE PRESENTATI: -
DISEGNI DI LEGGE VISTATI:
D.L. N. 236, concernente: "Rifinanziamento del fondo di
dotazione della gestione speciale della Società Finanziaria Valle
d'Aosta previsto dall'art. 9 della LR 28.6.1982, n. 16"
D.L. N. 227, concernente: "Modifiche ed integrazioni all'art. 10
della LR 15.6. 1983, n. 57, in materia di concorsi per il
reclutamento del personale ispettivo e direttivo delle scuole ed
istituti scolastici regionali".
D.L. N. 228, concernente: "Interventi finanziari a sostegno ed
integrazione della profilassi e della lotta nei confronti delle
malattie infettive degli animali per l'applicazione della LR 28.
6.1962, n. 13, recante norme per il risanamento del bestiame in
Valle d'Aosta".
D.L. N. 233, concernente: "Provvedimenti per il personale
addetto ai servizi a favore delle persone anziane ed inabili di cui
alla LR 15.12.1982, n. 93".
D.L. N. 229, concernente: "Destinazione dei fondi assegnati
dallo Stato ai sensi della legge 17.5.1983, n. 217: "Legge quadro
per il turismo"
D.L. N. 230, concernente: "Aumento, per l'anno 1985, degli
stanziamenti previsti per l'applicazione della LR 14.7.1982 n. 24,
concernente: Interventi per la realizzazione di infrastrutture
ricreativo sportive di interesse turistico".
D.L. N. 237, concernente: "Aumento, per l'anno 1985, dello
stanziamento previsto per l'applicazione della LR 15.7. 1985, n.
46, concernente la concessione di incentivi per la realizzazione di
impianti di risalita e di connesse strutture di servizio".
D.L. N. 238, concernente: "Realizzazione di un immobile da
adibire a sede di scuola alberghiera regionale".
DISEGNI DI LEGGE NON VISTATI:
P.L. N. 222, portant: "Institution des Lycées Techniques
Valdôtains".
DELIBERAZIONI VISTATE: N. 12.
DELIBERAZIONI NON VISTATE: -
RIUNIONI DI COMMISSIONI.'
Conferenza Capigruppo, Ufficio di Presidenza e Presidenti
Commissioni: 1 Ufficio di Presidenza: 1
IV
^
Commissione: 1
I^ e III^ Commissione in riunione congiunta: 1
II^ Commissione allargata ai Capigruppo per questioni
riguardanti il Parco Nazionale del Gran Paradiso: 1
Colleghi Consiglieri,
ancora un grave lutto per la Valle d'Aosta e per il mondo della
cultura.
E' mancato domenica a Torino, all'età di 83 anni, il Prof.
Alessandro Pas-serin d'Entrèves, primo Prefetto di Aosta liberata,
componente, su designazione del C.N.L., del primo Consiglio Valle
nonchè storico e docente di fama internazionale.
Con Alessandro Passerin d'Entrèves scompare uno dei personaggi
di maggior rilievo della storia valdostana, uno dei protagonisti
delle lunghe e dure battaglie condotte quaranta anni fa dal popolo
valdostano per l'ottenimento dello statuto di autonomia.
L'avevamo visto, per l'ultima volta ad Aosta il 14 luglio 1985,
in occasione delle manifestazioni celebrative del 25° anniversario
della scomparsa del Prof. Federico Chabod, cui lo legava una
amicizia profonda e devota maturatasi negli anni degli studi
universitari, nel mondo accademico, e consolidatasi negli anni
difficili dell'immediato dopoguerra, allorquando, dopo tante
distruzioni e lutti, occorreva operare con alacrità per dare alla
Valle d'Aosta un volto nuovo.
Di quel glorioso periodo, Alessandro Passerin d'Entrèves ci ha
lasciato indimenticabili pagine, scritte con lo slancio del
patriota e del regionalista, del figlio che amava la sua terra e la
sua gente, pagine che costituiscono tutt'oggi preziosi ed
insostituibili documenti per conoscere in modo più approfondito le
origini della nostra autonomia.
Oggi, un altro "grande" ci ha lasciati, ma il Suo ricordo, il
Suo alto magistero, la Sua dedizione totale alla causa della
"petite Patrie", rimarranno scolpiti nei nostri cuori e nelle
nostre coscienze e ci saranno di sprone a lavorare per rendere più
perfetto l'istituto autonomistico, conquistato grazie all'impegno
fervido di uomini, come Passerin d'Entrèves, coraggiosi, animati da
spirito di servizio nei confronti della comunità valdostana.
Tornano alla mente alcuni passi del messaggio che d'Entrèves
indirizzò ai valdostani pochi giorni dopo la liberazione e che sono
una diretta testimonianza dei Suoi sentimenti autonomistici e
regionalistici.
Diceva allore il Prefetto d'Entrèves: "Le rêve de notre
inoubliable Chanoux, le Martyr de la cause valdôtaine, va devenir
une réalité. Les montagnards vont de nouveau se gouverner
eux-mêmes, la liberté sera le prix de durs sacrifices qu'ils ont
toujours fait pour la Partie. Déjà notre langue française, les
chers vieux noms du Pays ont été rétablis".
Alessandro d'Entrèves era infatti un profondo cultore della
lingua francese e per la sua valorizzazione si battè con tutte le
sue energie.
In francese scrisse un bellissimo saggio "Les bornes du royaume,
écrits de philosophie politique et d'histoire valdôtaine".
Incisivo fu poi il suo impegno per la creazione dei Lycées
classiques di lingua francese, che egli riteneva indispensabile per
rafforzare la coscienza autonomistica dei valdostani: purtroppo
questo ambizioso disegno non poté realizzarsi per il sopraggiunto
abbandono dell'attività politica avvenuto nel 1946.
Ma la politica non era la Sua vocazione.
Tornò presto agli studi e fu chiamato, riconoscimento rarissimo,
a ricoprire la cattedra di studi italiani all'Università di
Oxford.
Fu di nuovo a Torino nel 1957 ove insegnò la dottrina dello
Stato e poi la filosofia della politica.
Come ricordava ieri il Prof. Norberto Bobbio, nel suo splendido
articolo dedicato all'amico scomparso, Passerin d'Entrèves continuò
pure a coltivare le sue ricerche preferite sulla storia del diritto
naturale, la "stella polare" come ebbe a dire il Meinecke, che fu
uno dei suoi autori, "in mezzo a tutte le tempeste della storia",
"un punto fermo nella vita", al quale guardarono tutti coloro che
si posero in tempi diversi e con diverse soluzioni il problema dei
difficili rapporti fra il dovere di obbedienza ed il diritto di
resistenza".
Ed è sempre Norberto Bobbio che ci fa conoscere ancora alcuni
aspetti della multiforme personalità dello scomparso, che negli
anni giovanili, era stato amico del grande Piero Gobetti.
Dice ancora Bobbio: "Quando fu inaugurato il Centro Studi Piero
Gobetti, nel 1961, toccò a Lui tenere il discorso di apertura:
disse che "profezia della resistenza" era stata quella del giovane
ardente che si era consumato in una disperata lotta contro il
fascismo, e "i pochi sarebbero divenuti un giorno i molti, e
intanto quello che premeva era di salvare il sale della terra".
Concludendo penso che sia doveroso che codesta Assemblea osservi
un momento di raccoglimento in memoria di Colui che tanto diede
alla sua terra.
Rinnoviamo inoltre al Collega Stévenin le più sincere
condoglianze per la scomparsa della madre.
Sulle comunicazioni del Presidente del Consiglio ha chiesto di
parlare il Consigliere Maquignaz, ne ha facoltà.
MAQUIGNAZ (A.D.P.):
Con Alessandro Pas-serin d'Entrèves
la Valle d'Aosta ha per so uno dei suoi figli più illustri, uno
studioso che assieme al suo collega ed amico fraterno Federico
Chabod aveva contribuito a far conoscere il nome della nostra
Regione nelle università italiane e nel più vasto consesso
internazionale del sapere.
Il Presidente del Consiglio ha già ricordato oggi quali furono
le tappe più significative del suo cursus honorum e le sue
pubblicazioni più importanti nel campo della filosofia politica. Si
è anche detto del ruolo che l'illustre scomparso, nostro collega
del primo Consiglio della Valle, giocò nei giorni difficili della
Liberazione quale primo Prefetto dopo la vittoria sui nazifascisti.
A Lui, come a Federico Chabod, dobbiamo la realizzazione concreta
dell'autonomia.
Vorrei oggi ricordare un altro Alessandro Passerin d'Entrèves:
quello già "sur le chemin de retour", che ebbe una nuova attenzione
per la Valle d'Aosta, dopo tanto girovagare nell'universo del
sapere e per le strade del mondo, colui che, tornato alla cattedra
di dottrina dello Stato nell'Ateneo torinese, si riavvicinò alla
cultura locale, scese, come si dice, dall'universale al
particolare, ed alla Valle d'Aosta dedicò pagine intense con alcuni
magistrali scritti pubblicati su La Stampa, raccolti poi nel volume
"Scritti sulla Valle d'Aosta".
Grazie a questi scritti, il grande pubblico conobbe i problemi
della valle attraverso un interprete molto sensibile; vi troviamo
domande angosciate come questa ancora oggi di stretta attualità:
"Ma quanti sono fra i giovani di oggi quelli che ancora sanno
assaporare dell'Alpe la solitudine, gli arcani silenzi, l'intatta
natura?" Non solamente l'amore della montagna, la difesa della sua
integrità vista dall'interno da parte di chi la montagna la vive e
la soffre, e non per una semplice moda di stampa o cittadino, ma le
tematiche dell'autonomia, della difesa della originalità della
cultura valdostana, della francofonia, l'esaltazione dei
protagonisti della storia recente, da Emile Chanoux a Federico
Chabod.
Queste le cose che Alessandro Passerin d'Entrèves ebbe a cuore
nei suoi ultimi anni come il costante, vivo ricordo degli
avvenimenti che aveva personalmente vissuto, continuando a seguirne
con mai cessata sollecitudine gli sviluppi ulteriori.
Ed è bello ricordare di Colui che aveva preso come regola di
comportamento queste parole di uno dei Suoi autori più cari: "Nous
sommes nés dans un royaume florissant, mais nous n'avons pas cru
que ces bornes fussent celles de nos con naissances", nelle quali
si può forse scorgere un tacito invito ai suoi compagni perchè pure
essi vi si ispirassero, e non ebbe paura di ammettere a riguardo
dei gravi avvenimenti dei quali fu protagonista assieme a Cnabod:
"A ripensarci oggi a tanta distanza di tempo, ci par di essere
stati forse un po' enfatici ed impetuosi, e come travolti da una
accesa passione difficile da spie gare anche a noi stessi in tempi
più pacati e meno grossi". Una lezione di umiltà, di dignità che
rende ancora più grande la sua figura.
La scomparsa di Alessandro Passerin d'Entrèves è una grave
perdita per la cultura universale e per la Valle d'Aosta che sempre
amò. Possa colmare il vuoto il suo esempio, il suo pensiero.
Ai familiari le commosse, sentite con doglianze del nostro
movimento, degli A.D.P., alle quali unisco le mie personali e della
mia famiglia.
PRESIDENTE
: Ha chiesto di parlare il Vice Presidente
Dolchi, ne ha facoltà.
DOLCHI (P.C.I.)
: Mi siano concesse due parole per
associarmi alle parole del Presidente del Consiglio e per dire, da
parte di uno della generazione seguente a quella di Alessandro
d'Entrèves, come a quella di Emile Chanoux e di Federico Chabod,
cioè dei padri dell'autonomia, la partecipazione al dolore ed al
rincrescimento per la perdita di Alessandro d'Entrèves.
Il consigliere Maquignaz ha testè citato il libro "Scritti sulla
Valle d'Aosta" che Alessandro Passerin d'Entrèves ha raccolto nel
1979, e vorrei ricordarne la figura rievocando quella data perchè,
e non so per quale ragione, lui che aveva la possibilità di
richiedere che la presentazione di questo libro fosse fatta da una
personalità importante della vita culturale e politica italiana,
chiese a me di fare quella presentazione. La feci emozionato per
questa scelta del maestro e dell'amico, ed ebbi allora l'occasione
di dire che, come per altri politici studiosi, la parentesi della
resistenza attiva lasciò il segno in questi uomini che nella loro
gioventù avevano già iniziato le lotte politiche e che nel 1943 e
nel 1945 misero il loro pensiero e la loro azione a servizio della
causa e portarono il loro contributo anche attivo alla lotta di
Resistenza.
Certo che per questi uomini di quella generazione precedente
trovarsi vicino a quelli che nel 1943 avevano 2021 anni, fu una
grossa esperienza che lasciò un segno profondo nella loro vita e
nella loro cultura. Erano studiosi, rimasero tali, non divennero
uomini politici e uomini responsabili di amministrazione, ma con il
loro contributo di pensiero e di uomini di cultura, parteciparono
alla rinascita del nostro paese, alla formazione della
Costituzione, alla nascita della Regione Autonoma, sia per quanto
riguarda il loro contributo ai decreti luogotenenziali, sia per
quanto riguarda il loro contributo in generale alle lotte per
l'autonomia.
Ecco: uno di una generazione diversa dalla loro, che è venuta
dopo la loro, ricorda con affetto, ed oggi con rimpianto, il
maestro e l'amico Alessandro Passerin d'Entrèves.
PRESIDENTE
: Ha chiesto di parlare il Consigliere
Segretario Tamone, ne ha facoltà.
TAMONE (U.V.):
Personnellement, étant d'une génération
encore successive et pour le type de vie que je fais, je n'ai pas
eu la possibilité de connaître le Prof. Alessandro Passerin
d'Entrèves, mais je crois que, quand même, ce qui a été dit par le
Président du Conseil et par MM. Maquignaz et Dolchi, illustre sa
personnalité; il suffirait de prendre le livre déjà cité par le
Président, "Les bornes du royaume", et de lire l'éloge tenu par le
Prof. Maurice Clavelin lorsque de l'enlèvement à la chaire de
l'Université de Paris de M. Alessandro Passerin d'Entrèves pour
comprendre quel les étaient les qualités de cet homme au point de
vue de sa préparation, de ses études et de son action dans
l'Université.
Moi, au contraire, je voudrais prendre du livre "Scritti sulla
Valle d'Aosta" un article que M. Alessandro Passerin d'Entrèves a
écrit le 16 juillet 1978 sur "La Stampa", parce qu'ici on ne doit
pas se cacher: Alessandro Passerin d'Entrèves, en 1945, n'était pas
proche des idées de l'Union Valdôtaine, mais Alessandro Passerin
d'Entrèves, je le disais tantôt à l'ami De Grandis, était
probablement un grand homme surtout parce qu'il a eu la capacité
dans sa vie d'évoluer dans sa pensée et de comprendre de plus en
plus quels étaient les problèmes et les drames de notre Vallée.
Même s'il ne faisait plus de la politique active, il avait
compris, à notre avis, le drame que vivait la Vallée d'Aoste et
peut-être du dernier article qu'il a écrit sur "La Stampa" en 1978,
il ressort vraiment quelle a été son évolution vis-à-vis de la
problématique de la Vallée d'Aoste. Cet article est aussi, à mon
avis, une invitation à nous qui vivons maintenant cette réalité de
la Vallée d'Aoste, à être les uns et les autres tolérants et
compréhensifs des différentes positions. Je ne prétends pas que
tout le monde m'écoute dans la lecture, mais d'ailleurs l'article
est ici, si quelqu'un après le voudra, on pourra en faire des
photocopies pour les tenir et pour voir qu'on peut aujourd'hui
parler encore de certains problèmes et on doit justement en parler,
parce que la Vallée d'Aoste est celle qu'elle est, surtout pour des
raisons qui sont très claires à nous, et peut-être pas si tant à
quelqu'un. L'article que je vais vous lire s'intitule: "Le ragioni
della francofonia".
"Già tante volte "La Stampa" mi ha consentito di parlare, su
queste colonne, della Valle d'Aosta e di cose valdostane, che non
oserei ritornare ancora sull'argomento se non mi ci inducesse il
richiamo che alla mia persona ha voluto fare l'amico Jemolo nel suo
articolo sui dialetti e le etnie del primo luglio ultimo
scorso.
Jemolo mi rimprovera di avergli arrecato un "vero dolore" con
certe mie opinioni circa l'insegnamento del francese della valle
autonoma.
Premetto che non ho nessuna difficoltà a schierarmi dalla parte
di Jemolo della polemica che si è svolta recentemente su questo
giornale circa il rapporto che deve ragionevolmente sussistere frai
dialetti e le cosiddette "lingue di cultura". Jemolo d'altronde non
contesta affatto il valore dei primi, e rispetta pienamente
l'attaccamento che i singoli gruppi etnici possono serbare (e
ravvivano oggi) per quello che era (ed è tuttora in parte) il loro
idioma familiare. Ma giustamente pone in rilievo l'importanza
crescente di una lingua comune a mano a mano che le comunicazioni
si allargano e si estendono ai confini di una comunità nazionale;
ed na perfettamente ragione nell'affermare che senza un tale
strumento i singoli gruppi rimarrebbero isolati, oltre che privi
del l'impareggiabile apporto che solo una lingua di cultura può
recare all'elevazione spirituale ed alla conoscenza del proprio
passato.
Il mio dissenso da Jemolo comincia là dove egli dice che l'unità
linguistica è elemento imprescindibile di unità nazionale, e cita
l'esempio della veccnia Austria, che mancando di quella, poteva
dirsi sì uno Stato, ma non fu mai una nazione. Jemolo accoglie qui
senza riserve l'ideologia risorgimentale, e in generale
ottocentesca, dello Stato-nazione, e soggiunge anzi, con molta
franchezza, che, sotto questo capo, non lo spaventa "di essere
considerato un nazionalista". Non sarò certo io a muovergli questo
appunto, ma mi sembra altrettanto ingiusto di muovere a coloro che
la pensano diversamente l'accusa di essere
"anti-risorgimentali".
Riconoscere gli errori e le manchevolezze dell'unità come la
sognarono e la vollero gli uomini del nostro Risorgimento non
significa sminuire il valore dei loro ideali; significa soltanto
constatare che, nonostante la centralizzazione livellatrice che ne
caratterizzò, purtroppo l'ordinamento, l'Italia unificata non attuò
mai, nè poteva attuare, quella unità "d'arme, di lingua d'altare,
di memorie, di sangue e di cor" che pur anche al così mite Manzoni
sembrava indispensabile perchè l'Italia potesse dirsi una nazione.
D'altronde chi mai potrebbe, conoscendo il vivo, profondo
sentimento nazionale degli svizzeri, negare che la Svizzera,
nonostante le tre, anzi le quattro lingue diverse parlate dai suoi
cittadini, possa dirsi una nazione?
Comunque non è questo il punto sul quale l'articolo di Jemolo mi
incita a rispondergli oggi. Il dolore da lui provato glielo
avrebbero arrecato certe mie affermazioni, secondo le quali avrei
reclamato "per la valle d'Aosta il trattamento dell'Alto Adige (che
non fu e non diventerà mai veramente italiano), cioè scuole
separate, ove chi voglia possa ricevere tutta l'istruzione in
francese". Confesso di non ricordare di aver mai scritto nulla di
simile nei miei articoli. Ma debbo dire altrettanto sinceramente
che, se non esplicito, Jemolo ha certamente indovinato il mio
intimo pensiero, o, più esattamente, il dubbio che dopo trent'anni
di esperimento autonomistico mi si è venuto affacciando sempre più
assillante alla mente circa la sopravvivenza del francese in Valle
d'Aosta.
Lo Statuto istitutivo della Regione valdostana, emanato il 28
febbraio 1948, stabilisce all'art. 38 che "nella Valle d'Aosta la
lingua francese è parificata a quella italiana", ed all'art. 39 che
"nelle scuole di ogni ordine e grado dipendenti dalla Regione,
all'insegnamento della lingua francese è dedicato un numero di ore
settimanali pari a quello della lingua italiana". In realtà, questa
parità non ha mai avuto luogo. Per un complesso di ragioni che
sarebbe troppo lungo elencare, l'insegnamento del francese è
rimasto, fino a questi ultimi tempi, nettamente in arretrato
rispetto a quello dell'italiano, ed il regresso della nostra lingua
materna avvenuto nel trentennio si può dire abbia esteso e
completato la brutale soppressione imposta a suo tempo dal
fascismo.
E' per questa ragione, e per questa soltanto, che mi sembra
lecito domandarsi se non sarebbe stato meglio adottare in Valle
d'Aosta il sistema altoatesino di due scuole separate, ove le
famiglie potessero avere la certezza che i figli sarebbero istruiti
nella lingua dei loro padri. Ma non naturalmente soltanto in
questa! Non sono al corrente di come funzioni in Alto Adige
l'insegnamento dell'italiano come seconda lingua nelle scuole di
lingua tedesca, ma suppongo che debba essere ampiamente sufficiente
a giudicare da come si esprimono in italiano, con piena scioltezza,
i parlamentari altoatesini.
Che un suggerimento come questo possa essere considerato lesivo
dei sentimenti e degli interessi nazionali mi è motivo, debbo dirlo
francamente, di un dolore non minore di quello che Jemolo accusa.
Non è soltanto perchè sono fra quelli che credettero di veder
sorgere dalla resistenza al fascismo un'Italia nuova, liberata per
sempre dalla "boria delle nazioni", e rispettosa non soltanto sulla
carta delle particolarità dei propri cittadini, per quanto diversi
fra loro di lingua, di sangue o di altare. Ma è anche e soprattutto
perché mi rattrista di vedere un uomo della statura di Jemolo, e
con lui tanti italiani che stimo, così sordi alle buone ragioni di
un piccolo popolo nella difesa del suo retaggio più prezioso.
Le ragioni per la sopravvivenza del francese in Valle d'Aosta
sono molte, e non starò a ripeterle ancora una volta. Mi limiterò
ad osservare che trattandosi di una cultura, e non di un dialetto,
la conoscenza e l'uso del francese accanto a quello dell'italiano è
stato ed è per i valdostani una fonte di ricchezza, non di
inaridimento spirituale. Ne costituisce, se occorresse, una prova
convincente l'ampia e tutt'altro che spregevole produzione
letteraria fiorita in Valle d'Aosta, nel corso dei secoli, nella
lingua comune ai due versanti delle Alpi: fioritura di cui reca
testimonianza ineccepibile il bel volume recente di Lino Colliard
"La culture valdôtaine au cours des siècles. Précis
bio-bibliographique et morceaux choisis", Aosta, 1976.
Credo di aver risposto sufficientemente al rimprovero amichevole
di Jemolo, e spero di aver lenito, almeno in parte, il suo dolore.
Su due punti tuttavia vorrei ancora richiamare la sua attenzione.
11 primo, che a parer mio (e in base all'esperienza della mia
famiglia, alla quale tanto cortesemente egli allude), non c'è
nessuna contraddizione fra sentirsi ad un tempo valdostano,
piemontese e italiano, come non c'è contraddizione fra cerchi
concentrici che via via si allargano e che ulteriormente ancora
allargherei, dicendo che, per quanto mi concerne, mi sento e mi
professo, oltre che un buon italiano, un buon europeo. 11 secondo,
che proprio nei riguardi della nostra lingua colta, il francese,
condivido il timore che egli manifesta circa il pericolo di
depauperamento e di involuzione colturale che la reviviscenza dei
dialetti rappresenta nei confronti della lingua di cultura. Tale
reviviscenza è particolarmente intensa in Valle d'Aosta in questo
momento: la propaganda per l'uso del dialetto assume talora forme
parossistiche, come se non ci si potesse dire valdostani se non
parlando patois. Avrei preferito, preferirei, che questa
reviviscenza avvenisse per la nostra "bella langue française".
Purtroppo il colpo di grazia al francese non sono stati soltanto
gli italiani a infierirlo. Lo stanno infierendo anche i
patoisants".
J'ai voulu lire ce morceau, que, évidemment, je ne partage pas
entièrement, mais qui à mon avis représente sans doute une
contribution au débat qui encore aujourd'hui en Vallée d'Aoste vit
sur la réalité de notre Région. Je crois qu'avec cet écrit
Alessandro Passerin d'Entrèves nous donne quand même des
indications précises pour comment on puisse d'une façon claire et
correcte affronter certains problèmes. Merci.
PRESIDENTE
: Ha chiesto di parlare il Consigliere
Torrione, ne ha facoltà.
TORRIONE (P.S.I.):
Nell'esprimere, a nome del Gruppo
socialista, il; profondo cordoglio per la morte di un grande
valdostano, non posso che assorciarmi a quanto hanno già detto i
colleghi che mi hanno preceduto sulla figura di questo nostro
illustre concittadino, che tanta parte ha avuto nella storia della
nostra Regione. Direi che con Alessandro Passerin d'Entrèves si
cniude un capitolo sul piano generazionale della nostra autonomia,
perchè scompare uno dei padri dell'autonomia, forse una delle poche
figure rimaste.
In questa sede sono state fatte delle considerazioni sulla
figura di questo illustre valdostano, credo però che sia
significativo ciò che Passerin d'Entrèves diceva di sè stesso, si
sentiva soprattutto un uomo di una terra di confine, amava dire che
era un frontalier. E direi che è in questa chiave che valetta nella
sua figura: un uomo che era profondamente radicato nelle
tradizioni, nella cultura della sua terra, che però aveva anche la
capacità di uscire e di esprimere la sua cultura in una dimensione
europea.
Questo credo fosse l'uomo Passerin d'Entrèves, come uomo di
cultura, e quanto ci ha letto poc'anzi il collega Tamone delinea e
sottolinea questa caratteristica di questo valdostano, che fra
l'altro ha trascorso gran parte della sua vita al di fuori della
Valle d'Aosta, a contatto con una cultura di tipo diverso e, pur
non dimenticando le sue radici, ha saputo radicarsi e contribuire a
far sì che questa cultura divenisse un patrimonio di tutti.
Però non dobbiamo sottovalutarlo come un altro illustre
valdostano, collocandolo tra quelli che definivo poc'anzi i padri
dell'autonomia: nel momento del grande bisogno, nel momento in cui
c'era l'esigenza di costruire l'edificio autonomista, ebbene
Passerin d'Entrèves, seppure uomo di cultura, diventò un militare,
e questo è un altro aspetto che va opportunamente sottolineato. Non
fu estraneo alle lotte ed al processo che portò alla conquista
dell'autonomia, fu il primo Prefetto (ce lo ha ricordato il
Presidente del Consiglio) dopo la liberazione. E contribuì in quel
momento a far sì che l'autonomia decollasse, fu uno dei
rappresentanti del partito liberale dall'interno del Primo
Consiglio Valle.
In questa duplice chiave vogliamo ricordare Alessandro Passerin
d'Entrèves, con questo suo spessore culturale che onora la nostra
terre, con questa sua militanza attiva che onora la nostra
autonomia.
Nel rinnovare il cordoglio nel nostro Gruppo alla famiglia ed
all'intera collettività valdostana, vorrei ricordare qui un'altra
figura scomparsa recentemente: se abbiamo ricordato un grande
valdostano, ebbene direi che è opportuno ricordare un grande
socialista. E' deceduto Loris Fortuna, un uomo che si ricollega con
la sua militanza ai grandi filoni del socialismo: il filone
libertario, la difesa dei diritti civili, quest'uomo che si è
calato nella realtà del paese ed ha saputo in momenti anche
difficili capirne lo stato d'animo. Le grandi battaglie che ha
condotto Loris Fortuna nel nostro paese, da quella del divorzio a
quella dell'aborto, ne fanno uno di padri della democrazia
italiana, perchè la democrazia è cresciuta nel nostro paese anche
attraverso l'impegno di uomini come Loris Fortuna.
A questa figura emblematica, che rappresentava l'aspetto più
genuino del socialismo che è quello della difesa dell'uomo in tutte
le sue implicazioni, ma che aveva anche la visione di una società
moderna, articolata, pluralista, espressione di una cultura che non
era chiusa in sè stessa, ma di una cultura aperta alle espressioni
più variegate, ebbene a questa grande figura, che rimarrà nella
storia del nostro Paese e che si chiamava Loris Fortuna, riteniamo
di dover inchinare quelle che sono le bandiere socialiste.
PRESIDENTE
: Ha chiesto di parlare il Consigliere
Baldassarre, ne ha facoltà.
BALDASSARRE (P.S.D.I.):
Brevemente, per esprimere a nome
di noi socialdemocratici le condoglianze per la scomparsa di un
cittadino che ha dato alla valle d'Aosta i migliori anni della sua
vita. Abbiamo avuto modo di incontrarlo durante una tornata
elettorale; in quella occasione abbiamo conosciuto l'umanità, la
preparazione culturale di questo concittadino. E' naturale che non
possiamo condividerne tutti i suoi discorsi, tutti i suoi
atteggiamenti, in modo particolare quello che ha letto il
Consigliere Tamone e che rappresentava una sua aspirazione intima,
quella di una scuola separata, aspirazione che noi naturalmente non
possiamo condividere.
Vorrei inoltre esprimere a nome del Gruppo socialdemocratico
l'espressione di cordoglio nei confronti di un uomo come l'On.
Loris Fortuna, che ha combattuto per conquiste sociali, come diceva
il Consigliere Torrione, quali il divorzio e l'aborto, e per altri
problemi si è posto in prima fila, è riuscito al di fuori dello
schema dei partiti, pur di far uscire l'Italia da un atteggiamento
conservatore e clericale. Esprimo le mie condoglianze personali
alla famiglia dell'On. Loris Fortuna.
PRESIDENTE
: Ha chiesto di parlare il Consigliere Pedrini,
ne ha facoltà.
PEDRINI (P.L.I.):
Vorrei continuare solo per ricordare
l'uomo, Passerin d'Entrèves: "libero pensiero in libero stato", mi
pare che con questa battuta abbiamo messo a fuoco quelli che erano
i suoi presupposti e quella che è stata la sua continua visuale
della vita odierna.
Naturalmente associo a queste, le condoglianze alla famiglia
dell'On. Loris Fortuna.
PRESIDENTE
: Ha chiesto di parlare il Consigliere Ricco,
ne ha facoltà.
RICCO (D.C.):
11 nostro Gruppo si associa all'immenso
dolore per la scomparsa del Prof. Passerin d'Entrèves, insigne
valdostano, storico di immenso valore, difensore convinto della
libertà. Questo è il bene che a noi più preme ed anche per questo
lo ricordo con immenso dolore ed affetto.
PRESIDENTE
: Ha chiesto di parlare il Vice Presidente De
Grandis, ne ha facoltà.
DE GRANDIS (P.R.I.):
Anche i repubblicani, non solo della
Valle d'Aosta, ma d'Italia, sono profondamente commossi per la
scomparsa di Alessandro Passerin d'Entnèves. E noi condividiamo
quanto è stato detto oggi in questa aula, in particolare dal
Presidente del Consiglio e dall'amico Dolchi, che ha avuto rapporti
anche di fraterna amicizia con Alessandro Passerin d'Entrèves, e da
quanti altri hanno voluto ricordarlo.
Mi sembra difficile poter aggiungere molto a quanto è stato già
detto, anche se quello che è stato ricordato dell'uomo e dello
studioso mi ha suggerito un pensiero, che è un consiglio che
rivolgo innanzitutto a me stesso, ed è il seguente: noi abbiamo
necessità di leggere, d rileggere e di meditare su quanto ha
scritto Passerin d'Entrèves, perchè c'è nei suoi scritti, a mio
avviso, una lezione fondamentale, che consiste nel fatto che l'uomo
di grande cultura e di grande passione per la sua terra non è mai
rimasto ancorato a schemi fissi, ma ha sempre cercato di
approfondire i problemi, di capire la realtà del suo popolo e della
sua gente, e anche quella degli altri popoli, per riuscire così a
trovare ed a ricercare costantemente, nel corso della sua lunga
vita, quale era la strada più giusta, più corretta, più morale da
percorrere.
Credo sia questa la fondamentale lezione che ci viene da
Passerin d'Entrèves, e credo che per questo, nel rivolgere alla
famiglia ed ai suoi amici le più sentite condoglianze da parte di
tutti i repubblicani, vogliamo riaffermare che mediteremo
attentamente su quanto Passerin d'Entrèves ci ha lasciato in
eredità, sia come cultura che come passione.
