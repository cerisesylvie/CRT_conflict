Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3606 del 23 marzo 1988 - Resoconto
OGGETTO N. 3606/VIII - DISEGNO DI LEGGE CONCERNENTE: "PROROGA
DEI TERMINI PER LA PRESENTAZIONE DELLE DOMANDE DI AMMISSIONE AL
CONTRIBUTO REGIONALE PREVISTO DALLA LEGGE REGIONALE 30 DICEMBRE
1986, N. 77 PER FAVORIRE L'ACCESSO AL CREDITO DELLA CASSA DEPOSITI
E PRESTITI".
PRESIDENTE
: Ha chiesto la parola l'Assessore alle
Finanze, Martin; ne ha facoltà.
MARTIN (A.D.P.):
Si tratta di un provvedimento molto
semplice che, tra l'altro, ha già ottenuto il parere favorevole di
tutta la Commissione consiliare e tende a portare al 31 dicembre la
proroga per la richiesta, da parte dei comuni interessati, delle
quote di ammortamento dei contributi regionali per mutui contratti
con la Cassa Depositi e Prestiti.
Questa proroga si è resa necessaria perché diversi Comuni non
avevano presentato in tempo, alla Regione, la domanda per avere la
quota di contributo sui mutui contratti con la Cassa Depositi e
Prestiti. Il provvedimento mira, appunto, al ricupero di queste
domande.
PRESIDENTE
: Passiamo all'esame dell'articolato.
Do lettura dell'articolo 1.
Articolo 1
(Finalità)
1. È prorogato al 31 dicembre 1988 il - termine per la
presentazione delle domande di ammissione a contributo regionale
sulle rate di ammortamento dei mutui concessi dalla Cassa Depositi
e Prestiti da parte degli enti che, avendo avuto comunicazione
della concessione del mutuo, non abbiano ancora presentato domanda
alla data di entrata in vigore della presente legge.
PRESIDENTE
: Se nessuno chiede la parola, pongo in
votazione l'articolo 1, testé letto.
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE
: Do lettura dell'articolo 2.
Articolo 2
(Dichiarazione d'urgenza)
1. La presente legge è dichiarata urgente ai sensi del terzo
comma dell'artico lo 31 dello Statuto Speciale ed entrerà in vigore
il giorno successivo a quello della sua pubblicazione nel
Bollettino Ufficiale della Regione.
PRESIDENTE
: Se nessuno chiede la parola, pongo in
votazione l'articolo 2, testé letto.
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE
: Il Consiglio è chiamato ora a pronunciarsi
per votazione segreta sul complesso della legge.
VOTAZIONE A SCRUTINIO SEGRETO
ESITO DELLA VOTAZIONE
Presenti: 27
Votanti: 27
Favorevoli: 26
Contrari: 1
Il Consiglio approva
