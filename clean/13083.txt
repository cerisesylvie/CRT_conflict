Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 4039 del 10 dicembre 1992 - Resoconto
OGGETTO N. 4039/IX Disegno di legge: "Contributi per
interventi connessi alla realizzazione del progetto SIP per
l'innovazione tecnologica della rete di telecomunicazione nel
territorio della Valle d'Aosta".
Presidente
Ha chiesto di parlare il consigliere Chenuil,
ne ha facoltà.
Chenuil (PCI-PDS)
Questo disegno di legge regionale
costituisce il provvedimento indispensabile per poter finanziare la
convenzione regionale SIP sottoscritta il 25 marzo 1992 dall'allora
Presidente della Giunta Bondaz e dal Direttore dei servizi di base
SIP.
La convenzione predetta era stata approvata con deliberazione
della Giunta regionale n. 3033 del 20 marzo 1992.
Poiché la convenzione è entrata regolarmente in vigore, poiché
essa prevede una serie di interventi realizzabili da parte della
SIP nell'arco degli anni 1992 e 1993, poiché la SIP ha già
realizzato più di un terzo dell'intero progetto, e prevede di
ultimarlo entro la metà del 1993 occorre garantire il finanziamento
del contributo regionale alla SIP previsto all'articolo 8 della
convenzione, che è pari al 34,5 per cento dell'intera spesa. La
spesa complessiva del progetto è di lire 16.530.000.000 di cui a
carico regionale lire 5.702.850.000.
L'ammontare netto del contributo regionale che verrà erogato
alla SIP, ancorché il disegno di legge allegato arrotondi per
misura di prudenza lo stanziamento, non il contributo, a
5.800.000.000 di lire.
Presidente
Dichiaro aperta la discussione
generale.
Ha chiesto di parlare il Consigliere Limonet, ne ha facoltà.
Limonet (DC)
Avevo chiesto in Commissione
all'Assessore Nicco, che in quel momento non aveva elementi per
rispondere, credo che nel frattempo sia riuscito a raccoglierli, a
che punto sono i lavori per la posa dei Cavi tra Pont-Saint-Martin
ed Aosta, la posa dei cavi tra Aosta e Entrèves, se già è stata
iniziata e dove è avvenuta l'introduzione nella rete di
distribuzione di cavi in fibra ottica, poiché era prevista per
Aosta, per Courmayeur, Saint-Vincent, Châtillon e
Pont-Saint-Martin.
Presidente
Ha chiesto di parlare l'Assessore
all'Ambiente, Territorio e Trasporti Nicco, ne ha facoltà.
Nicco (Ass. tec.)
In effetti abbiamo raccolto qualche
informazione sullo stato dei lavori. Nel corso di quest'anno erano
previsti interventi per 9.260.000.000 di lire, così suddivise: per
la rete di giunzione 7.900.000.000 di lire, per la rete di
distribuzione 1.360.000.000.
Per quanto riguarda la rete di giunzione, ovvero la rete in
fibra ottica tra le diverse centrali della SIP, entro il 30
dicembre 1992 è previsto il completamento della tratta da Aosta a
Courmayeur, con tutte le derivazioni ad eccezione del solo Comune
di Arvier, perché questo comune non ha ancora rilasciato
l'autorizzazione chiesta dalla SIP.
Inoltre, la posa e la giunzione del tratto autostradale tra il
casello di Aosta ed il casello di Châtillon, e la predisposizione
delle infrastrutture della posa e giunzione delle seguenti
derivazioni: Pontey, Chambave, Fénis, Villair, Nus e Saint-Marcel.
Ancora, la fornitura del cavo in fibra ottica da Châtillon fino al
confine. Per essere anche più precisi l'avanzamento al 30 novembre
1992 è di 4.240 milioni.
Per quanto riguarda la rete di distribuzione ovvero la rete
sempre in fibra ottica che collega le centrali SIP all'utenza, sono
in corso di realizzazione attualmente i veli ottici sia di Aosta,
sia di Saint-Vincent e si prevede di investire entro la fine
dell'anno 1.200.000.000 di lire su questo settore. L'avanzamento al
30 novembre 1992 è pari a 780 milioni.
Presidente
Prima della chiusura della discussione
generale, devo annunciare che è stato presentato un emendamento da
parte dell'Assessore al bilancio e finanze Lavoyer. Si tratta di un
emendamento aggiuntivo. Si aggiunga all'articolo 3, il comma 3 che
recita:
"In deroga all'articolo 44, comma 5, della legge
regionale 27 dicembre 1989, n. 90, sono autorizzate le variazioni
di bilancio indicate al successivo articolo 4."
Presidente
Ha chiesto di parlare il Consigliere
Rollandin, ne ha facoltà.
Rollandin (UV)
Il y a longtemps qu'on avait présenté
ce projet de loi, je voudrais rappeler que le thème est là depuis
deux ans. On avait présenté une série d'observations que à toute
évidence aujourd'hui sont encore plus d'actualité.
Malheureusement là il y a eu une convention signée sans aucune
autorisation qui oblige aujourd'hui le Conseil a réapprouvé un acte
qui n'a pas été discuté. Il s'agît là de faire cadeau à la SIP de 6
milliards de lires.
J'estime que la chose pouvait être l'objet d'un contrat
différent, surtout pour ce qui est du montant de l'intervention
financière de la part de l'Administration régionale.
On avait souhaité qu'il y ait la réalisation de ce réseau à
fibre optique depuis longtemps, il y avait la possibilité de le
faire, malheureusement la chose a traîné, à la dernière minute, à
la veille d'une certaine échéance électorale il y a eu cette
signature que le responsable de la SIP a pris comme possible, quand
au contraire il n'y avait pas les données pou signer cette
convention et par conséquent on a démarré avec les travaux.
Travaux qui sans doute sont utiles, même indispensables, par
conséquent ce n'est pas dans le mérite de ce qui est un aspect
souhaitable, qui a démarré d'après des années qu'on veut faire des
observations, c'est plutôt sur le fait que encore une fois on est
arrivé à ce projet pour le fait qu'on est obligé de payer la dette
qui existait envers la SIP en force d'une convention qui avait été
signée à son temps.
Je ne veux pas reprendre les observations que j'avais fait au
mo-ment où M. Limonet avait présenté ce projet de loi, car je crois
que les collègues les connaissent, par conséquent cela serait
inutile.
J'estime que dans une période pendant lequel il faut prévoir des
économies, le fait de financier la SIP c'est un acte auquel nous
sommes obligés, mais qui ne fait pas tellement honneur à cette
Administration qu'on voudrait encore autonome.
Presidente
Si passa all'esame dell'articolato. Do
lettura dell'articolo 1:
Articolo 1 1. La Regione Valle d'Aosta concede contributi
alla SIP (Società Italiana per l'esercizio delle telecomunicazioni)
per la realizzazione di interventi compresi nel progetto biennale
della SIP, per gli anni 1992-93, concernenti l'innovazione
tecnologica della rete di telecomunicazione nel territorio della
Regione Valle d'Aosta.
2. Gli interventi indicati al comma uno sono i seguenti:
a) posa di un cavo a fibre ottiche lungo il tracciato
autostradale tra Pont-Saint-Martin e Aosta, con derivazione ed
attestazione del cavo nelle centrali SIP di Pont-Saint-Martin,
Hône, Arnad,Verrès,Champdepraz, Montjovet, Châtillon,
Saint-Vincent, Pontey, Chambave, Nus, Fénis, Saint-Marcel, Quart,
Villair, Pollein, Saint-Christophe, Aosta;
b) posa di un cavo a fibre ottiche lungo il tracciato della
strada statale n° 26 (o strada limitrofa) tra Aosta e Entrèves
(Courmayeur) con derivazione ed attestazione nelle centrali SIP di
Gressan, Sarre, Aymavilles,Saint-Pierre, Villeneuve, Arvier, Avise,
Derby, La Salle, Morgex, Pré-Saint-Didier, Courmayeur,
Entrèves;
c) introduzione nella rete di distribuzione di cavi in fibra
ottica nelle città di Aosta, Courmayeur, Saint-Vincent, Châtillon,
Verrès e Pont-Saint-Martin, nelle zone urbane ad alta
concentrazione di istituzioni pubbliche ed operatori economici.
Presidente
Pongo in votazione l'articolo 1.
Esito della votazione:
Presenti: 28
Votanti : 27
Favorevoli: 27
Astenuti : 1 (Gremmo)
Il Consiglio approva.
Presidente
Do lettura dell'articolo 2:
Articolo 2 1. Ai fini di cui all'articolo 1, viene stanziata
la somma di lire 5.800 milioni.
2. La Giunta regionale è autorizzata ad assumere i provvedimenti
e gli atti amministrativi e tecnici necessari alla erogazione di
contributi - per un ammontare pari a quanto indicato nel comma uno
- sulle spese sostenute dalla SIP e afferenti la realizzazione
degli interventi indicati all'articolo 1, nel limite del 34,5 per
cento delle spese complessivamente sostenute per la realizzazione
degli interventi di cui al comma due dell'articolo 1.
3. Il servizio della comunicazione e dei trasporti
dell'assessorato regionale dell'ambiente, territorio e trasporti
provvede agli adempimenti attuativi previsti dai rapporti
convenzionali tra la Regione e la SIP in ordine alla realizzazione
del Progetto biennale e dei piani esecutivi degli interventi
indicati all'articolo 1.
Presidente
Pongo in votazione l'articolo 2.
Esito della votazione:
Presenti: 28
Votanti : 27
Favorevoli: 27
Astenuti : 1 (Gremmo)
Il Consiglio approva.
Presidente
Do lettura dell'articolo 3:
Articolo 3 1. L'onere di lire 5.800 milioni derivante
dall'applicazione della presente legge grava sull'istituendo
capitolo 67820 ("Contributi per interventi connessi alla
realizzazione del Progetto SIP per l'innovazione tecnologica della
rete di telecomunicazione nel territorio della Valle d'Aosta") del
bilancio di previsione della regione per l'anno 1992.
2. Alla copertura dell'onere di cui al comma uno si provvede
mediante accertamento di maggiori entrate per lire 5.800 milioni di
cui lire 4.800 milioni sul capitolo 1530 e lire 1000 milioni sul
capitolo 9200.
Presidente
All'articolo 3 c'è un emendamento
aggiuntivo di cui do lettura:
Emendamento "In deroga all'articolo 44, comma 5, della legge
regionale 27 dicembre 1989, n. 90, sono autorizzate le variazioni
di bilancio indicate al successivo articolo 4."
Lo pongo in votazione.
Esito della votazione:
Presenti: 28
Votanti : 27
Favorevoli: 27
Astenuti : 1 (Gremmo)
Il Consiglio approva
Presidente
Pongo in votazione l'articolo 3 nel testo
così emendato:
Articolo 3 1. L'onere di lire 5.800 milioni derivante
dall'applicazione della presente legge grava sull'istituendo
capitolo 67820 ("Contributi per interventi connessi alla
realizzazione del progetto SIP per l'innovazione tecnologica della
rete di telecomunicazione nel territorio della Valle d'Aosta") del
bilancio di previsione della Regione per l'anno 1992.
2. Alla copertura dell'onere di cui al comma uno si provvede
mediante accertamento di maggiori entrate per lire 5.800 milioni di
cui 4.800 milioni sul capitolo 1530 e lire 1.000 milioni sul
capitolo 9200.
3. In deroga all'articolo 44, comma 5, della legge regionale 27
dicembre 1989, n. 90, sono autorizzate le variazioni di bilancio
indicate al successivo articolo 4.
Esito della votazione:
Presenti: 28
Votanti : 27
Favorevoli: 27
Astenuti : 1 (Gremmo)
Il Consiglio approva.
Presidente
Do lettura dell'articolo 4:
Articolo 4 1. Al bilancio di previsione della Regione per
l'esercizio finanziario 1992 sono apportate, in termini di
competenza e di cassa, le seguenti variazioni in aumento:
Parte entrata
Cap. 1530 "Saldo quote fisse di ripartizione, dovute per l'anno
1989, delle tasse ed imposte erariali di cui alla legge 26 novembre
1981, n. 690"
lire 4.800.000.000
Cap. 9200 "Interessi su giacenze di cassa"
lire 1.000.000.000
Parte spesa
Cap. 67820 (di nuova istituzione)
Programma regionale: 2.2.2.14.
Codificazione: 2.1.2.4.3.3.9.22.10
"Contributi per interventi connessi alla realizzazione del
Progetto SIP per l'innovazione tecnologica della rete di
telecomunicazione nel territorio della Valle d'Aosta"
lire 5.800.000.0000
Presidente
Pongo in votazione l'articolo 4.
Esito della votazione:
Presenti:28
Votanti : 27
Favorevoli: 27
Astenuti : 1 (Gremmo)
Il Consiglio approva.
Presidente
Do lettura dell'articolo 5:
Articolo 5 1. La presente legge è dichiarata urgente, ai
sensi del comma tre dell’articolo 31 dello Statuto
speciale, ed entrerà in vigore il giorno successivo a quello della
sua pubblicazione nel Bollettino Ufficiale della Regione.
Presidente
Pongo in votazione l'articolo 5.
Esito della votazione:
Presenti: 28
Votanti : 27
Favorevoli: 27
Astenuti : 1 (Gremmo)
Il Consiglio approva.
Presidente
Pongo in votazione la legge nel suo
complesso.
Esito della votazione:
Presenti: 28
Votanti : 27
Favorevoli: 27
Astenuti : 1 (Gremmo)
Il Consiglio approva.
