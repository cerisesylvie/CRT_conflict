Classificazione
FORESTE E TERRITORI MONTANI
UNIONE EUROPEA E RAPPORTI INTERNAZIONALI


Resoconto integrale del dibattito dell'aula
Oggetto del Consiglio n. 1420 del 28 giugno 1995 - Resoconto
SEDUTA ANTIMERIDIANA DEL 28 GIUGNO 1995
OGGETTO N. 1420/X Approvazione del programma regionale operativo
relativo al miglioramento delle condizioni di trasformazione e di
commercializzazione dei prodotti della selvicoltura per il periodo
1994-1996 in applicazione del Regolamento (CEE) n. 867/90.
Deliberazione Il Consiglio
Richiamato il Regolamento (CEE) n. 867/90 (modificato dal
Regolamento CEE n. 3669/93), relativo al miglioramento delle
condizioni di trasformazione e di commercializzazione dei prodotti
della selvicoltura;
Rilevato che ai sensi del suddetto regolamento e successive
modificazioni la Regione Autonoma Valle d'Aosta è stata inserita
nel Quadro Comunitario di Sostegno per il periodo 1994-l999,
decisione della Commissione del 15 dicembre 1994 (94/834 CE), con
un primo stanziamento pari a lire 392.617.000.= per il periodo
1994-1996;
Precisato che ai sensi del sopraccitato regolamento la Regione
Valle d'Aosta è compresa nella voce "altre zone e obiettivo 5/b"
per cui i costi degli investimenti finanziabili sono cosi
ripartiti:
- 50% a carico del beneficiario;
- 25% a carico del FEAOG (Fondo Europeo Agricolo di Orientamento
e di Garanzia);
- 25% a carico dello stato membro.
Rilevato altresì che per la formazione di un programma operativo
nazionale è necessario trasmettere, al Ministero competente, il
programma regionale operativo debitamente approvato;
Visto il Regolamento CEE 29 marzo 1990, n. 867;
Presa visione dei contenuti del programma regionale operativo
elaborato dal Servizio forestazione e risorse naturali
dell'Assessorato dell'Agricoltura Forestazione e Risorse Naturali,
allegato alla presente deliberazione;
Visto il parere favorevole rilasciato dal Dirigente del Servizio
forestazione e risorse naturali dell'Assessorato dell'Agricoltura
Forestazione e Risorse Naturali, ai sensi del combinato disposto
dell'articolo 72 della legge regionale n. 3/1956 e successive
modificazioni e dell'articolo 21 della legge regionale n. 18/1980 e
successive modificazioni, in ordine alla legittimità della presente
deliberazione;
Visto il parere della III Commissione consiliare permanente;
Delibera
1) di approvare il programma regionale operativo relativo al
miglioramento delle condizioni di trasformazione e di
commercializzazione dei prodotti della selvicoltura per il periodo
1994-1996 costituente parte integrante della presente
deliberazione, in applicazione del Regolamento (CEE) n. 867/90;
2) di incaricare il Servizio forestazione e risorse naturali
dell'Assessorato dell'Agricoltura, Forestazione e Risorse Naturali
di trasmettere al Ministero competente il programma regionale
operativo nonché di espletare gli adempimenti conseguenti al suo
iter procedurale e alla relativa concretizzazione dei finanziamenti
previsti;
3) di sottoporre la presente deliberazione al controllo della
Commissione di Coordinamento ai sensi e per gli effetti
dell'articolo 8, lettera i) del decreto legislativo 22 aprile 1994,
n. 320.
Programma regionale operativo
(...omissis...)
Presidente Passiamo alla votazione.
Presenti, votanti e favorevoli: 29
Il Consiglio approva
