Classificazione
ASSISTENZA SANITARIA E OSPEDALIERA
Presidio ospedaliero



Oggetto del Consiglio n. 4232 del 19 dicembre 2024 - Resoconto
OGGETTO N. 4232/XVI - Interrogazione: "Aggiornamenti sul
percorso progettuale dell'ampliamento dell'ospedale Parini alla
luce della scoperta di una falda acquifera".
Bertin (Presidente) -
Punto numero 16. Risponde
l'Assessore Marzi.
Marzi (SA)
- Come abbiamo già comunicato, la
progettazione del presidio unico ospedaliero regionale Umberto
Parini, quarto lotto, fase 3, ha concluso il suo percorso. Con la
deliberazione numero 1347 del 4 novembre scorso, la Giunta
regionale ha infatti rilasciato la propria valutazione positiva
alla variante del progetto esecutivo e in data 3 dicembre 2024 è
stato adottato il decreto del Presidente della Regione numero 663
che ha valore di titolo abilitativo o, di fatto, permesso di
costruire. Le attività potranno proseguire da parte della società
di scopo SIV srl con la predisposizione degli atti di gara ai fini
dell'affidamento dei lavori.
Venendo quindi ai quesiti, rispetto alla domanda numero 1, il
progetto relativo al quarto lotto della fase 3 del presidio unico
ospedaliero regionale corpi K-L-P è stato redatto dal gruppo di
progettazione CSPE srl, incaricato dalla società SIV.
Tale progetto prevede, tra l'altro, l'installazione di una pompa
di calore all'interno del nuovo corpo completamente interrato
dedicato alle nuove centrali tecnologiche. La pompa di calore,
sfruttando l'energia dell'acqua di falda, contribuirà sia al
riscaldamento che al raffrescamento del nuovo corpo K e cioè il
nuovo ospedale situato a est di viale Ginevra. Durante la stagione
invernale, infatti, la pompa di calore preleverà l'energia
dall'acquifero e la trasformerà all'interno dell'ospedale sotto
forma di calore. Durante la stagione estiva il processo si
invertirà, consentendo così il raffrescamento degli ambienti. Si
ritiene doveroso, nonché opportuno, dare atto che trattasi di una
soluzione altamente efficiente, in quanto utilizza energia
rinnovabile con altissimi indici di rendimento e pertanto di
risparmio energetico rispetto ai tradizionali sistemi di
riscaldamento e raffreddamento. La potenza della pompa di calore è
dell'ordine di 1.4 megawatt, con un costo stimato di circa 300.000
euro, a cui si aggiunge la spesa per la realizzazione del pozzo di
emungimento.
Venendo alla domanda numero 2, come sicuramente è già in sua
conoscenza, giova ricordare che l'intera piana di Aosta registra la
presenza nel sottosuolo di una falda acquifera a tratti articolata
anche su più livelli indipendenti. L'area ospedaliera, pertanto,
semplicemente non costituisce eccezione a quanto appena asserito.
Per quanto concerne la consistenza della falda di cui trattasi, si
informa che questa si sviluppa a partire da circa meno 28 metri dal
livello naturale del terreno (e quindi quello che tecnicamente e
geologicamente viene definito piano campagna) e per una potenza
dell'ordine di centinaia di metri di profondità. Per maggiore
chiarezza si sottolinea che la falda di cui trattasi è per sua
natura dinamica, ossia essa viene alimentata in continuo dal
reticolo idrografico e allo stesso tempo viene alimentata e
drenata, dando luogo a una circolazione vera e propria sotterranea.
Come anzidetto si conferma quindi l'integrazione progettuale della
falda di cui trattasi.
Venendo alla domanda numero 3, come abbiamo già precisato,
l'installazione di una pompa di calore all'interno del nuovo corpo,
completamente interrato, dedicato quindi alle nuove centrali
tecnologiche, è già contemplato nell'attuale progettazione, la
quale non evidenzia il sussistere di interferenza alcuna né con il
cerchio lapideo né con i lavori del quarto lotto della fase numero
3.
Presidente
- Consigliere Lucianaz, ne ha facoltà.
Lucianaz (RV)
- Assessore, io la ringrazio per queste
informazioni. Bene che abbiamo avanzato questa interrogazione, così
abbiamo capito un po' come funziona il sottosuolo di Aosta e in
particolare la zona a nord; e quindi la ringrazio per questa
risposta interessante.
Per quanto riguarda invece la realizzazione di questo pozzo che
dovrebbe attingere alla falda acquifera, non ha detto nulla e cioè
dove sarà collocato. Non penso all'interno della centrale
tecnologica G3, immagino, visto che è già dedicata a ricevere tutti
i macchinari previsti per il funzionamento per l'intero complesso
ospedaliero.
Da notizie di stampa, era segnato la falda di fianco al centro
prelievi, quindi dove il progetto, che lei non ci ha mai mostrato,
perché non c'è verso di avere progetti dall'Amministrazione
regionale... si immagina, da quel
rendering
che abbiamo
visto abbastanza abbozzato, che ci sia la strada di accesso alla
zona delle centrali, quindi avrei piacere che specificasse dove
verrà realizzato questo pozzo. Giustamente mi dice con una spesa di
600.000 euro, se ho capito bene e in quale circostanza verrà
realizzato, se sono già iniziati da un anno i lavori per la
centrale G3, senza ancora dare un colpo di piccone, però, ormai
abbiamo raggiunto il primo compleanno di un cantiere che non è
ancora partito e rimangono 200 e pochi giorni per realizzarlo
completamente, da quello che è scritto sul cartello. Mi chiedo
quando verrà realizzato questo pozzo. Ripeto ancora, avrei piacere
di sapere in quale zona. Al limite, riformuleremo altre
interrogazioni, come siamo soliti fare, su questo argomento.
Per quanto riguarda invece l'aspetto dell'informazione, qui il
progetto esecutivo, concluso l'
iter
di verifica e di
validazione il 23 dicembre 2013, quindi sono passati 11 anni dalla
penultima validazione di questo progetto. Non ne parlava
assolutamente, io l'ho chiesto nelle domande; c'era anche una
specifica, quando è stata scoperta, da quali strutture regionali è
stato fatto il lavoro. Perché è una notizia interessante, sarebbe
il caso di approfondirla per capire un po' cosa avviene nel
sottosuolo di Aosta e se c'è la possibilità di sfruttare non solo
da parte dell'Amministrazione regionale ma anche dalla cittadinanza
questa interessante fonte energetica. Quindi, non potendo lei -
immagino - darmi altre risposte, la tempesterò anche il prossimo
anno con domande su questo argomento, anche perché vedo che nel
progetto elaborato l'8 marzo 2023, che è quello definitivo,
esecutivo, delle G3, si parla di opere strutturali escludendo la
centrale G2, che è stato poi modificato in secondo tempo, ma era
proprio sulla G2 che, se ho capito bene, era prevista la
realizzazione di questo pozzo, quindi penso che ci siano ancora
diverse cose da chiarire. In ogni caso, la ringrazio per le
interessanti notizie.
