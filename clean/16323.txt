Classificazione
ENTI LOCALI
Comuni


Resoconto integrale del dibattito dell'aula
Oggetto del Consiglio n. 2673 del 2 luglio 1997 - Resoconto
SEDUTA ANTIMERIDIANA DEL 2 LUGLIO 1997
OGGETTO N. 2673/X Concessione di un contributo di lire
37.800.000 all'Amministrazione comunale di Fontainemore per
l'acquisizione di immobili siti in loc. Nentré e Marchetta, da
destinare all'accorpamento e al potenziamento dell'alpeggio
comunale e del mayen Marchetta, ai sensi della legge regionale 27
giugno 1986, n. 27. Approvazione, impegno e liquidazione di
spesa.
Deliberazione Il Consiglio
Premesso che la legge regionale 27 giugno 1986, n. 27 ha
previsto l'intervento finanziario da parte della Regione, nella
misura massima del 90 percento della spesa complessiva, a favore
dei comuni per la creazione di un patrimonio immobiliare
comunale;
Considerato che la legge finanziaria per l'anno 1996 e per il
triennio 1996-1998 (legge regionale 19 gennaio 1996 n. 1),
all'articolo 10, 2° comma, ha rideterminato la suddetta percentuale
massima, riducendola al 70 percento;
Atteso che l'Amministrazione comunale di Fontainemore ha
presentato richiesta per accedere ai relativi finanziamenti per
l'acquisto di terreni e fabbricati rurali per complessivi mq.
36,472 in loc. Nentré e Marchetta, contraddistinti al Catasto
terreni del Comune censuario di Fontainemore al Fg. IX - nn.
1-2-3-4-5-7-11-12-13-14-15-16-18-20-21-24-25-27-28-29-31-65-68-93-143-144
e Fg. XXXII - nn. 30-49-50-51-52-53-54-55, di proprietà di ditte
varie da destinarsi all'accorpamento e potenziamento dell'alpeggio
comunale di Nentré e del Mayen Marchetta;
Considerato che l'acquisto in questione comporta una spesa
complessiva di lire 54.000.000=;
Atteso che gli assessorati regionali dell'Agricoltura
Forestazione e Risorse Naturali e del Turismo, Sport e Beni
Culturali hanno espresso parere favorevole sull'intervento;
Dato atto che l'acquisizione dell'immobile è inserita nella
relazione previsionale e programmatica del Comune;
Vista la deliberazione della Giunta regionale n. 6162 del 30
dicembre 1996, come modificata dalla deliberazione n. 1802 del 26
maggio 1997, relativa all'approvazione del bilancio di gestione per
l'anno 1997 e triennio 1997/1999, con attribuzione alle strutture
dirigenziali di quote di bilancio e degli obiettivi gestionali
correlati (obiettivo 0103) "Gestione della legge regionale 27/86
per l'incremento del patrimonio Comunale immobiliare" ed, in
particolare, il riferimento n. 72 "Contributi di cui alla lett. D
della legge regionale 27/86";
Vista la deliberazione della Giunta regionale n. 317 del 3
febbraio 1997 e la circolare n. 7 del 6 febbraio 1997;
Visto il parere favorevole di legittimità rilasciato dal Capo di
Gabinetto, ai sensi dell'articolo 72 della legge regionale n.
3/1956 e successive modificazioni, e del combinato disposto degli
articoli 13 - comma 1 - lett. e) e 59 - comma 2 - della legge
regionale n. 45/1995, sulla presente deliberazione;
Delibera
1) di approvare la concessione di un contributo di lire
37.800.000= (trentasettemilioniottocentomila), pari al 70 percento
della spesa complessiva, a favore dell'Amministrazione comunale di
Fontainemore per l'acquisto di terreni e fabbricati rurali per
complessivi mq. 36.472 in loc. Nentré e Marchetta, contraddistinti
al Catasto terreni del Comune censuario di Fontainemore al Fg. IX -
nn.
1-2-3-4-5-7-11-12-13-14-15-16-18-20-21-24-25-27-28-29-31-65-68-93-143-144
e Fg. XXXII - nn. 30-49-50-51-52-53-54-55, di proprietà di ditte
varie, da destinarsi all'accorpamento e potenziamento dell'alpeggio
comunale di Nentré e del Mayen Marchetta;
2) di approvare ed impegnare la spesa di lire 37.800.000=
(trentasettemilioniottocentomila) da imputare al capitolo 20620
(obiettivo 0103 - dettaglio 72) del bilancio di previsione della
Regione per l'anno 1997, ("Contributi ai comuni per la costituzione
di un patrimonio immobiliare") che presenta la necessaria
disponibilità;
3) di disporre che la somma venga liquidata ai sensi
dell'articolo 58 della legge regionale 27 dicembre 1989, n. 90, a
cura della Presidenza della Giunta regionale alla stipulazione di
regolare atto notarile di compravendita, nel rispetto delle
condizioni generali di acquisto risultanti dalla domanda di
contributo;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente Qualcuno chiede la parola? Se nessuno chiede la
parola, pongo in votazione la deliberazione in oggetto:
Presenti, votanti e favorevoli: 32
Il Consiglio approva all'unanimità
