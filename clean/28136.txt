Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 134 del 13 luglio 1970 - Resoconto
OGGETTO N. 134/70 - Assistenza infanzia illegittima - Aumento
delle misure dei sussidi, dei compensi e premi di allevamento dei
minori illegittimi assistiti dalla Regione ai sensi di
legge.
Benzo
(D.P.)
- La Regione deve provvedere per
legge a questo servizio di assistenza all'infanzia illegittima. È
un problema di notevole importanza e ci troviamo oggi riuniti a
discuterlo proprio perché col passare del tempo gli emolumenti e i
sussidi che venivano dati dal tempo del 1954 non erano stati più
adeguati al nuovo costo della vita e alle esigenze nuove.
Devo fare subito una considerazione di premessa: questo
provvedimento che porto oggi all'approvazione del Consiglio,
previsto d'altronde già in sede di bilancio preventivo come prevede
la legge stessa, è un qualche cosa che permette di migliorare
subito una situazione, cioè quanto meno di venire incontro a queste
nuove esigenze, però mi sono reso conto che è necessario studiare
un qualche cosa di più aderente alla nuova realtà sociale, proprio
in ordine al problema di questa infanzia illegittima e d'altronde
in queste particolari condizioni che tutti dovrebbero sentire,
soprattutto dal punto di vista umano.
Ora, penso, ho fatto mettere allo studio, in Assessorato,
qualche cosa che si attenga meglio a quelli che sono i nuovi
indirizzi in questo settore, cioè per fare in modo che questi
bambini noi riusciamo via via a diminuirne la
istituzionalizzazione, cioè possiamo toglierli da questi Istituti,
fare in modo che siano più vicino alle loro madri.
Se pensiamo che abbiamo delle spese giornaliere che arrivano
sulle 2.500-3000 lire pro-capite, forse sarà opportuno esaminare il
problema intervenendo magari direttamente con le madri, con
qualcosa di più organico; questo lo studieremo proprio per fare in
modo che questi bimbi non vengano così allontanati. La madre
potrebbe in questo senso addirittura poter lavorare. Noi sappiamo
che in certi Stati nordici questo problema è stato di gran lunga
già portato a delle notevoli conclusioni positive, sono arrivati a
creare anche degli Istituti. Potremmo anche vedere in prospettiva
un qualche cosa in questo senso, per fare in modo che queste specie
di collegi, istituti per orfani abbiano appunto questa possibilità
di dare ricezione alle madri, che sarebbero vicine, finito il
periodo di lavoro, ai loro stessi figli.
Ho voluto fare questa piccola premessa, perché la ritengo
doverosa ed importante, in quanto il Consiglio sia a conoscenza che
non è che con questa legge oggi si venga veramente incontro a
quelle che sono le effettive esigenze.
Ho partecipato ultimamente a Torino in sede di tribunale di
minorenni ad una riunione presieduta dal giudice Romano, che forse
tutti avranno avuto occasione di conoscere, il quale però ad un
certo momento abbiamo potuto constatare come appunto da questo
pullulare di vari enti anche in questo settore vi sia una
disorganicità di interventi. Ora il problema dell'adozione, che è
il più importante, ed è quello che fortunatamente anche qui da noi
ha già permesso di liberare, se possiamo così dire, il nostro
brefotrofio di un notevole numero di bimbi, e mi risulta da alcuni
genitori che ho avuto occasione di conoscere, situazioni favorevoli
e liete sia per i bimbi che per gli adottanti, dovremmo arrivare a
un qualcosa appunto ancora più moderno.
Io ritengo che questo possa essere fatto: porterò poi in
Commissione Sanità queste proposte, questa ricerca di indirizzi
nuovi, proprio per arrivare ad un qualcosa di più efficace.
Noi come Regione sapete seguiamo questo problema tramite sia le
assistenti vigilatrici dell'OMNI, sia con le nostre assistenti
sociali dell'Assessorato. Si cerca di fare delle visite per seguire
bene questi problemi. Purtroppo anche in questo settore sarà
opportuno intervenire più decisamente per avere sottomano l'esatta
situazione che oggi purtroppo non sempre abbiamo, perché abbiamo
dei casi di bimbi o di famiglie che non danno più comunicazione,
quindi abbiamo un certo numero di pratiche che sono ancora, diciamo
così, allo stato indefinito.
Questo rapporto è stato fatto, diciamo questo rapporto di
aumento, da quello che veniva dato alle madri che allattavano nel
primo, secondo, terzo anno di età fino al quattordicesimo per i
figli da esse riconosciuti, che era poi di cinquemila mensili, è
stato raddoppiato. Il premio di riconoscimento alle madri che
riconoscevano i loro stessi figli è stato anche adeguato. Così
dicasi quando di sposano e quindi riconoscono anche indecisamente
il loro figlio.
Siamo nei limiti dello stanziamento di bilancio; la Giunta
quindi propone che il Consiglio regionale deliberi questa nuova
misura di intervento; ripeto, farò in modo di portare in
Commissione Sanità e poi successivamente in Consiglio delle nuove
proposte che siano più attinenti a questa realtà dolorosa e nello
stesso tempo necessitante di provvedimenti a favore di questa
infanzia illegittima.
Savioz
(P.C.I.)
- Io non entrerò nel merito del
documento che ci è stato mandato per la ratifica. E non entrerò nel
merito del documento sempre per il motivo che questo è a carattere
provvisorio e anche sentito quanto ha detto l'Assessore.
Vorrei però fare alcune considerazioni di carattere generale.
Intanto devo con rammarico constatare che noi, dico noi, come
Consiglio regionale, a questo provvedimento così profondamente
umano e così direi terribilmente legato alle sorti e alle vicende
della nostra Regione, noi non abbiamo mai dato quell'importanza che
esso merita. Ritengo che sia giunto il momento, anche a costo di
rinunciare a qualche opera pubblica, anche a costo di rinunciare a
qualche cosa che può essere utile, ma sia giunto il momento di
incominciare a pensare seriamente a risolvere radicalmente questo
problema che riguarda i bambini di oggi che sono gli uomini di
domani.
E soprattutto vorrei dire: è necessario trovare il sistema, la
soluzione di fare rimanere in loco il bambino, qualsiasi bambino
che viene preso e trasportato fuori dalla famiglia ne soffre, tanto
più ne soffre se viene preso e portato in determinati istituti.
L'istituto può essere tenuto benissimo, al bambino può essere dato
tutto, può avere tutto quello che occorre, può avere forse anche di
più di quello che potrebbe avere a casa sua, ma l'istituto non
potrà mai dare al bambino l'affetto che gli può dare la madre, che
gli può dare la famiglia.
Quindi questi bambini che escono dagli Istituti, se fate
attenzione, anche quando sono uomini, adulti, se voi esaminate
attentamente il loro modo di vedere, di pensare, il loro intimo,
voi troverete che c'è un qualche cosa che manca a queste persone. E
questo lo trascinano, lo portano per tutta la vita.
Quindi io ritengo che sia giunto il momento di vedere a fondo
questo problema e ripeto quanto ha detto l'Assessore: ci sono altri
paesi, in modo speciale paesi nordici, che hanno risolto questi
problemi se non in un modo deciso, migliore, eccetera però lo hanno
risolto in un modo certamente migliore del nostro.
Quindi io direi, senza prolungarmi su queste cose di più e senza
portare nessun esempio, perché non ritengo che ne valga la pena, ma
insisterei molto acché la Commissione competente esaminasse questa
cosa fino in fondo assieme anche a quella degli orfani e a quella
dei vecchi, che sono tre problemi fondamentali, per me sono dei
problemi che arrivano a essere più importanti della stessa
istruzione pubblica, se è necessario dirlo. Prima di tutto dobbiamo
pensare al futuro di questa gente, alla possibilità che essi
diventino dei cittadini, come tutti gli altri e non si sentano già
degli abbandonati o degli esseri inferiori fin dalla più giovane e
tenera età. Il bambino ha bisogno della madre e soprattutto anche
la madre deve avere, sentire il bisogno di tenere presso di sé il
figlio. Quindi studiare il problema perché i figli rimangano con la
madre fino ad una determinata età.
Tonino (P.S.I.U.P.)
- Dunque, io sono favorevole a questa
modifica che viene proposta, perché io ritengo un intervento
sociale importantissimo e qui giustamente voglio tener conto
dell'aumento del costo della vita e per conseguenza è naturale che
il provvedimento adottato nel 1954 non poteva avere più significato
nel 1970, se non in termini di pura carità, cosa che la Regione non
deve assolutamente fare. L'intervento della Regione deve tradursi
non già in termini di carità, ma di interventi istitutivo-sociale
atti a sollevare e premiare tutti quei casi che le condizioni
sociali lo richiedono.
Altri passi bisognerà fare in questo senso per porre rimedio a
questa categoria dolorante; quindi io sono perfettamente d'accordo
su questo primo timido, ma importante passo. Vorrei solo fare
osservare che le proposte di aumento di cui alla lettera a) dove
dice: 10.000 lire di sussidio mensile per il primo anno di età
anziché le cinquemila, quindi raddoppiato, si sarebbe potuto
raddoppiare anche per il secondo e terzo anno di età, cioè dalle
4.000 alle 8.000 e dalle 3.000 alle 6.000, in quanto le spese
crescono nella misura che il bambino cresce e quindi si sarebbe
potuto raddoppiare per tutte le voci della lettera a).
Seconda cosa che vorrei dire è quella di intensificare il
controllo per mezzo delle assistenti sociali, in modo che avvengano
con regolarità le visite periodiche.
Tutto qui, per il rimanente io sono perfettamente d'accordo.
Caveri
(U.V.)
- Il y a beaucoup de choses à dire
sur cet argument, beaucoup de choses qui ne sont peut-être pas
liées étroitement avec l'argument de cette loi, de ce projet de loi
régionale.
Nous de l'Union Valdôtaine nous continuons à prêcher dans le
désert et à demander que l'on fasse des instituts de l'enfance en
Vallée d'Aoste. C'est une question qui, comme nous avons démontré,
est en rapport avec la défense de l'ethnie valdôtaine pour des
raisons évidentes. En tout cas, je demande à l'Assesseur à la Santé
de vouloir bien faire une liste de tous les enfants qui ont été
envoyés, qui sont dans les instituts en Vallée d'Aoste, qui ont été
envoyés dans les instituts hors de la Vallée d'Aoste.
On a parlé du tribunal des mineurs. En ce moment le tribunal des
mineurs travaille souvent contre l'intérêt des enfants, contre les
enfants et ce n'est peut-être pas la faute du tribunal des mineurs,
mais la faute c'est d'une loi barbare, d'une loi du 1962 qui aurait
de bonnes intentions, mais vous savez que la voie de l'enfer est
pavée de bonnes intentions. La bonne intention c'était de favoriser
l'adoption des enfants de la part de personnes qui désiraient
élever des enfants. Les intentions étaient bonnes, parce que comme
a dit l'orateur qui m'a précédé, les enfants, un enfant a besoin du
sourire de la mère naturelle ou adoptive et a besoin de l'affection
d'un père. En effet si vous visitez les instituts des enfants
illégitimes, illégitimes ou légitimes, mais qui ne sont pas élevés
par des parents, vous remarquez tout de suite la tristesse des yeux
de ces enfants. Ils ne savent pas sourire. Et alors les intentions
de cette loi étaient bonnes, mais l'application est barbare.
En tant qu'avocat, j'ai dû m'occuper d'un certain cas d'une mère
qui avait trois enfants naturels. On a envoyé des assistantes
sociales à demander des informations sur cette mère, ce n'étaient
pas des assistantes sociales de la Vallée, mais d'une autre
organisation, ce sont des vieilles filles auxquelles on pourrait
appliquer le dicton "vivum non cognosco" ou bien "foemina quam nemo
petibit" et ce sont de jeunes filles "zitelle inacidite" qui ont
toujours le complexe du péché, voient des péchés partout et alors
de cette mère on a dit dans les renseignements on a dit "è dedita
all'aperta prostituzione", ce qui n'est absolument pas vrai, parce
que je me suis renseigné pro veritate auprès du Syndic de la
Commune et auprès de cinq personnes honnêtes dignes de foi, m'ont
dit: mais non, ce n'est rien du tout vrai, c'est une fille mère qui
a eu trois enfants peut-être même de père différent mais on ne peut
pas dire que c'est une prostituée.
Et bien, en base à la phrase de cette jeune fille inacidita, on
a arraché les trois enfants à la mère et un beau jour sont
arrivées, comme disait Savioz il y a un moment, les inspectrices de
la police, accompagnées par des carabiniers et on a arraché les
enfants à la mère avec des grands pleurs des enfants. Et on
continue maintenant à faire des séances de psychologie et de
psychanalyse enfantine, mais imaginez-vous ces enfants risquent
d'avoir pendant toute la vie des conséquences de cette scène.
Et puis arrive ceci: les décisions du tribunal des mineurs ou ne
viennent pas motivées aux parents tant de fois, ou bien viennent
motivées, pardon notifiées sans motivations, dans la notification
il n'y a pas la motivation. Et c'est bien plus difficile de faire
le recours à la Cour d'appel et tout ça. La Cour d'appel
naturellement ne fait aucune instructoire, n'entend personne et
repusse régulièrement tous les recours.
Et alors avec une loi du genre une quelconque mère pourrait être
privée de ses enfants et vous pensez la tragédie de la mère et la
tragédie des enfants, surtout puis quand les renseignements, comme
j'ai dit en certains cas, les renseignements sont exagérés ou ne
sont pas conformes à la réalité des choses. Une quelconque mère
avec cette loi peut être privée de ses enfants.
C'est une loi féroce et disons même c'est une loi mal étudiée,
c'est une loi qui au moins devrait c'est-à-dire de contradictoire
avec les parents, légitimes ou naturels, et que les parents
puissent porter des preuves pour démontrer qu'ils sont des bons
parents, qu'ils aiment les enfants comme les autres.
Et bien, si les parents ne sont pas dignes, alors d'accord, mais
il faut quand même qu'il y ait un contradictoire avec les
parents.
Ce sont des choses que je dis un peu entre parenthèses, mais
cependant il faut que les administrateurs se rendent compte, et il
faudrait aussi que l'Assesseur à la Santé et à l'Assistance
surveille un peu ce qu'il se passe et qu'il examine toutes ces
pratiques en base à la loi de 1962, parce que il y a un peu trop de
faciloneria de la part des employés qui s'occupent de ces choses et
parlons pas de l'O.N.M.I. parce que à l'O.N.M.I. il y a certains
êtres, des êtres auxquels je faisais allusion avant, "visum non
cognosco" et "foemina quam petibit". Alors vous savez, quand une
femme n'a pas connu l'amour, cette femme est très dangereuse pour
son prochain.
Voilà simplement ce que je voulais vous dire.
Balestri (P.S.I.)
- La Commissione Sanità è favorevole a
questo aumento del sussidio; come ha detto l'Assessore è una cosa
provvisoria perché è un argomento molto complesso, ma, è abbastanza
già chiaro, insomma, però va risolto e penso che presto ne
riparleremo nella Commissione per tutto un orientamento diverso. Un
orientamento che deve essere affrontato anche in Valle d'Aosta
sotto il punto complesso dell'infanzia, perché anche per l'Ente
ospedaliero della Maternità che presto penso sarà formato, il
brefotrofio dovrà subire delle variazioni e quindi va rivisto tutto
questo problema dell'infanzia nel complesso sia brefotrofio sia
post brefotrofio ed è un argomento che sarà bene sentirne anche il
parere dei partiti nella Commissione per poi stenderla anche
all'altra Commissione della Programmazione ospedaliera.
Benzo
(D.P.)
- Al Consigliere Savioz debbo dire
che in fondo ha anticipato direttamente il problema di politica e
sanitaria dal punto di vista economico. È certo che se vorremo fare
una politica sanitaria adeguata noi dovremo reperire dei mezzi
sufficienti, non potremo certo continuare con questi sistemi;
questo oggetto oggi ci dà l'occasione di intravvedere in tutti i
settori, non solo dell'assistenza, all'infanzia, agli illegittimi,
ma in tutti i settori, dicevo, anche per i vecchi, per gli orfani,
quelli che possono essere, chiamiamo così, delle soluzioni di
avanguardia che la nostra Regione può e deve fare.
Ha detto bene il Consigliere Savioz, i bimbi devono stare con le
madri; se lei ha ascoltato, è stata una mia preoccupazione iniziale
di vedere il problema sotto quell'aspetto, di arrivare - e rispondo
anche anticipatamente al Consigliere Caveri - che questo è il
punto, cioè fare in modo di avere degli istituti per l'infanzia,
però non solo per l'infanzia, per i bimbi, ma per mettere in
condizioni le madri di stare vicino ai bimbi e so che in Svezia,
per esempio, ci sono già istituti di questo genere, sono specie di
college con annessi questi reparti per i ragazzi che, poi le madri,
finito il loro orario di lavoro, riescono a seguire ed a
vedere.
Quindi il problema di fondo in questo settore è fare in modo di
avere meno bimbi possibili negli istituti, questo è il nostro
intendimento.
Consigliere Tonino, lei ha fatto un accenno e devo dire che è
conseguenziale alla mia risposta proprio a quelli che sono gli
stanziamenti di bilancio; lo stanziamento di bilancio preventivo
prevedeva come per legge un quid, anche qui forse non è stato
stanziato a sufficienza, ma se pensate che noi paghiamo dalle 2.500
alle 3.000 lire, il costo di ogni bimbo è sulle 2.500-3.000 lire al
giorno e noi diamo 10.000 al mese vi rendete conto di questo enorme
divario. Ecco che noi dobbiamo trovare il sistema per intervenire
con la madre prima e sarà forse il primo provvedimento che penso di
portare, e successivamente, perché questo è di tempi più lunghi, un
qualche cosa di più organico qui nella Regione.
Noi abbiamo i nostri ragazzi qui o al brefotrofio o in istituti
regionali; voi avete visto che il numero è in diminuzione; le
adozioni, come vi dicevo, stanno continuando. Devo dire però, anche
in risposta all'Avv. Caveri, che è ben vero che provvederò a fargli
avere questa lista, ma i bimbi in istituti fuori Valle noi non ne
abbiamo, sono qui in istituti della Valle.
Per quanto riguarda questo problema grosso che lei ha sollevato
dell'adozione, io concordo con lei, perché ho avuto modo di
constatare una caccia, se mi permette la parola, a questi
bimbi.
Ora, è da osservare bene prima di prendere determinati
provvedimenti. Io ho avuto occasione in questi ultimi giorni di
vedere cosa è successo, la gioia di un bimbo adottato e che il
giorno seguente ha dovuto essere per esempio lasciato subito in un
istituto, ha capito subito che era di nuovo abbandonato. Vedete
quanto è grave questo problema di sensibilità, immaginiamoci quando
viene tolto dalle madri, sovente e forse qui sta il difetto: noi
non abbiamo a sufficienza assistenti sociali, vanno in giro anche
assistenti sanitarie; lei ha parlato dell'ONMI. Ora anche all'ONMI,
dato che l'Assessorato interviene in quel settore, provvederò acchè
queste visite siano effettuate e vengano consegnate delle relazioni
precise. Per quei due o tre casi che in questi mesi mi sono stati
sottoposti, ho cercato di approfondire, ho cercato di approfondire
il problema proprio perché ho potuto constatare che forse la parola
che lei ha detto è esatta. C'è tanta faciloneria, cioè direi quasi
che è un qualche cosa di burocratico che si è continuato a fare e
ognuno in buona fede, credendo di fare qualche cosa di buono. Non è
così che possiamo intervenire veramente a favore dell'infanzia
abbandonata e anche dell'infanzia in generale. Qui abbiamo una
casistica più particolare, in cui la nostra sensibilità deve
maggiormente intervenire perché, diceva bene il Consigliere Savioz,
noi dobbiamo fare in modo che questi bimbi, questi giovani che
fanno parte della società con pieno diritto come tutti gli altri,
perché la disgrazia non è voluta da loro, ma purtroppo è
determinata da certe condizioni ambientali, economiche, sociali e
purtroppo da immaturità o incoscienza dei rispettivi genitori, fare
in modo proprio in questo settore di portare - e la Regione può e
deve farlo - un qualche cosa di sereno e di civile. Non direi una
parola di più.
Quindi ringrazio i precedenti interventi perché mi daranno modo
di intensificare gli sforzi in questo settore. Pregherei i Signori
Consiglieri di fare una modifica alla pagina 3, c'è un errore,
all'ultimo capoverso c'è scritto "di approvare la relativa maggiore
spesa annua prevista in complessive lire 14 milioni"; è un errore
di dattilografia e sono 7.350.000.
Noi abbiamo speso nel 1969, lo do per conoscenza al Consiglio,
un totale di 14.792.000 tra la spesa per l'assistenza agli esposti,
cioè i bimbi non riconosciuti, e l'assistenza agli illegittimi,
riconosciuti dalla madre, in cui noi interveniamo come Regione per
gli esposti per i 3/4 del totale e 1/4 è a carico dei Comuni,
mentre per gli illegittimi riconosciuti dalla madre con una spesa
di 36.000.000 noi interveniamo per 1/3, perché per 1/3 paga l'ONMI
e per 1/3 i Comuni.
Come vedete sono ancora cifre modeste di fronte a un settore di
300 circa bambini illegittimi su cui noi dobbiamo intervenire. E lo
faremo.
Caveri
(U.V.)
- Volevo dire questo, soltanto
questo: anche trattando questo argomento, come trattando altri
argomenti che si riferiscono ai più svariati rami
dell'Amministrazione regionale, a un certo momento ci accorgiamo di
questo: che questi problemi dovremmo studiarli una buona volta
globalmente, in una visione d'insieme. Questo può rientrare anche
nel concetto di ricerche economiche e sociali, ma a parte le
ricerche economiche e sociali, tutti questi vari problemi che noi
stiamo trattando a bâton rompu con dei provvedimenti che sono un
po' provvedimenti di ordinaria amministrazione di volta in volta,
questi provvedimenti, su questi provvedimenti non c'è niente da
dire, sono provvedimenti che non possiamo non approvare, però sono
sempre visioni settoriali, di un segmento del problema, mentre
invece dovremmo affrontare i grandi problemi, dovremmo affrontare,
prima deve affrontare la Giunta, e poi dovremmo affrontare in
Consiglio, e allora vedere i problemi nel loro insieme. Quindi io
questo lo dico a proposito dell'assistenza pubblica, ma questo lo
potremmo dire a proposito di tutti i grandi problemi della Valle
d'Aosta.
Io ieri sono andato a Pila, mi ricordo, ecco l'ho saputo: ho
saputo che mentre prima, 20-30 anni fa, c'erano tre armenti a
Pila... adesso c'è solo un armento e negli altri ex alpeggi si
mandano i manzi. Questo voi direte: cosa c'entra questo con
l'infanzia illegittima. Non c'entra niente con l'infanzia
illegittima, evidentemente, ma volevo dire questo: noi quando
constatiamo che c'è questo abbandono continuo della terra e
abbandono anche di un'attività che non si può dire che sia
un'attività decadente, non si può dire che siano terre marginali
perché gli alpeggi rappresentano una ricchezza per la Valle d'Aosta
comunque. Ma di tutti questi problemi è urgente che noi ce ne
occupiamo in modo globale, complessivo, in modo serio, attraverso
uno studio attento di questi problemi e cercando delle soluzioni,
soluzioni che poi non è poi vero che dipendono tanto dalla
colorazione politica di un gruppo o dell'altro, perché facciamo
molta politica e basta pensare al Comune di Aosta per vedere quanta
partitocrazia predomina oggi nelle discussioni, mentre poi i
problemi che o il Comune di Aosta o l'Amministrazione regionale di
Aosta devono esaminare, oh Dio, si capisce che possono essere
diverse le soluzioni a seconda delle ideologie che più o meno
albergano nelle nostre teste, ma fino a un certo punto, perché
certe volte col buon senso e con la conoscenza concreta dei
problemi all'infuori delle asserzioni ideologiche certe volte si
potrebbe arrivare a delle buone soluzioni nell'interesse di quelli
che dovrebbero essere i nostri amministrati.
Presidente
- Chi altri chiede la parola? Allora il
Consiglio è chiamato a votare su questa delibera all'oggetto n.
11.
Chi approva alzi la mano - con la modifica segnalata
dall'Assessore Benzo - chi è contrario? Chi si astiene? Il
Consiglio approva.
