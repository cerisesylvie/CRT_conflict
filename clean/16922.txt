Classificazione
ISTRUZIONE PUBBLICA


Resoconto integrale del dibattito dell'aula
Oggetto del Consiglio n. 234 del 25 novembre 1998 - Resoconto
SÉANCE DU 25 NOVEMBRE 1998 (MATIN)
OGGETTO N. 234/XI Applicazione nella Regione della convenzione
per la fornitura alle scuole di antenne satellitari.
(Interrogazione)
Interrogazione Premesso che la RAI, nell'ambito della
convenzione stipulata con il ministero della Pubblica istruzione
fornirà gratuitamente a 5mila scuole su tutto il territorio
nazionale antenne satellitari dotate di decodificatori digitali e
l'installazione delle stesse;
Rilevato che le scuole dovranno essere segnalate entro il 20
novembre da ciascuno provveditore agli studi al nucleo operativo
delle tecnologie didattiche presso la direzione generale
dell'Istruzione tecnica;
i sottoscritti Consiglieri regionali
Interrogano
L'Assessore all'Istruzione e Cultura per conoscere se ed in
quale misura tale convenzione trovi applicazione nella nostra
regione e in caso affermativo entro quando sia operativa.
F.to: Frassy - Tibaldi - Lattanzi
Président La parole à l'Assesseur à l'éducation et à la culture,
Pastoret.
Pastoret (UV) Questo è il classico caso di un'interrogazione che
pone un problema in termini reali e in modo che uno se ne occupi.
Quindi ringrazio gli interroganti sotto questo punto di vista -
bisogna dire la verità quando è il caso - nel senso che la
segnalazione che è giunta con l'interrogazione ha sollevato un
problema, peraltro esistente. Il Ministero della pubblica
istruzione ha in effetti avanzato questa proposta di fornire
cinquemila antenne satellitari a tutta una serie di scuole anche se
le scuole in Italia sono ben più numerose, ma la comunicazione è
stata fatta solo ai provveditori agli studi e non alle
sovrintendenze per cui sono state escluse da questa comunicazione
intanto le Provincie autonome di Trento e di Bolzano che non
risultano nell'elenco del Ministero della pubblica istruzione e la
Regione Valle d'Aosta.
Ho personalmente avanzato delle osservazioni a questo proposito
in un incontro che ho avuto proprio ieri al Ministero; è mia
intenzione fare una comunicazione formale prima di tutto ai
Parlamentari valdostani affinché si attivino per vedere se c'è
possibilità di inserimento per quanto riguarda le Regioni autonome
all'interno di questa Convenzione e io stesso ho già preannunciato
che farò avere una dovuta e doverosa documentazione al Ministero
chiedendo che si riveda questa possibilità o che perlomeno si
motivino in modo coerente le ragioni per cui la Valle d'Aosta non è
stata interessata a questa cosa.
Président La parole au Conseiller Frassy.
Frassy (FI) Molto brevemente prendo atto che la problematica che
abbiamo sollevato ha dato e informazione e azione all'Assessore in
modo da poter partecipare alla Convenzione.
Chiedo all'Assessore di tenerci aggiornati sugli sviluppi della
corrispondenza in corso.
