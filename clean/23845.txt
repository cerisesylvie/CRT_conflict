Classificazione
CASA DA GIOCO



Oggetto del Consiglio n. 2849 del 10 luglio 2007 - Resoconto
OGGETTO N. 2849/XII - Bilancio di 60 anni di attività della
Casa da gioco di Saint-Vincent. (Interrogazione con risposta
scritta)
Interrogazione con risposta scritta
Visti i festeggiamenti per il 60° anno di attività della Casa
da Gioco di Saint-Vincent;
Stante la rilevanza, purtroppo, sempre minore delle entrate
derivanti all'Amministrazione regionale dalla citata Casa da Gioco
a prescindere dai volumi del bilancio regionale;
Considerato debitamente il rilievo che il Casinò ha in campo
occupazionale, economico e turistico;
il sottoscritto Consigliere regionale
Interroga
l'Assessore competente per conoscere:
1) a quanto ammontano, complessivamente e annualmente, le
entrate tributarie a beneficio della Regione, dalla data di
apertura della Casa da Gioco nel 1947 a tutto il 2006, al netto dei
costi comprensivi delle perdite ripianate dal 1° luglio
1994;
2) a quanto ammontano, annualmente, i proventi lordi di gioco
(mance ed ingressi esclusi) per lo stesso periodo di cui al punto
precedente e l'incidenza, anno per anno, delle entrate derivanti
dalla Casa da Gioco, possibilmente al netto dei costi afferenti le
medesime, sulle entrate iscritte in bilancio al Titolo I (sino al
2005);
3) il numero dei dipendenti della Casa da Gioco, se
possibile, per il periodo dall'inizio a tutto il 2006;
4) se ritiene che le manifestazioni celebrative del 60°
anniversario del Casinò possano costituire un momento di rilancio
dell'immagine della Casa da Gioco.
F.to: Bortot
Presidente
- La risposta è stata data con lettera prot.
n. 4763 in data 17 maggio 2007.
