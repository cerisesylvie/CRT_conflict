Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 680 del 27 giugno 1984 - Resoconto
OGGETTO N. 680/VIII - INIZIATIVA PER IL POTENZIAMENTO DELLE
FERROVIE IN VALLE D'AOSTA. - (Approvazione di mozione)
PRESIDENTE:
Do lettura della mozione presentata dal
Consigliere Riccarand:
MOZIONE
RILEVATO il persistente stato di inadeguatezza dei
collegamenti ferroviari in
Valle d'Aosta;
CONSTATATO che, pur esistendo le
premesse per giungere
ad un radicale potenziamento delle ferrovie in Valle d'Aosta e alla
smilitarizzazione della linea Chivasso-Aosta, l'iniziativa
dell'Amministrazione regionale non è stata ancora definita in modo
chiaro ed adeguato;
AL FINE di avere un quadro preciso degli interventi in corso
di realizzazione e delle iniziative che si dovranno
assumere;
Il Consiglio regionale della Valle d'Aosta
IMPEGNA
l'Assessore regionale all'Industria, Commercio, Artigianato e
Trasporti a riferire, entro 15
giorni, alla competente
Commissione consiliare permanente in merito a:
lo stato di esecuzione dei lavori relativi alla linea
Chivasso-Aosta-Pré-Saint-Didier finanziati con il "Programma
integrativo" del 1981;
le richieste presentate dalla Regione Valle d'Aosta al Governo,
negli ultimi quattro anni, per il potenziamento della linea
ferroviaria e per la sua smilitarizzazione;
le caratteristiche dei Piani di sviluppo delle ferrovie
presentate dal competente Ministro, in particolare per quanto
concerne la Valle d'Aosta;
le caratteristiche dei progetti, studi e documenti finora
pervenuti all'Amministrazione regionale e relativi all'ipotesi di
un tunnel ferroviario fra Aosta e Martigny;
se sono stati effettuati studi di fattibilità per la
realizzazione in Valle d'Aosta di uno scalo ferroviario attrezzato
per il carico e lo scarico di container; o se è comunque intenzione
della Giunta regionale di prendere in considerazione tale
prospettiva.
PRESIDENTE:
Ha chiesto la parola il Consigliere
Riccarand; ne ha facoltà.
RICCARAND (N.S.):
Ho presentato questa mozione a seguito
della mancata risposta ad una precedente interrogazione con
risposta scritta in cui chiedevo di fare il punto relativamente ai
progetti di potenziamento della ferrovia in Valle d'Aosta.
Credo che non sia necessaria una illustrazione particolare di
quanto la mozione chiede. Può darsi che per alcuni punti della
mozione non ci siano ancora i documenti e le informazioni
necessarie per rispondere, credo però che su molti altri aspetti
affrontati dalla mozione l'Assessore competente possa riferire alla
Commissione Consiliare permanente.
Mi auguro, quindi, che la mozione venga accolta dal Consiglio
regionale e che si possa finalmente in un organo del Consiglio
avviare una riflessione approfondita su questo mezzo di trasporto
che è deciso rispetto all'avvenire della Valle d'Aosta e che
attualmente si trova in uno stato di degrado pauroso.
PRESIDENTE
: Ha chiesto la parola l'Assessore
all'Industria, Commercio, Artigianato e Trasporti Pollicini; ne ha
facoltà.
POLLICINI (Féd. D.P. - U.V.P.):
Sono d'accordo sulla
mozione presentata dal Consigliere Riccarand.
PRESIDENTE
: Se nessuno chiede la parola pongo in
votazione la mozione presentata dal Consigliere Riccarand.
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
