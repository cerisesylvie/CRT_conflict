Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2487 del 22 dicembre 1986 - Resoconto
OGGETTO N. 2487/VIII - INTERVENTI REGIONALI A FAVORE DI
VALDOSTANI SILICOTICI IN CURA PRESSO LA CLINICA SAN MICHELE DI
ALBENGA. - (Interrogazione con risposta scritta).
PRESIDENTE:
Do lettura dell'interrogazione con risposta
scritta presentata dal Consigliere Bajocco:
Interrogazione con risposta scritta
Ricordato
che numerosi lavoratori e pensionati
valdostani, affetti da percentuali elevate di silicosi, vengono
ospitati presso la Clinica San Michele di Albenga per usufruire di
cure specializzate previste dal servizio assistenza dell'INAIL;
Sottolineato
come per tale tipo di affezioni abbia grande
importanza la possibilità di respirare in riva al mare;
Constatato
che la distanza della Clinica dal mare pone
problemi di trasporto a coloro che vengono ricoverati in bassa
stagione, perchè il servizio di autobus è limitato al periodo 15
giugno - 15 settembre;
il sottoscritto Consigliere regionale
Interroga
l'Assessore regionale alla Sanità per sapere:
1) se la Giunta regionale ha preso qualche iniziativa per
trovare un accordo con la Clinica San Michele, affinché sia
istituito un servizio permanente di trasporto dei silicotici dalla
Clinica alla spiaggia;
2)
se eventualmente tale servizio può essere
organizzato dalla Regione in accordo con l'I.N.A.I.L;
3) quali altre soluzioni sono comunque possibili per far fronte
alle esigenze dei silicotici valdostani ospitati presso la Clinica
San Michele di Albenga.
PRESIDENTE:
Non è pervenuta ancora la risposta scritta a
questa interrogazione. Ha chiesto di parlare il Presidente della
Giunta, ne ha facoltà.
ROLLANDIN (U.V.):
Cette interrogation n'a pas encore eu
une réponse écrite, étant donné que l'Assessorat compétent n'a
jamais eu des requêtes à ce sujet.
C'est pour cela qu'on n'avait pas pu prendre en considération
cette interrogation. Au moment où il y aura une requête dans ce
sens, même si l'Institut compétent en la matière est l'INAIL de
Imperia, on renseignera M. Bajocco.
PRESIDENTE:
Ha chiesto di parlare il Consigliere Bajocco,
ne ha facoltà.
BAJOCCO (P.C.I.):
Il Presidente della Giunta mi dice che
non è arrivata mai nessuna richiesta da parte degli interessati per
istituire un servizio. Questa interrogazione con risposta scritta
nasce dal fatto che ci sono dei silicotici ricoverati nella Clinica
di San Michele, come altri sono parcheggiati nei vari alberghi o
pensioni lungo la Riviera Ligure. Questa clinica si trova un po'
lontana, questi silicotici hanno difficoltà a camminare e non
riescono a fare due km per recarsi al mare.
C'è stata una richiesta da parte di alcuni silicotici che sono
ricoverati in questa clinica; sarà mia premura far arrivare una
richiesta da parte di queste persone. Se fossi stato al posto
dell'Assessore competente, sarei andato più a fondo e mi sarei
interessato al problema per arrivare qui con una risposta.
