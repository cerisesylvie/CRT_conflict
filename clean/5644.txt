Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 67 del 5 ottobre 1983 - Resoconto
OGGETTO N. 67/VIII - INIZIO DEL DIBATTITO SULLE COMUNICAZIONI
CONCERNENTI: "RIFERIMENTI POLITICI E LINEE PROGRAMMATICHE DEL
GOVERNO REGIONALE PER LA LEGISLATURA 1983-1988"- Presentazione di
ordine del giorno e sospensione della seduta.
PRESIDENTE
: Comunico ai Consiglieri che il Consigliere
Pedrini, a nome del P.L.I., ha inviato un memorandum sulle
dichiarazioni del Presidente della Giunta, con preghiera di darne
lettura in sede di Consiglio.
Prego pertanto il Consigliere Segretario di dare lettura del
memorandum del Consigliere Pedrini:
TAMONE - (U.V.):
Il documento programmatico del Governo
regionale per la legislatura 1983/88, mentre da una parte contiene
elementi e criteri che possono incontrare un giudizio positivo da
parte del nostro partito, dall'altra evidenziamo per taluni versi
un modo empirico e disorganico di affrontare la realtà
socio-economica della nostra Regione.
A giudizio del P.L. della Valle d'Aosta l'obiettivo primario che
questa legislatura deve perseguire e raggiungere sta nel realizzare
un profondo mutamento nel modo di concepire ed esercitare il potere
esecutivo da parte dell'attuale governo regionale, là dove esso
deve indirizzare il rinnovamento e la crescita economica, culturale
e sociale della nostra Regione.
Nel momento in cui si è riconosciuta la non inamovibilità degli
Assessori, si deve continuare su questa linea con l'accettare un
confronto utile e responsabile con- le altre forze politiche che
della maggioranza, palese o meno, non fanno parte.
Ogni discriminante in questo senso
- è ovvio il riferimento a partiti e movimenti
costituzionalmente democratici
- è contrario ai principi generali del significato politico che
l'attuale maggioranza vuole dare al suo documento programmatico ed
eluderebbe le attese di chi a questa maggioranza può dar
credito.
L'analisi delle attuali evoluzioni che il mondo moderno sta
affrontando impone precise scelte di indirizzi da privilegiare,
affinchè anche la Valle d'Aosta non abbia negative conseguenze in
termini occupazionali, economici e sociali. In questa visione
d'assieme dei problemi - visione purtroppo offuscata dal recente
provvedimento di riduzione in tema di riparto fiscale - trova una
sua giustificazione la difesa del particolarismo valdostano, da
attuarsi non attraverso l'esaltazione, anche in termini di
sovvenzioni indiscriminate, di un folclore stereotipico, ma con
l'intensificarsi di un processo culturale che passi attraverso
l'istituzione e la creazione di tutti quegli strumenti necessari ad
un rapporto fra la cultura e l'uomo più immediato e più
significativo.
Ciò vale anche per la necessaria tutela della nostra autonomia
che non solo va ribadita e sottolineata con provvedimenti ad hoc,
ma che trova maggior garantismo proprio attraverso l'esprimersi
culturale della sua ragion d'essere.
Andando nel particolare, il nostro giudizio indica come problema
principale l'attuale crisi del settore industriale, che coinvolge
larga parte del tessuto economico della nostra Regione e
soprattutto incide pesantemente non solo in termini occupazionali e
quindi economici, ma che può anche avere pericolosi riflessi
distortivi per le giovani generazioni.
Nel primo programma presentato dal partito di maggioranza
relativa era posto come uno dei punti principali la creazione di un
comitato, rappresentativo di tutte le forze politiche e sociali,
che affrontasse concretamente e senza demagogia il problema
dell'industria. E' nostro parere - e le attuali esperienze sembra
ci diano ragione - che a soluzione del problema non possa non
passare che attraverso una visione dinamica ed attuale di quella
che è oggi a realtà industriale.
Oggi si tende a privilegiare l'insediamento di medie e piccole
industrie che, per a loro agile struttura interna e per a
qualificata e ottimale produzione, risentano in misura molto minore
delle ricorrenti recessioni.
A questo risultato si giunge sia concordando una programmazione
industriale, sia favorendo piani di ristrutturazione e di
riconversione dell'attuale apparato produttivo e favorendo, là dove
possibile, la imprenditorialità locale.
Occorre inoltre coinvolgere in questo piano le categorie
interessate e favorire a latere il sorgere di corsi di
qualificazione su intervento pubblico.
Altro problema da centrare con immediatezza è quello del settore
delle attività terziarie che spazia dalla qualificazione e dalla
professionalità degli operatori turistici allo sviluppo delle
infrastrutture necessarie a qualificare l'immagine pubblicitaria
della Valle d'Aosta.
La nostra analisi del documento programmatico sottoposto alla
nostra attenzione si limita oggi a queste brevi annotazioni di
carattere generale, in attesa che le Commissioni appositamente
istituite all'interno del partito liberale italiano diano giudizi
per ogni punto del documento stesso.
Oggi il nostro giudizio di carattere politico generale è,
ripetiamo, positivo per quando riguarda a globalità dei problemi
posti e la loro enunciazione, ma negativo per quanto attiene alle
risposte non sufficientemente organiche date ai problemi
stessi.
Ci auguriamo che questo documento programmatico sia la base e il
terreno su cui si possono confrontare le diverse forze politiche
presenti nel nostro Consiglio nell'intento di individuare in modo
corretto i termini e la sostanza dei vari interventi necessari al
rilancio e allo sviluppo della Regione Valle d'Aosta.
PRESIDENTE
: Se il Consiglio è d'accordo, intendo come
presentato in questo punto all'ordine del giorno, l'ordine del
giorno preannunciato dal Consigliere Perrin, di cui do lettura.
ORDINE DEL GIORNO
Il Consiglio regionale della Valle d'Aosta
riunito in data 5 ottobre 1983
-
venuto a conoscenza della richiesta avanzata nell'art. 14
della legge finanziaria dello Stato al Consiglio dei Ministri di
ridurre di due decimi il gettito delle imposte erariali attribuito
dal Parlamento italiano con legge 26.11.1981, n. 690, alla Regione
Valle d'Aosta, in applicazione della legge costituzionale
26.2.1948, n. 4, dopo anni di trattative con il Governo
centrale;
-
constatato come tale atto sia una palese violazione dello
Statuto speciale della Valle d'Aosta ed una anomala procedura per
abrogare una legge voluta dal Parlamento stesso a larga
maggioranza;
-
preoccupato per il fatto che la decurtazione dal bilancio
regionale di un quarto delle entrate derivanti dal riparto fiscale
impedirà di fare tutti quegli investimenti necessari per
fronteggiare la grave crisi industriale ed occupazionale della
Valle d'Aosta, causando così pesanti riflessi su tutta l'economia
valdostana;
-
evidenziato che con il ritorno a soli 7/10 il popolo
valdostano verrebbe penalizzato due volte dovendo subire sia le
misure restrittive che gravano su tutte le altre Regioni sia una
netta perdita nel proprio bilancio regionale;
CONDANNA
il Governo centrale che con tale richiesta ha commesso un
grave errore politico perchè, menomando l'autonomia finanziaria
della Valle d'Aosta, pone limiti e vincoli al processo di crescita
globale dell'autonomia valdostana;
RESPINGE
fermamente, da una parte, il tentativo e la volontà di
attentare alla specificità della Valle d'Aosta sancita dalla
Costituente per le ragioni etniche, culturali, linguistiche e
storiche che caratterizzano il nostro popolo, d'altra,
l'affermazione che i 9/10 costituiscono un "privilegio" per la
nostra Regione, perchè il riparto fiscale così come è stato
ottenuto nel 1981 non è che la logica conseguenza del
particolarismo e della specificità della Valle d'Aosta;
CHIEDE
al Governo italiano di ritirare tale ingiusto provvedimento e
al Parlamento della Repubblica di respingere comunque tale norma
restrittiva in sede di discussione e di votazione della
legge;
SOLLECITA
i Parlamentari valdostani ad assumere nel confronto del
Governo e del Parlamento tutte le iniziative necessarie per
salvaguardare i diritti del popolo valdostano sanciti dalla
Costituzione.
PRESIDENTE:
Ha chiesto di parlare il Consigliere
Riccarand, ne ha facoltà.
RICCARAND - (N.S.):
Volevo fare due proposte relative
alle modalità di discussione su questi due punti molto importanti.
Sono d'accordo sull'abbinamento dell'ordine del giorno al punto 14,
ma chiederei per l'ordine in discussione, visto che si tratta di
problemi che sono connessi fra loro ma che richiedono delle
risposte diverse anche da parte del Consiglio, di distinguere la
discussione sul provvedimento della legge finanziaria e quindi
sull'ordine del giorno presentato ed altri che potranno essere
presentati, dalla discussione sul programma vero e proprio, sennò
rischiamo di creare un po' di confusione e di non dare delle
risposte precise a problemi che, pur essendo connessi, sono però
differenti. Quindi nell'economia della discussione farei questa
proposta: se il Consiglio è d'accordo, possiamo anticipare a
discussione sul provvedimento della legge finanziaria, l'art. 14,
l'ordine del giorno che è stato presentato, e successivamente
passare ad una analisi più organica ed ad una discussione sul
programma che ci è già stato presentato ed illustrato dal
Presidente della Giunta.
In secondo luogo, mi pare che sia visibile ed udibile una
richiesta che ci perviene chiaramente, di un incontro. Pregherei
l'Ufficio di Presidenza, visto che c'è una presenza di delegazioni
operaie della Cogne e dell'Ilssa, di prendere gli opportuni
contatti per verificare se c'è una richiesta di incontro, in modo
da impedire che ci sia una situazione di contrapposizione. La mia
proposta è solo che venga verificata questa possibilità in modo che
i lavori possano proseguire con tranquillità oppure siano sospesi
per il tempo necessario.
PRESIDENTE
: Ha chiesto di parare il Presidente della
Giunta, ne ha facoltà.
ANDRIONE (U.V.):
Sono d'accordo sulla prima proposta;
sulla seconda credo che siano già scesi per avere l'incontro con il
Consiglio di fabbrica. Vorrei pregare ancora una volta di non
applaudire.
PRESIDENTE
: Ha chiesto di parare il Consigliere Perrin,
ne ha facoltà.
PERRIN - (U.V.):
Tout simplement pour illustrer
brièvement cet ordre du jour. J'ai dit auparavant que nous sommes
face à une grave menace, non tellement pour les résultats
financiers que cela pourrait donner à l'Administration régionale,
mais pour tout l'ensemble du problème. En effet, s'il est vrai que
redescendre aux 7/10 et retrancher les 2/10 de la répartition
financière obtenue en 1981 est un fait extrêmement grave, qui
risque de nous enlever plus de 70 milliards, de ne pas permettre de
faire tous les investissements prévus, par exemple dans le
programme que le gouvernement régional vient de présenter à ce
Conseil, de rendre encore plus grave cette crise de l'industrie et
de l'emploi, qui existe depuis assez longtemps en Vallée d'Aoste,
de ne pas pouvoir ainsi affronter tous les problèmes relatifs et de
relancer la reprise industrielle, il est encore plus grave cette
proposition du Conseil des Ministres, puisque nous retenons qu'il
s'agisse là d'un attentat au principe même de l'autonomie.
En effet, si en 1945 la "Constituente" avait à ce moment-là
accordé un statut soi-disant "spécial" à la Vallée d'Aoste, c'est
parce qu'elle avait retenu que notre Région avait un particularisme
à elle, qui se fondait sur des raisons ethniques, sur des raisons
linguistiques, sur des raisons historiques et culturelles, qu'il
fallait sauvegarder, et donc ce statut n'est pas une somme de
concessions, de privilèges qui ont été accordés à la Vallée
d'Aoste, mais uniquement la reconnaissance d'une différence qui
existe entre le peuple valdôtain et les autres peuples qui habitent
cet état qui s'appelle Italie. Et donc le fait de vouloir
maintenant revenir en arrière sur ce qui avait été justement
concédé à ce moment-là, constitue à notre avis un attentat, une
violation au statut tout ensemble, surtout un principe extrêmement
dangereux, vu l'anomalie par laquelle le gouvernement central a
voulu procéder, parce qu'à travers une loi financière il
réussirait, dans ce cas, à abroger une loi votée par le Parlement à
très grande majorité, en instituant ainsi un principe qui pourrait
être répété et donc descendre cette année aux 7/10, l'année
prochaine aux 5/10, ainsi que des gouvernements précédents avaient
déjà l'intention de faire et je crois donc que le Conseil régional
doit protester vivement pour stopper ce fait.
Et donc l'intention de cet ordre du jour est surtout celle de
sauvegarder nos principes, nos droits, de veiller à ce que tout ce
qui découle de ce particularisme valdôtain ne soit pas grignoté
petit à petit.
Evidemment nous savons que cet ordre du jour peut avoir une
influence extrêmement relative, cependant je crois que si à
l'unanimité le Conseil régional voudra s'exprimer sur cet ordre du
jour, avec des modifications éventuelles, que nous sommes prêts à
discuter avec les forces de l'opposition, nous aurons quand même la
possibilité de faire entendre et d'interpréter celle que je crois
est la volonté du peuple valdôtain, tout entier.
Nous demandons au Gouvernement de revoir sa position, nous
demandons au Parlement italien de stopper l'initiative du
Gouvernement central, au moment où la loi financière sera présentée
à la discussion, mais nous voulons surtout engager nos
parlementaires à suivre attentivement le problème et à prendre
toutes les initiatives pour que cette grave menace puisse être
arrêtée.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Chiedo a nome del Gruppo comunista e
di Nuova Sinistra una sospensione del Consiglio, perchè noi, come
gruppi di minoranza, non siamo informati di cosa sta succedendo.
Siccome ci sono problemi che interessano i lavoratori della Cogne,
vogliamo anche noi sapere cosa si chiede al Consiglio regionale di
cui facciamo parte. Non ci sembra che la discussione sul riparto
possa avvenire con la dovuta tranquillità, mentre c'è questa
richiesta da parte dei lavoratori di un confronto con il
Consiglio.
Chiediamo pertanto la sospensione.
PRESIDENTE
: Il Consiglio è sospeso, riprenderà i suoi
lavori alle ore 16.00.
La seduta è tolta.
La seduta termina alle ore 10.50.
