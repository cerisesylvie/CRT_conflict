Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2687 del 25 ottobre 1991 - Resoconto
OGGETTO N. 2687/IX Concessione di contributi a favore dei
comuni di Nus e Quart per le spese di arredo della scuola
elementare e della scuola media.
Presidente
Do lettura del testo della
delibera:
Deliberazione Il Consiglio
delibera
1°) di approvare la concessione di contributi straordinari per
l'acquisto di arredi scolastici ai comuni sottoindicati nella
seguente misura:
1) comune di Nus lire 56.000.000 (cinquantaseimilioni) comune di
Quart lire 112.500.000 (centododicimilionicinquecentomila);
2) di approvare ed impegnare la spesa complessiva di lire
168.500.000 (centosessantottomilionicinquecentomila) con
imputazione della stessa al capitolo 20720 del bilancio di
previsione della Regione per l'anno 1991 ("Contributi ai comuni in
spese di investimento straordinarie ed imprevedibili e comunque a
carattere eccezionale"), che presenta la necessaria
disponibilità;
3) di stabilire che alla liquidazione delle spese si provvederà
con deliberazioni della Giunta regionale, su presentazione di
idonea documentazione di spesa.
Presidente
Ha chiesto di parlare l'Assessore della
Pubblica Istruzione Rusci, ne ha facoltà.
Rusci (PRI)
E' tradizione che allorché le
amministrazioni locali ristrutturino o rifacciano interamente degli
edifici scolastici, l'Ammini-strazione regionale intervenga con
delle contribuzioni intorno al 90 per cento per le spese di arredo.
In questo caso ci interessiamo dei comuni di Nus e Quart, che
rispettivamente hanno ristrutturato la scuola elementare ed hanno
realizzato la nuova scuola media.
Presidente
Pongo in votazione la delibera in
oggetto:
Esito della votazione
Presenti, votanti e favorevoli: 32
Il Consiglio approva all'unanimità
