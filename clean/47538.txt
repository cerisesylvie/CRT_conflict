Classificazione
ALPINISMO
FORESTE E TERRITORI MONTANI



Oggetto del Consiglio n. 3791 del 11 luglio 2024 - Resoconto
OGGETTO N. 3791/XVI - Interrogazione: "Strategie per
garantire la manutenzione e la percorribilità dei sentieri di media
e bassa quota".
Bertin (Presidente) -
Passiamo ora al punto n. 15. Per la
risposta, la parola all'assessore Carrel.
Carrel (PA) -
In premessa credo sia opportuno andare a
dire che non vi è una definizione univoca di bassa e media quota,
ma che la stessa varia in base al contesto geografico di
riferimento e che pertanto tale classificazione non può essere
assoluta. Approssimativamente si possono indicare come sentieri di
bassa quota quelli fino a 800 metri e di media quota quelli tra 800
e 1.800 metri. In particolare si ricorda che, indipendentemente
dalla quota, gli itinerari escursionistici sono classificati in
itinerari regionali e itinerari comunali. Gli itinerari regionali
sono l'Alta Via n. 1 all'
adret
della Regione, l'Alta Via n.
2 all'
envers
della Regione, gli intervallivi 102 e 105, il
Tour des Combin, il Tour du Mont-Blanc, il Tour du Mont-Rose. Su
questi itinerari l'Assessorato dell'agricoltura e risorse naturali
esegue attività di monitoraggio delle condizioni di percorribilità
tramite il Corpo forestale della Valle d'Aosta ed effettua gli
interventi di manutenzione ordinaria e straordinaria tramite la
struttura Foreste e sentieristica. I secondi, gli itinerari
comunali, sono i restanti itinerari, compreso il Cammino Balteo, di
competenza dei Comuni per quanto riguarda la gestione anche della
cartellonistica, della segnaletica e la manutenzione ordinaria e
straordinaria. Su tali itinerari l'Assessorato, tramite la
struttura Foreste e Sentieristica, esegue su specifica richiesta
comunale gli interventi di manutenzione straordinaria. Ogni autunno
l'Assessorato dell'agricoltura e risorse naturali richiede ai
Comuni di formulare le rispettive proposte di manutenzione
straordinaria, indicandone le priorità. Di seguito l'Assessorato,
tramite le verifiche delle proposte di lavoro dei Comuni, valuta le
richieste degli stessi in base alle priorità da loro indicate per
poi inserirle nel piano degli interventi lavori triennali che poi
viene approvato con un passaggio anche in Commissione
consiliare.
Per quanto attiene a tutti gli interventi su itinerari regionali
e comunali, ogni anno il predetto piano viene ridefinito e
approvato entro il mese di marzo in base all'avanzamento dei
lavori, alle eventuali criticità sopravvenute, alle nuove richieste
dei Comuni, alla disponibilità finanziaria, tecnica e di risorse
umane, dando priorità agli itinerari regionali, alla Via Francigena
e al Cammino Balteo.
Al fine di rendere in tempo reale la percorribilità della rete
sentieristica, che sono quasi 5 mila chilometri, la struttura
Foreste e sentieristica, in collaborazione con INVA e l'Assessorato
competente in materia di turismo, ha messo a disposizione il
geoportale SCT (Sistema delle Conoscenze Territoriali), che
consente di identificare tutti i percorsi e le loro eventuali
interruzioni.
Presidente -
Ha chiesto la parola il consigliere Manfrin,
ne ha facoltà.
Manfrin (LEGA VDA) -
Grazie Assessore anche per la
dettagliata risposta che ovviamente non può entrare nel merito di
molteplici criticità, che sono quelle che ci sono state segnalate e
che abbiamo voluto riassumere in un testo di interrogazione che
sicuramente non può rappresentare la complessità della
sentieristica valdostana, ma sicuramente evidenziare che ci sono
delle criticità e che queste criticità vengono rilevate da chi quei
sentieri percorre, era riteniamo doveroso.
La ringrazio per la risposta che ha voluto anche evidenziare
come ci sia la disponibilità da parte della Regione e
dell'Assessorato dell'agricoltura per un'azione di ripristino e
un'azione di intervento per le necessarie migliorie; quello che
abbiamo voluto però evidenziare è che le numerose segnalazioni che
abbiamo ricevuto riguardano percorsi che dovrebbero essere
utilizzati adesso. Dopodiché è chiaro che quest'interrogazione è
stata depositata il venerdì prima che accadesse l'evento calamitoso
di cui abbiamo parlato in apertura di questo Consiglio ed è chiaro
che sicuramente anche gli eventi calamitosi che si sono sviluppati
hanno cancellato una parte di alcuni sentieri, anzi, una grossa
parte, che, peraltro, per esempio, sono quasi un pane quotidiano di
alcune località turistiche, che sono attrattive proprio in virtù di
questi percorsi.
Adesso "esco" dall'interrogazione ma, per esempio, banalmente
un'interruzione della pista ciclabile, quella lungo la Dora,
l'unica pista ciclabile che io ritengo degna di essere percorsa,
"Vélo Doire" così definita, è un problema; ne avevamo parlato anche
di questo recentemente per il suo prolungamento, e anche questo
contribuisce purtroppo a rendere sicuramente meno attrattiva la
nostra regione. È chiaro quindi che, a fianco ai tanti interventi
che andranno fatti rispetto a un ripristino anche delle condizioni
preesistenti rispetto agli eventi calamitosi, una valutazione... e
magari approfittare anche di questo per verificare lo stato dei
sentieri di media e bassa quota, che, come lei giustamente ha
indicativamente segnalato, si trovano tra gli 800 e i 1.800 metri
di altitudine, sarà importante. Noi la ringraziamo per la risposta
e le chiediamo di avere particolare attenzione anche su questo
settore, peraltro è una cosa su cui lei ha già evidenziato il
problema assieme all'assessore Grosjacques quando c'è stato
l'incontro informale rispetto a una prima stima dei danni, quindi
sicuramente sarà importante intervenire e il fatto che già sia
stato citato è sicuramente importante.
