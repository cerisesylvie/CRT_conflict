Classificazione
AMBIENTE
Stoccaggio e smaltimento rifiuti



Oggetto del Consiglio n. 245 del 14 novembre 2013 - Resoconto
OGGETTO N. 245/XIV - Reiezione di mozione: "Impegno per
l'attuazione del piano regionale di gestione dei rifiuti".
Président
- On est au point 27 à l'ordre du jour. Pour
l'illustration, la parole au collègue Grosjean.
Grosjean (UVP)
- Bonjour Madame la Présidente.
Allora, vediamo di riaprire i lavori con un'altra mozione, la
terza del ciclo dei rifiuti, tanto per dire; una mozione che è
matura già da un po', perché credo che sia già stata rinviata due
volte, quindi finalmente arriviamo alla conclusione. Da una parte è
anche stato un bene perché, nel frattempo, ho avuto la possibilità
di approfondire un po' l'argomento e soprattutto di sentire, in III
Commissione, l'audizione del professor Paul Connett, il quale mi ha
veramente prospettato alcune soluzioni che prima non avevo
intravisto.
Io credo che l'importanza di questa mozione sia ancora più forte
se noi pensiamo a che cosa voglia dire "amministrare", a che cosa
voglia dire "gestire un'azienda"...noi gestiamo "l'azienda Valle
d'Aosta". Ebbene, una delle sue prime riflessioni, è stata quella
di dire: "non dobbiamo vedere come un problema i rifiuti, ma
dobbiamo cercare di trasformare questo problema in una risorsa".
Credo che questo sia un ragionamento che veramente faccia parte del
sistema imprenditoriale: quando c'è un problema, la parola stessa
"problema" indica che c'è una soluzione, altrimenti non sarebbe un
problema! Questo ce l'hanno insegnato tanti anni fa, quando
andavamo a scuola...forse per me sono già tanti anni fa, visto che
ho i capelli un po' grigi...ho fatto poche scuole, ma, nell'ora di
matematica, quando si facevano i problemi, c'era sempre la
soluzione.
La cosa poi che mi preoccupa di più è stato il fatto di sentire
l'Assessore Bianchi, nelle due audizioni in cui abbiamo parlato di
questo, che demanda e dice: "La Valeco sta studiando il
problema"...ma, cavolo, dico, so che la Valeco è un'azienda e noi,
come Regione, ne facciamo parte, credo, al 20 percento, ma siccome
- bene o male - lavora per noi, dovremmo comunque darle delle
indicazioni ben precise!
Con questa mozione, quindi, siamo a ribadire la necessità
dell'impegno urgente di dare realizzazione a questa "fabbrica dei
materiali": già semplicemente immaginare che, in coda a tutto un
problema, ci sia una fabbrica, secondo me dovrebbe veramente fare
riflettere. Questa è un po' la fase conclusiva del ciclo dei
rifiuti; non li chiameremo più rifiuti, ma li chiameremo
"prodotti", perché in tante soluzioni, in tanti esempi che esistono
ormai, in tante realtà in Italia ed in giro per il mondo, sono
diventate delle produzioni, dei prodotti da poter rivendere, da
poter rimettere sul mercato. D'altronde, credo che - non solo in
chimica, e non solo in biologia - il concetto che nulla si crea e
nulla si distrugge ma tutto si trasforma, sia sempre molto
evidente. Credo quindi che in questo momento, in cui ci sono anche
dei grossi problemi di crisi (ormai è da una vita che lo sappiamo),
di posti di lavoro, il fatto di continuare a non immaginare la
possibilità di creare ulteriori posti di lavoro, ottimizzando e
riportando nel ciclo produttivo tutti questi materiali, secondo
me...è sicuramente una cosa che non mi va giù, una cosa che mi dà
fastidio.
Paul Connett ha molto semplificato l'esempio: abbiamo la parte
organica ed abbiamo tutto il resto. La parte organica è quella che
va trattata in modo più rapido perché è l'unica parte che veramente
può creare dei problemi a livello di odori, a livello di
fermentazione e a livello di percolato; tutto il resto può essere
gestito in modo più semplice. Ci ha anche fatto intravvedere una
cosa a cui, forse, non avevamo mai pensato: chissà perché dobbiamo
ammucchiare tutto in uno stesso posto, quando l'organico potrebbe
essere gestito in modo molto più comodo, molto più facile
all'interno di diverse comunità, quindi nei centri delle valli
laterali o dislocati in altre zone della regione, anche perché
ormai è chiaro che il rifiuto organico sia di origine...diciamo
agricola (gli sfalci delle aree verdi, i tralci, e tutte queste
cose), sia l'organico di origine familiare, ormai - se trattati
come si deve - non vanno più a creare semplicemente del compost,
ma, con un ulteriore trattamento, si riesce a trasformare questo
compost in un emendante agricolo, cioè una sostanza che va ad
apportare al terreno agricolo quelle esigenze che esso ha per una
buona produzione.
Esistono in Italia...ad Alessandria so che c'è un centro in cui,
utilizzando del letame e del compost dalla...chiamiamola
"discarica", comunque dal centro di raccolta dell'organico, si
produce dell'emendante che addirittura è certificato
nell'agricoltura biologica. Quindi vedete che il problema, se visto
sotto l'aspetto di essere trasformato in una soluzione, può portare
a produrre qualcosa di importante. Però c'è un problema, ed è grave
questo: sempre il professor Connett, alla richiesta credo del
collega Roscio (che gli ha rivolto una domanda con la quale
chiedeva quale potrebbe essere la soluzione per fare capire alla
gente la necessità di cambiare magari un po' il sistema di
autogestirci per andare a migliorare tutto l'insieme), ha risposto
che non hanno mai riscontrato problemi con la gente, e che il
problema siamo noi, "i politici". Questo, noi della minoranza, lo
abbiamo sentito molto bene, perché eravamo praticamente tutti in
audizione; quindi, visto che era registrata, vi invito ad andare ad
ascoltare questa registrazione, e poi magari a fare qualche
riflessione su questa mozione.
Président
- Merci. On peut ouvrir la discussion générale.
Il y a des requêtes d'intervention? La parole au collègue
Roscio.
Roscio (ALPE)
- Grazie Presidente.
Due precisazioni dovute, da parte mia, sulla questione dei
rifiuti. Questa mozione fa parte di una serie di mozioni che la
minoranza ha presentato relative al problema complessivo di
gestione dei rifiuti e dello smaltimento dei rifiuti. I principi
ispiratori che sono dietro a queste tre mozioni sono dettati - e
non mi stancherò mai di ripeterlo - da direttive europee ben
precise che fissano una gerarchia di priorità che devono ispirare
le azioni politiche a cascata.
Esiste un concetto particolarmente importante: il concetto di
"gestione integrata". La gestione integrata è un qualcosa che, di
tante parti fa l'uno; si concorre cioè, mediante molte azioni,
tutte ugualmente molto importanti, a realizzare quell'unicità di
azione che è la gestione complessiva dei rifiuti, cosa molto
diversa dalla semplice realizzazione di impianti. Cosa voglio dire?
Voglio dire che il problema dei rifiuti in Valle d'Aosta non si
risolve mediante la costruzione di questo o di quell'impianto. Io
sono convinto che possiamo anche fare un grande impianto di
qualunque tipo, a caldo o a freddo (fortunatamente a caldo non più,
grazie al referendum), ma un impianto, di per sé, non risolve il
problema della gestione dei rifiuti: servono azioni congiunte che
vadano insieme verso un risultato comune. E, così come in
matematica esiste il concetto di derivazione e di integrazione...se
noi parliamo di integrazione, io, a partire da un risultato, ho
infinite possibilità di andare ad integrazione, quindi infinite
soluzioni da mettere in atto e non esiste neanche un modo univoco
per riuscire a realizzare queste cose. Certo, quelle sono poi
scelte politiche.
Noi, una certa idea di come vada gestito il ciclo complessivo
dei rifiuti l'abbiamo, ed è un'idea ormai un po' datata, visto che
era stata portata anche all'attenzione della passata maggioranza
nella precedente legislatura; era uno scenario ben preciso: a
quell'epoca si era chiesto di confrontare mediante uno studio
tecnico che, in gergo, viene chiamato "studio LCA" (analisi del
ciclo di vita), chiedendo che, facendo l'analisi del ciclo di vita,
si dessero degli elementi importanti di scelta per il mondo
politico. Sappiamo poi tutti com'è andata a finire: nessuno ha
voluto prendere in considerazione questo scenario e si è andati poi
al referendum con il suo esito.
Sulla gestione integrata dei rifiuti vorrei solo ricordare, per
completezza, che la gestione integrata dei rifiuti è fatta da tante
azioni che partono dal piano di prevenzione, piano di prevenzione
che non sia un piano di iniziative informative. Un piano di
prevenzione vuol dire che io faccio degli investimenti, controllo i
risultati e, in base al monitoraggio dei risultati, posso scegliere
se continuare sulla strada che ho scelto oppure cambiare strategia
(questo la Valle d'Aosta ancora non ce l'ha); comprende anche
informazione e formazione (che sono importantissime, anche se non
hanno risultati nell'immediato, ma a più lungo termine); prevede un
sistema tariffario equo (che ancora oggi noi non abbiamo, tant'è
vero che non abbiamo nemmeno dei sistemi di riconoscimento
dell'utenza e di valutazione del rifiuto conferito); prevede
sistemi di raccolta differenziata spinta; prevede impianti o
comunque iniziative per andare verso il riuso, la riduzione e la
riparazione.
Oggi, qualcosina sembra che incominci a muoversi, qualche
iniziativa isolata, magari anche utilizzando il territorio e,
quindi, le associazioni che già esistono...sembra che qualche
piccola iniziativa incominci a prendere l'avvio. Serve puntare sul
riciclaggio: voi sapete meglio di me che, in Italia, la normativa
attuale, soprattutto per quello che riguarda per esempio le
plastiche, non prevede il riciclaggio delle plastiche, ma prevede
semplicemente la raccolta e l'invio ai consorzi del semplice
imballaggio di plastica (che è una cosa ben diversa). Questa cosa,
in Europa, è già stata superata, perché l'Europa parla di
"riciclaggio per materiale", non per utilizzo del materiale, quindi
noi siamo ancora un po' indietro rispetto a questo. Prevede...qui
mi soffermo un attimo, perché anche Paul Connett - come è stato
ricordato dal collega Grosjean -, quando è venuto qui, ad Aosta, in
III Commissione (Paul Connett è uno dei massimi esperti di gestione
dei rifiuti, ma soprattutto è l'ideatore della strategia "rifiuti
zero"), ha detto:
"La chiave di volta di una gestione efficiente
dei rifiuti sta nella raccolta dell'organico del compostaggio e
nella gestione attenta di questa frazione"
, cosa che ancora
noi, oggi, in Valle d'Aosta, non abbiamo, anche se iniziano ad
esserci iniziative...così, io ho in mente il Comune di Aosta che
incomincia a dire: "in mancanza di un impianto regionale comincio
ad attuare io una soluzione - evidentemente temporanea - di
raccolta dell'organico e di export fuori Valle"...sono iniziative
che vanno in una certa direzione, ma bisogna prendere atto che non
sono soluzioni definitive. E qui la Regione dovrebbe, ad un certo
punto, prendere in mano la situazione e dare un'indicazione precisa
su questa frazione per evitare che, invece, i Comuni e le comunità
incomincino a fare ognuno un proprio percorso che porta solo ad un
caos più che alla soluzione del problema. Tra l'altro, la raccolta
dell'organico - come ha ricordato Connett - è, sì, la chiave di
volta, ma è anche un'iniziativa che consentirebbe, in molte
comunità, il raggiungimento degli obiettivi minimi di raccolta
differenziata; senza la raccolta di quella frazione, il
raggiungimento degli obiettivi minimi è un'impresa praticamente
impossibile...prevede il recupero di materiale e, quindi, prevede
un minor utilizzo di discarica, cosa che, attualmente, con il
nostro sistema impiantistico, è quanto mai necessaria; prevede il
riutilizzo di materiale anche a fini...per esempio agricoli, se
viene data la garanzia di una certa qualità del prodotto.
A monte di tutte le azioni che ho elencato, ovviamente, non
siamo ancora arrivati all'azzeramento del rifiuto: avanza quello
che, in gergo, si chiama RUR (Rifiuto Urbano Residuo), quindi una
frazione che, comunque, avrebbe come destinazione naturale la
discarica. Ecco, qui si colloca la famosa "fabbrica dei materiali"
che non è nient'altro che, sostanzialmente, una serie d'impianti
meccanici, ottici, vagli balistici, vagli di diverso tipo, ma
comunque tutti vagli meccanici...che vanno a fare che cosa? Vanno a
fare un'ulteriore raffinazione del materiale che, a quel punto, ho
per riuscire a recuperare ancora più materiale possibile, da
riuscire ad avviare effettivamente al riciclaggio, quindi per
creare nuovi prodotti, nuovo materiale da reimmettere nel ciclo
produttivo, oltre l'evidente vantaggio di ridurre ancora il
fabbisogno di discarica. Questo sistema, posto in Valle d'Aosta,
sarebbe già un importante passo verso la strategia "rifiuti zero",
come è stato ricordato da Connett.
Noi, oggi, in Valle d'Aosta, siamo in evidente ritardo su
questo, anche perché siamo quasi ad un anno dal referendum e di
iniziative pratiche messe in campo non ne sono ancora state
presentate. Dipendiamo ancora esclusivamente da una raccolta
prevalentemente di tipo stradale, e soprattutto dipendiamo ancora,
purtroppo, dal peggior sistema di smaltimento che esista al mondo:
dipendiamo ancora dalla discarica, dove purtroppo va gran parte del
rifiuto indifferenziato, compresa la frazione organica, nonostante
la frazione organica sia stata oggetto specifico di una circolare
ministeriale che prevedeva proprio di adottare tutte le iniziative
per evitare che questa frazione andasse a finire in discarica,
perché non costituisce un'opzione ambientale sostenibile. Questo
l'ha detto recentemente il Ministro dell'ambiente nazionale,
quindi...
Su questo argomento della "fabbrica dei materiali", vorrei
recitare un esempio virtuoso che, tra l'altro, è stato anche audito
nella Commissione speciale sui rifiuti: è il caso della Provincia
di Reggio Emilia. La Provincia di Reggio Emilia, che è un
territorio molto diverso dalla Valle d'Aosta, ma comunque con delle
eccellenze agroalimentari, ha fatto una scelta ben precisa: anche
lì c'era un piano per costruire un nuovo inceneritore.
L'Amministrazione ha ritenuto che questa non fosse la migliore
opzione per il territorio e ha fatto delle
valutazioni...introducendo che cosa? Introducendo i sistemi di
tariffazione elevata per il rifiuto cattivo, quello che non si
riesce a riciclare, riuscendo a finanziare, con i soldi ricavati da
questo sistema, iniziative di "porta a porta" che hanno dato ottimi
risultati. A valle di questo, è stato fatto un bando d'interesse
per realizzare una "fabbrica di materiali" che ha avuto, tra
l'altro, un buon riscontro, e, in virtù dei risultati di raccolta
differenziata, di raffinazione ulteriore del prodotto ottenuto, si
è ottenuto un aumento della vita delle discariche che erano
presenti sul territorio e, conseguentemente, la Provincia di Reggio
Emilia ha potuto non attivare un nuovo impianto di incenerimento.
Questo sarebbe un esempio valido da cui partire, anche noi,
adattandolo al nostro contesto; evidentemente è diverso rispetto a
quello di Reggio Emilia, ma comunque, adottando quella linea,
consentirebbe tra l'altro di realizzare una cosa ottima, che è
quella di andare verso l'autosufficienza impiantistica della nostra
regione, perché più materiale riesco a recuperare, meno divento
dipendente da impianti, e quindi ho elasticità di movimento in
questo senso.
Un'ultima osservazione: il residuo che comunque avanzerebbe
anche a valle di un eventuale trattamento meccanico biologico
necessita comunque di un minimo fabbisogno di discarica. E comunque
bisogna ricordare che questo fabbisogno di discarica è di gran
lunga inferiore al fabbisogno di discarica di cui avrebbe bisogno
un impianto di incenerimento. E, soprattutto, dal punto di vista
merceologico, è un rifiuto stabilizzato, quindi assolutamente
inerte, cosa che, invece, non si può dire a priori dei risultati
del prodotto di incenerimento.
La mozione, quindi, va a chiedere non solo di andare verso
l'istituzione di un modello simile basato sulla "fabbrica dei
materiali", ma va anche a chiedere un'altra cosa: il rispetto del
piano regionale attuale della gestione dei rifiuti in Valle
d'Aosta, che è quello del 2003, che - vorrei ricordare - non ha
ancora avuto attuazione, perché quel piano prevedeva sia il centro
di compostaggio, sia la raccolta dell'organico da utenze
selezionate, di cui non si ha notizia ad oggi. Connett, nel suo
intervento in III Commissione - che è stato, direi, anche un ottimo
evento dal punto di vista mediatico - ha concluso dicendo anche una
cosa, lanciando un messaggio positivo, ha detto: "dovete credere in
quello che fate e dovete cercare di diventare i migliori".
Io avrei questa esigenza per la Valle d'Aosta: non cercare di
mettere in piedi una gestione più o meno raffazzonata in modo da
riuscire ad arrivare al minimo del rispetto delle norme; io vorrei
che la Valle d'Aosta riuscisse ad arrivare ad un livello di
"eccellenza gestionale", ad essere un esempio non solo nazionale,
ma anche al di fuori della nazione. Grazie.
Président
- La parole à la collègue Certan.
Certan (ALPE)
- Grazie Presidente.
I miei colleghi hanno già enucleato bene tutte le
différentes
facettes
di questo aspetto. Ne abbiamo in effetti anche già
ampiamente discusso, quindi non ripeterò, non ritornerò su tutti
questi passaggi, ma mi permetto di sottolineare, di insistere e di
porre l'accento ancora su due aspetti.
Innanzitutto, spero che l'impegno della mozione sia accolto da
parte di tutto il Consiglio, perché credo che sarebbe veramente un
segnale importante per tutta la collettività valdostana. Il
progetto della "fabbrica dei materiali" può essere considerato la
realizzazione di una più ampia filosofia - come l'ha ricordato
Fabrizio Roscio poc'anzi - ed un modo di concepire un rapporto
equilibrato fra uomo, vita quotidiana ed azione dell'uomo sul
pianeta Terra. Ed è, senza stare a parlare di "massimi sistemi",
una fabbrica, la parte concreta, per migliorare il recupero dei
materiali, per ridurre al minimo il materiale da inviare a
smaltimento, e raggiungere quindi "almeno" il 65 percento previsto
dalle leggi europee. Questa fabbrica o questo modo di concepire ha
degli esempi concreti, l'ha ricordato prima Roscio e non ritorno su
questi esempi: in tutta Italia ci sono degli esempi di Comuni, di
Comunità e di Regioni che sono riusciti a fare questo tipo di
percorso, che anche noi potremmo copiare ed adattare al nostro
territorio; però ci sono esempi anche di territori di montagna: la
Val di Fiemme è uno, Roscio citava l'Emilia, però ce ne sono altri
ancora.
La fabbrica è il cardine delle politiche dei rifiuti delineate
dalla direttiva che si basa sull'individuazione della scala
gerarchica di gestione dei rifiuti e si impone di stabilire un
ordine di priorità: prevenzione, preparazione per il riutilizzo,
riciclaggio, recupero ulteriore e, infine, smaltimento (credo che
questo sia stato ben enucleato da Paul Connett). Questa scala
gerarchica, a nostro avviso, in Valle d'Aosta non c'è. Mi spiego
meglio: è stata fatta, ma in modo lacunoso, superficiale, parziale
finora, perché probabilmente nessuno ci ha mai creduto fino in
fondo, e perché spesso, forse, in Valle d'Aosta, facciamo le
azioni...
en patoué on dit: "à revertsa boque"
(come i
gamberi, al contrario). Invece di seguire le varie priorità, forse
erroneamente si è partiti dagli ultimi passaggi, cioè dallo
smaltimento. Ci si è concentrati sullo smaltimento generale di
tutto per poi andare, forse, a prevenzione. Non è che non ci siano
state azioni, ci sono state delle azioni, ma queste non sono state
né mirate, né portate fino in fondo. Questa non è una critica
rivolta solo agli ultimi periodi, ma, chiaramente, è un'azione che
non è stata perseguita neanche nell'altra legislatura. In effetti,
è vero - io lo ammetto - che la scala gerarchica sia legata e sia
interdipendente ad una questione di cultura. È una questione
culturale, è una questione della comunità, non è solo degli
amministratori, è quindi più difficile da realizzare perché deve
mettere insieme tante diverse sinergie, necessita di più tempo, è
meno immediata, però è fondamentale. E da lì dobbiamo passare se
non vogliamo essere
"enseveli"
...qualcuno a volte usa questo
spauracchio...
enseveli
(sommersi dall'immondizia), ma non
per colpa dei cittadini che hanno votato al referendum, bensì per
colpa degli amministratori, di tutti coloro che non hanno letto,
non hanno capito, recepito e condiviso le normative europee e
nazionali
.
J'arrive à un autre aspect, en citant des passages du film
"Home" de Yann Arthus-Bertrand, un homme en vogue aujourd'hui, mais
qui, en 2009 déjà, exhortait:
"La planète vit depuis 4 millions
d'années, l'homme depuis 200.000 ans, et pourtant nous avons réussi
à bouleverser cet équilibre. Il est trop tard pour être
pessimistes...
voilà,
j'insiste sur cet aspect: il est
trop tard pour être pessimistes...
c'est d'aller les uns à la
rencontre des autres. Ce n'est pas ce que nous avons perdu
l'important, mais c'est ce qui nous reste, c'est de partager ce qui
nous reste. Imposons et favorisons donc une culture équilibrée qui
ne suive pas que l'exploitation"
...et toujours Bertrand disait:
"Il suffit de ne plus fuir, de vivre avec mesure, intelligence
et partage. Les solutions existent. Nous avons tous le pouvoir de
changer?alors, qu'est-ce qu'on attend?"
. Voilà, je termine
avec: qu'est-ce que nous attendons? Merci.
Président
- Merci. Il y a quelqu'un d'autre? Je n'ai pas
d'autres inscrits. On peut fermer la discussion générale? Il y a la
réplique...il n'y a pas d'inscrits? On peut fermer la discussion?
On ferme la discussion. Pour la réplique, la parole à l'Assesseur
Bianchi.
Bianchi (UV)
- Merci Président.
La motion, dans ses contenus, est extrêmement technique, je
pense, et elle ouvre même une fenêtre sur un projet de TMB - je
pense qu'on l'appelle comme ça même en français - à Reggio Emilia.
Nous sommes en train de travailler pour donner à notre région un
système intégré sur le traitement des ordures qui soit en ligne
avec les lois de l'Europe et de l'Italie... Tenuto conto che la
valorizzazione energetica dei rifiuti attraverso il trattamento a
caldo, fissata dalla Regione con la delibera 1117 del 24 marzo
2005, non è perseguibile, come ricordato nella premessa della
mozione. A seguito delle risultanze del referendum propositivo
dello scorso novembre, l'unica alternativa gestionale possibile
verso cui orientarsi, coerente con la circolare ministeriale, è
quella di individuare un sistema integrato di impianti di
trattamento che consentano, al di là delle raccolte differenziate,
di rispettare le prescrizioni fissate dalla Commissione europea, la
quale stabilisce sinteticamente la necessità di includere nella
gestione del rifiuto indifferenziato "un'adeguata selezione delle
frazioni dei rifiuti ed una qualche forma di stabilizzazione della
frazione organica dei rifiuti stessi". Quanto previsto dalla
Commissione europea, come riportato nella circolare ministeriale
citata, in coerenza con il vigente piano regionale per lo
smaltimento dei rifiuti, risulta già ora pienamente coerente con
gli elementi tecnico-operativi riportati nel piano regionale di
gestione dei rifiuti, approvato con la deliberazione 3188 del 2003,
come ricordava il Consigliere Roscio.
La Regione ha avviato pertanto la predisposizione di uno studio
di prefattibilità - come ricordava il Consigliere Grosjean - che
consenta di individuare un sistema integrato coerente con tutte le
prescrizioni soprarichiamate e che riporti le necessarie
valutazioni di carattere tecnico, impiantistico, economico,
finanziarie e tariffarie, nonché i tempi di realizzazione.
Nondimeno, occorrerà anche considerare gli investimenti effettuati
dalle autorità di subATO e le scelte da essi operate, tenuto conto
della volontà di uniformare ed ottimizzare, in generale, le
modalità di raccolta (questo in funzione anche della mozione che
abbiamo votato tutti qui, in Consiglio, per andare nella direzione
di uniformare l'omogeneità dei subATO, nella direzione della
raccolta rifiuti).
La redazione di tale studio è stata affidata, come ho ricordato
più volte in commissione - ma è giusto farlo sapere anche a chi ci
ascolta -, alla società Valeco, concessionaria ai sensi della legge
regionale 63/87 della gestione del centro regionale di trattamento
dei rifiuti urbani ed assimilati di Brissogne, la quale ha, fra i
suoi obblighi contrattuali, anche qui, ormai conosciamo l'articolo
5, quello di assicurare alla Regione, qualora necessario, la
realizzazione degli impianti di trattamento previsti dal piano
regionale di gestione dei rifiuti e coerenti con l'oggetto della
società stessa. Con la nota del 6 settembre 2013, è stato quindi
chiesto alla società Valeco di individuare un sistema integrato, in
collaborazione con la Regione, di un trattamento dei rifiuti
coerente con le prescrizioni ricordate nella nota del Ministero in
data 30 settembre 2013. È stata chiesta la programmazione con le
tempistiche e la realizzazione di un intervento, gli oneri
d'investimento e quelli gestionali, estremamente importanti, perché
sappiamo - ricordiamolo - che tutto quello che è rifiuto, comunque
pesa sulla tasche dei cittadini.
Potremo esaminare tale studio di prefattibilità presumibilmente
a fine novembre. Ricordo anche: che la risoluzione approvata dal
Consiglio nella scorsa legislatura, quella dell'8 aprile scorso,
che impegnava tra l'altro l'Assessore di competenza a promuovere le
opportune iniziative da farsi direttamente ed a verificare le nuove
soluzioni ed i nuovi scenari a fronte anche della Commissione
speciale sui rifiuti in Valle d'Aosta, dava appunto 6 mesi di tempo
all'Assessore. Il sistema integrato richiesto - e qui entro un po'
più nello specifico - dovrà assicurare, nel rispetto delle
prescrizioni comunitarie, il trattamento del rifiuto residuale
della raccolta differenziata (rifiuto residuo), attraverso la
selezione e la separazione in una frazione secco-leggera ed in una
frazione umida (come ricordava il Consigliere Roscio). Inoltre,
dovrà garantire almeno la stabilizzazione della frazione umida e
forme di trattamento della frazione secco-leggera tale da
consentire la massima - e qui lo ripeto - "la massima"
valorizzazione di questo; infatti, concordo sul fatto che la
valorizzazione di questa parte sicuramente va nell'ottica di un
risparmio di discarica.
Potrebbe essere utile - questo mi è stato chiesto da qualcuno -
organizzare una visita presso gli impianti in esercizio che, oltre
alla mera separazione della frazione secco-leggera e della frazione
umida, effettuino anche fasi successive di selezione e raffinazione
finalizzate al massimo recupero di frazioni valorizzabili; ciò
anche al fine di poter acquisire elementi conoscitivi che
consentano l'adozione di una decisione adeguata rispetto al sistema
adeguato da realizzarsi in Valle d'Aosta. Dalle ricerche
effettuate, emerge una situazione non ancora matura rispetto a
queste tipologie impiantistiche a livello nazionale. Nella maggior
parte dei casi, gli impianti di trattamento e selezione della
frazione indifferenziata - sto parlando di quella frazione -
presenti in Italia sono generalmente impianti di grandi dimensioni,
non meno di 90.000-120.000 tonnellate annue, corrispondenti
prevalentemente a 3 volte la necessità di quella valdostana. Solo
pochi impianti presentano linee e macchinari idonei ad una
selezione e raffinazione finalizzati all'estrazione di frazioni da
avviare a valorizzazione (carta, plastica e metalli); sono invece
più diffusi impianti di selezione a lavorazione di flussi
differenziati (plastica e vetro) o di raccolte multi materiali.
Ciò premesso, in funzione anche al fatto che, a fine mese,
avremo questo studio di prefattibilità, la maggioranza voterà
contro questa mozione, in quanto la Regione ha già avviato tutte le
necessarie iniziative volte all'individuazione dei sistemi di
trattamento che risulteranno più adeguati, al fine di conseguire il
pieno rispetto delle prescrizioni vigenti; quindi la Regione
deciderà sulla base dello studio di cui ho ampiamente dato conto
qualche minuto fa.
Si dà atto che dalle ore 16,15 assume la presidenza il
Vicepresidente André Lanièce.
Lanièce (Presidente)
- Grazie. C'è qualcuno che vuole
replicare? I proponenti? Non vi sono richieste? Ha chiesto la
parola il Consigliere Donzel, ne ha facoltà.
Donzel (PD-SIN.VDA)
- Grazie Presidente.
Francamente spero che i cittadini siano molto più abili di me
nel leggere le trame sottili della politica, di me che, da qualche
tempo, frequento il Consiglio regionale e provo a cercare di capire
come si muovano le forze politiche negli interessi dei cittadini.
Se dovessi riassumere quanto avvenuto negli ultimi tre Consigli
regionali rispetto al dibattito sui rifiuti, sarei in grandissima
difficoltà, perché la maggioranza dichiara di condividere
sostanzialmente i principi, si dimostra disponibile ad audire in
commissione esperti come Paul Connett, offre ampie aperture su
alcune questioni, ma, la sostanza, i fatti vanno in una direzione
che, a mio avviso, è profondamente diversa.
Il fatto di scegliere di bocciare una mozione che aveva un
carattere quasi riassuntivo di un percorso, è proprio come dire che
i percorsi sono diversi: ci sono due modi di leggere e cogliere la
realtà profondamente diversi. E dirò perché: perché alla base di
una corretta gestione dei rifiuti, c'è una cosa molto semplice da
fare...lo sta facendo anche con un certo affanno, in recupero, il
Comune di Aosta, ma bisogna pur riconoscere che almeno il tentativo
di riconoscere l'errore passato, e di rimediarlo, il Comune di
Aosta lo sta facendo, e quindi sta lanciando dei segnali come per
dire che occorre partire dalla raccolta dell'umido.
Non è più soltanto una questione, come nella passata
legislatura, di "alcuni Consiglieri di minoranza", ma sta
diventando la percezione comune, che è quella per cui bisogna fare
quello che dicono tutti gli esperti, in tutte le salse, di tutti i
Paesi, di tutto il mondo, ovvero di cominciare dalla raccolta
differenziata dell'umido...non tutto in una volta (ci rendiamo
conto delle difficoltà sul nostro territorio), non dall'oggi al
domani, ma è passato un anno dal referendum! E doveva essere già
fatto prima del referendum! Il referendum, addirittura sulla
raccolta dell'umido, non cambia la sostanza. Qualsiasi gestione dei
rifiuti deve prevedere la distinzione di rifiuti, come la frazione
organica, devono essere separati. C'è chi lo fa con 6 bidoncini
perché è più virtuoso, in alcuni Comuni, in alcune Province come
Treviso, c'è chi lo fa con 3 bidoni, come San Francisco; però, gira
e rigira, guardate le immagini di qua e di là, ma c'è un bidone che
c'è sempre ed è l'unico che manca in Valle d'Aosta: quello
dell'umido!
Noi siamo quindi fuori rotta, fuori percorso, fuori strada,
fuori strada da tempo. È proprio questo essere fuori strada da
tempo che ci ha indotti, una volta, all'errore del
pirogassificatore e, adesso, sta drammaticamente inducendo in
errore l'Amministrazione regionale di nuovo verso la ricerca del
megaimpianto, "la grande opera", quella su cui si possono fare
affari,
business
...che sia caldo o freddo, che sia inverno o
estate, però, se è una grande opera, se girano tanti milioni di
euro, il
business
è garantito! E quindi gli attori sono gli
stessi: c'è di nuovo Valeco di mezzo...adesso non è un consorzio da
una parte, ma adesso è addirittura lei che fa il progetto e siamo
di nuovo punto e a capo!
Che capiranno i valdostani? penseranno che sia una lite tra
maggioranza e minoranza? posizioni ideologiche?...ma quali
posizioni ideologiche! Abbiamo la stessa posizione dell'Assessore
del Comune di Aosta, Delio Donzel, della Stella Alpina! E qui vedo
tre Assessori della Stella Alpina! Che gioco stiamo facendo? Il
gioco dell'oca oppure stiamo preparando le comunali di Aosta per
cui si fa vedere che ad Aosta siamo ambientalisti ed i cattivi sono
a Palazzo regionale? È la stessa maggioranza! Ci avete raccontato
che "Aosta capitale" funziona perfettamente, sintonia perfetta tra
Sindaco e Regione...eppure Aosta fa delle scelte che non sono le
scelte della Regione! Sta percorrendo una strada in accelerazione
che dovrebbe sollecitare un'immediata risposta del livello
regionale, come a dire: "accogliamo a braccia aperte la volontà di
percorrere quella strada, ma prendiamo anche delle misure", perché,
torno a dire, non è che si possa raccontare ai cittadini: "al
mattino ti passo a prendere l'umido ed al pomeriggio te lo porto in
Piemonte"! Ci vogliono appalti, attrezzature, camion...costi. Noi
sappiamo, l'Assessore l'ha raccontato...intervengo poi per
dichiarazione di voto. È chiaro che...le avevo chiesto...se non c'è
l'intervento della maggioranza è impossibile intervenire in aula!
La maggioranza non interviene, così, con un trucco tecnico, obbliga
a tagliare i tempi degli altri. È un comportamento assolutamente
scorretto, antidemocratico, che impedisce un dibattito serio...io
non ti faccio sapere che cos'ho da dire, così tu devi parlare nel
vuoto...non è così che si può condurre un dibattito leale! Allora,
anche su questo, c'è una slealtà: c'è la volontà di non comunicare
correttamente su questo tema.
Si dà atto che dalle ore 16,17 riassume la presidenza il
Presidente Emily Rini.
Rini (Presidente)
- Altri in dichiarazione di voto o
replica? La parola al collega Grosjean, per replica.
Grosjean (UVP)
- Io non sono un grande oratore, forse lo
avrete già capito, però mi sembrava che il Presidente della III
Commissione, il giorno che era presente Paul Connett in
commissione, fosse quasi entusiasta di quanto ci veniva detto...o
no? Ha già risposto, cavolo! E adesso qui stiamo dicendo: no, tutto
quello che proponete non va bene...non è che vi chiediamo la fine
del mondo! Vi chiediamo solo di darvi una mossa su questo problema
dei rifiuti! Signori, è più di un anno che abbiamo fatto questo
referendum! La montagna, lì, sta crescendo, bisogna fare qualcosa,
non possiamo andare avanti a fare progetti! Basta copiare, basta
andare a vedere. L'Assessore ha parlato di visite...andiamo a fare
una gita, andiamo a vedere un paio di discariche in giro per
l'Europa, al posto di andare solo a visitare i Casinò, come fa
l'Assessore alle finanze, andiamo a visitare anche le discariche,
soprattutto quelle che funzionano, e portiamo a casa qualcosa! Mi
sembra una posizione incredibile. È chiaro, non sono un esperto di
politica, non ho ancora assimilato il "politichese", però mi sembra
davvero una soluzione. Qualcuno parlava di muro contro muro, ieri,
ma mi sa che è la maggioranza che sta facendo il muro contro
muro!
Président
- Merci. Pour la réplique, la parole au
collègue Roscio.
Roscio (ALPE)
- Grazie.
Effettivamente il problema della gestione dei rifiuti non
dovrebbe essere visto come un problema di fazione...questa cosa
l'ho sentita dire già 5 o 6 anni fa, in un convegno, nella sala
sottostante, in cui il professor Cossu diceva: "spesso, sui rifiuti
ci si riduce ad avere posizioni di tifoserie opposte". Qua, se il
cittadino sente il dibattito, siamo tutti d'accordo: tutti vogliamo
rispettare la volontà del referendum, tutti vogliamo seguire
l'ordine gerarchico imposto dall'Europa, fare il massimo recupero
del materiale, azzerare la discarica. Peccato che poi, quando ci si
trova a realizzare le cose, si dice: "stiamo lavorando, aspettate,
portate pazienza; intanto voi ritirate la mozione...noi stiamo
lavorando"! Ma se vado a leggere la mozione, c'è scritto che si
impegna il Governo regionale - in prima battuta - a dare immediata
attuazione al "vigente" piano regionale di gestione dei
rifiuti...quindi non a fare cose nuove, ma a dare attuazione al
piano regionale dei rifiuti.
Allora, se l'Assessore sta lavorando, siccome il piano dei
rifiuti è del 2003, io mi chiedo...10 anni sono passati, non un
anno dal referendum! Chi c'era prima, con quel piano, che cos'ha
fatto? Con un motto verrebbe da dire: "siete bravi, ma lenti"! Per
attuare un piano regionale ci vogliono 10 anni? Con un referendum
popolare di mezzo, su un argomento...permettetemi, abbiamo fatto un
referendum popolare sui rifiuti, è una cosa del tutto
eccezionale...ma che cosa stiamo aspettando? A parole siamo tutti
d'accordo nel fare tutte le iniziative. La prima cosa che vi si
chiede di fare è di dare atto al piano regionale vigente, quindi
non a fare cose nuove, inedite, grandi impianti strani da parte di
Valeco...fate quello che da 10 anni avete detto di fare! Qual è il
problema? La mozione vi spinge a dare atto ad una cosa che mi pare
abbia già una forza di legge: il piano regionale è già stato
approvato, quindi non dovrebbe essere un problema dargli seguito.
Poi, certo che, una volta che iniziate a fare queste azioni, uno
dice: "visto che fate la raccolta dell'organico"...e mi sembra che,
anche qui, a parole, siamo tutti d'accordo che l'organico
costituisca la chiave di volta...peccato che poi non si faccia...e
nell'organico metto insieme anche i fanghi, perché vorrei ricordare
che il problema dei fanghi è un problema che da anni incide anche
sulle casse della Regione, visto che i fanghi, che sono comunque
organico e dal quale non si ricava nulla di qualità, vengono
portati fuori dalla Valle d'Aosta, mi sembra, con dei costi non da
ridere... Ci pensiamo anche a quella parte di rifiuti o facciamo
tutto un
export
come vuole fare il Comune di Aosta per
andare a cercare impianti fuori Valle che siano in grado di
sopperire alle nostre mancanze?
Io vorrei che si facessero finalmente degli impianti in Valle
d'Aosta, ragionando magari in un'ottica di condivisione. A me non
piace che poi Valeco sia deputata a fare un grande impianto di cui
non è dato sapere praticamente nulla, perché "TMB" vuole dire tutto
e non vuole dire niente, può comprendere impianti di trattamento a
freddo di stabilizzazione con ossigeno o senza ossigeno, può voler
dire tantissime cose. E poi la taglia: di quale taglia la facciamo?
Siamo tutti d'accordo nel dire che bisogna minimizzare, ma allora,
se io devo minimizzare, devo andare a vedere, perché per fare
l'impianto ho bisogno di dargli una taglia. Non è che posso dire:
"faccio un impianto da 50 e poi dopo gliene metto 10", perché così
si ricrea esattamente lo stesso problema che c'era con il
pirogassificatore, lo faccio a 60 e poi ce ne metterò 15. E il
resto? Che cosa succede? Farò un impianto sovradimensionato di cui
non saprò cosa farmene, con enormi costi di gestione, completamente
inadatto alle esigenze del contesto.
Mi sembra che il metodo che si sta seguendo non sia un metodo
corretto. Io vorrei che ci fosse un metodo più condiviso nelle
scelte e vorrei che alle parole che sentiamo dire in aula
(condivisione, finalità d'intenti identici) seguissero veramente
anche azioni per andare a risolvere un problema che non è un
problema di schieramento, ma è un problema della collettività
valdostana. Questo mi sembra sia stato detto chiaramente dal
referendum, perché non credo che al referendum siano andati a
votare solo i cittadini provenienti da uno schieramento, ma penso
che siano andati a votare tanti cittadini vostri elettori! E credo
che chiedano anche loro di intraprendere quelle azioni sulle quali,
un anno fa, vi avevano detto: "fate", contrariamente anche alle
indicazioni che avevano ricevuto. Questo è un problema di tutti;
quindi, in base a questa cosa, troviamo la soluzione a questo
problema e, veramente, cercate di approvare questa mozione, almeno
nella prima parte in cui si chiede di dare atto ad un piano
regionale datato che doveva subire già tre aggiornamenti e che non
ne ha subito neanche uno! Grazie.
Président
- Merci. Pour la déclaration d'intention, la
parole au collègue Fabbri.
Fabbri (UVP)
- Je me suis trompé, Madame.
Président
- J'avais vu la réservation...d'autres qui
souhaitent intervenir? Pas d'autres? Oui! Vous l'avez déjà faite la
déclaration d'intention...vous n'êtes pas parmi les
signataires...
La parole au collègue Bertin.
Bertin (ALPE)
- Grazie Presidente.
Sono parzialmente sorpreso anch'io da questo risultato della
mozione. Abbiamo discusso intensamente, in questo periodo,
sull'argomento, riprendendo anche altre discussioni già fatte. Come
detto, questa mozione impegnava il Governo regionale a dare
immediata attuazione al vigente piano regionale. E il rifiutarsi di
dare attuazione ad un piano che avete approvato, al quale dovevate
già dare attuazione, e che prevedeva - come sottolineato dai
precedenti interventi - la raccolta dell'umido delle utenze
selezionate e la realizzazione di un impianto di
compostaggio...quello che, di fatto, è stato poi impedito di fare
al Comune di Aosta, fino ad oggi, quando il Comune di Aosta, per
iniziativa propria, ha deciso di anticipare i tempi e di andare
avanti, e seguire in parte quello che il piano regionale indicava,
andando avanti in quella direzione indicata nel lontano
2003...diventa difficile capire le ragioni di questo voto da parte
della maggioranza che aspetta questo "studio di fattibilità" - lo
avete definito così - affidato alla Valeco, l'azienda che, da tanti
anni, gestisce la discarica ed alla quale si sono date pochissime
indicazioni, generiche indicazioni.
C'è da immaginare che tutto si risolverà con un impianto,
facendo l'errore, lo stesso errore che si è fatto dal 2003 ad oggi,
vale a dire concentrarsi essenzialmente sull'impianto, che prima è
stato l'inceneritore e poi il pirogassificatore; un impianto che,
evidentemente, alla fine sarà sovradimensionato e che rappresenterà
una piccola grande opera. Se fossi Valeco, andrei proprio nella
direzione di proporvi un piano di fattibilità che vada in quella
direzione, anche perché loro gestiscono soltanto la parte finale.
Dovrebbe essere la Regione ad avere un quadro della gestione
integrata dei rifiuti e poi, al limite, la Regione decide che cosa
e che tipo d'impianto fare, dimensionato rispetto ad un progetto
complessivo. Queste giornate di discussione su queste mozioni
lasciano delle forti perplessità. Vedremo a breve - ci dite - il
risultato di questo progetto di fattibilità affidato alla Valeco.
Grazie.
Président
- Merci.
Nessun altro chiede la parola? La parola alla collega Certan,
per replica.
Certan (ALPE)
- Io non volevo essere un uccello del
malaugurio quando ho detto:
"Alors, qu'est-ce qu'on attend?
Qu'est-ce que nous attendons?".
Ho capito che aspettiamo
Valeco...
Io sono sorpresa - per non dire stupefatta - perché, proprio
perché è uno studio di prefattibilità, come ci ha detto lei,
Assessore, proprio per questo...vedo questa mozione (che abbiamo
già presentato nelle scorse settimane, negli scorsi Consigli, che
poi abbiamo ritirato e ripresentato, lei lo sa, per una questione
tecnica, quindi è una cosa sulla quale eravamo già intervenuti un
mese fa) semplice da votare.
Benissimo, avete chiesto questa prefattibilità a Valeco, ma qual
è il problema di una complementarietà fra l'impegno che c'è nella
mozione e l'eventuale studio di prefattibilità che arriverà da
Valeco a fine mese? Dov'è la contraddizione e dov'è l'impossibilità
di votare questa mozione? Fra l'altro, la direzione che questa
mozione dà per la "fabbrica dei materiali" è un po' quella che
riprende la gerarchia europea e che probabilmente - almeno io me lo
auguro - è, sarà ripresa anche nella prefattibilità, come dice lei.
Quindi che problema c'è - tutti insieme, come Consiglio regionale -
a prendere un impegno comune, corale, di coralità di fronte a tutti
i cittadini? Non riesco a capire quale sia il problema e quale sia
l'inghippo in questo impegno, quale sia il reale problema.
Grazie.
Président
- Merci.
Non ci sono altre richieste? La parola al Presidente
Rollandin.
Rollandin (UV)
- Sì, grazie Presidente.
Io non vorrei che ci fossero equivoci. Ho ascoltato con
attenzione gli interventi dei colleghi e, in particolare, quello di
Roscio su questa mozione, come anche del collega che prima ha
illustrato la mozione. Se, oggi, la mozione dice: "dare attuazione
a quello che c'è e che è in scadenza"...l'Assessore ha appena detto
che l'incarico dato a Valeco è per risolvere i problemi di cui
stiamo parlando, di come trattare il discorso dell'organico,
dell'umido, e di capire, quindi, come arrivare ad una definizione
che è ponderata, e che non è né di più, né di meno, è ponderata
secondo quelli che sono i calcoli dei rifiuti che noi conosciamo.
Non si tratta di andare a tentoni! Nessuno meglio di Valeco sa
quali siano le condizioni, le circostanze con cui arriviamo ad
avere questo risultato finale.
Non è che abbiamo detto: "arriveremo fra..." o "non vogliamo
farlo"; abbiamo detto: "si arriva a questo, verrà discusso,
chiaramente verrà presentato in modo che tutti possano fare delle
osservazioni", ma finché non c'è questo, su che cosa andiamo a
discutere? Approviamo di fare subito la "fabbrica dei materiali"
che è l'ultima parte? Lo avete detto voi: è la parte finale ed è
quella che, comunque, andrà ulteriormente a distinguere i materiali
prima di dire cosa ne faremo di quello che rimane. Io non voglio di
nuovo entrare nel merito del fatto che ci sia o meno bisogno di
portare fuori, ma credo che lì sarà la discussione. Questo noi
chiediamo! È la ragione per cui non votiamo questo che va, oggi, a
stabilire qualcosa su cui si sta concludendo, quest'analisi. Non è
stato detto che non verrà fatto, che non vogliamo la trattazione
nel nuovo piano, che non se ne fa niente...stiamo andando in questa
direzione!
Vi chiederei di avere un po' di pazienza e di aspettare di avere
questi documenti in modo da poterne discutere assieme, tutto
lì.
Presidente
- Altri? Non ci sono altri? Possiamo mettere
in votazione? Mettiamo in votazione. La votazione è aperta. Tutti
hanno votato? Possiamo chiudere la votazione.
Presenti: 35
Votanti: 35
Favorevoli: 17
Contrari: 18
Il Consiglio non approva.
Punto 28 all'ordine del giorno.
