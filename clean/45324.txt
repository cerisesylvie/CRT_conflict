Classificazione
ENERGIA
FINANZA REGIONALE E LOCALE
Partecipazioni azionarie regionali



Oggetto del Consiglio n. 2097 del 15 dicembre 2022 - Resoconto
OGGETTO N. 2097/XVI - Interpellanza: "Avvio di interlocuzioni
con CVA SpA in materia di extraprofitti e relativi
ricorsi.".
Marguerettaz (Presidente) -
Punto 36 all'ordine del
giorno. Per la presentazione, ha chiesto la parola il collega
Aggravi, ne ha facoltà.
Aggravi (LEGA VDA) -
Parliamo di extra profitti, un tema
che è stato
à la une
soprattutto delle critiche diciamo
bipartisan
e anche della curiosità, io direi più dal punto
di vista tecnico, rispetto a quello che è stato fatto al termine
dell'esperienza del Governo guidato da Mario Draghi. È molto
interessante, perché in molti si erano dimenticati un fatto
passato. Cerco di arrivare al punto in questa maniera senza essere
troppo tecnico. In passato, parliamo del 2015, c'era stato già un
tentativo similare che era la Robin Hood tax, qualcuno forse se lo
ricorda. Perché dico similare? Perché ha delle sfaccettature non
del tutto differenti da quelle che sono gli extra profitti.
Intanto, ci sono dei grossi problemi di costituzionalità e anche di
applicazione: non solo lo abbiamo detto e lo abbiamo visto, ma lo
stiamo vivendo, e il cuore dell'interpellanza, se vogliamo, è
proprio questa. Come all'epoca, queste due imposizioni hanno delle
similitudini, cioè di fatto funzionano un po' come delle super
addizionali dell'IRES e in parte hanno una titolarità e una
similitudine con quelli che sono anche i presupposti dell'IRAP.
Dico questo perché un po' come l'IRAP, che tra l'altro è, se
vogliamo, l'imposta madre che le Regioni possono comunque gestire o
governare, ma che è nata per tappare, e perdonate il termine un po'
improprio, un buco, che era quello della sfera sanitaria, perché
l'IRAP nasce dalla razionalizzazione di tutta una serie di più o
meno complesse imposte, di fatto anche quella degli extra gettiti,
al di là della finalità se vogliamo più politica o di
storytelling
, è servita e serve per andare a tappare dei
buchi di provvedimenti comunque emergenziali, perché stiamo
parlando dei vari decreti, sostegni, ristori, come possiamo
chiamarli. Insomma, una sequela comunque di aiuti che ovviamente
costano.
Dico questo perché sappiamo come è andata a finire con la Robin
Hood tax. La Corte costituzionale, con la famosa sentenza n. 10 del
2015, disse che non andava bene, però tutto quello che era già
stato pagato lo Stato se lo teneva, perché sappiamo che al di là
delle fonti del diritto, delle fonti dell'economia e quant'altro
c'era una fonte più forte di tutte le altre: il bilancio dello
Stato non deve avere dei buchi, anche se fa un po' sorridere visto
quello che spesso gli stati fanno. Ma detto questo, la tassazione
sugli extra profitti ha una ricaduta di due tipi. Da un lato sulle
aziende produttrici di energia, io direi in senso lato, perché in
realtà in un momento in cui si diceva che dobbiamo sostenere le
energie rinnovabili, di fatto poi siamo andati a tassarle; su
questo se vogliamo entra un po' il meccanismo perverso degli
incentivi, cioè abbiamo incentivato per degli anni le FER e
continuiamo a farlo, ma poi con l'altra mano andiamo a riprenderci
l'incentivazione. Dall'altro lato, la finalità propria di questa
imposizione doveva essere quella di una forma di... non uso il
termine
réunification
, ma di
réstitution
;
sostanzialmente, c'è un tentativo di ridare ai consumatori, non ai
cittadini, agli utenti più che consumatori, una quota parte della
maggiore generazione degli extra profitti.
Faccio l'ultimo parallelismo tecnico con l'IRAP, perché anche
l'IRAP nasce con un obiettivo di andare a colpire una capacità
contributiva indiretta, ma poi finisce comunque a considerare
quello che è l'utile della società, e quindi sono tutte delle super
addizionali dell'IRES, in soldoni; lo dico per l'uomo della
strada.
Però dall'altro lato c'è una terza questione, che a noi è molto
più cara e molto più vicina. Due provvedimenti di variazione del
bilancio sono stati fatti grazie al fatto che, nell'ambito
dell'ordinamento finanziario della nostra Regione, come previsto
dalle leggi e dai decreti che si sono susseguiti sugli extra
profitti, di fatto i nove decimi del versamento tornano, o meglio
dovrebbero rimanere, ma diciamo tornano indietro. A fronte di
questo, noi abbiamo potuto prima utilizzare 18 milioni di euro e
poi 4 milioni 800 mila, l'Assessore mi correggerà se mi sono perso
dei milioni per strada: siamo sui 23 milioni di euro. Quindi, da un
lato abbiamo giustamente criticato gli extra profitti che vanno a
colpire una società partecipata di cui la Regione è azionista, e lo
dico soprattutto dopo tutta una serie di interventi che sono stati
fatti sia in discussione del bilancio, sia che ho ascoltato
precedentemente in una iniziativa di una collega, e dall'altro lato
però questi soldi ovviamente ce li troviamo a beneficio, perché è
questo un po' il giochino strano. Prima si diceva: "Ma alla fine
sono 8 milioni di euro, sarebbero stati dei costi e avremmo tolto
meno soldi ai cittadini"; io non capisco perché questi ragionamenti
si fanno sulle logiche aziendali e non sulla tassazione, ma me lo
permetteranno le colleghe. Io preferisco non togliere a livello di
tassazione e fare una redistribuzione, che è comunque inefficiente
rispetto a lasciare nelle tasche di ognuno le risorse, e
recuperarle magari col consumo; ma al di là di questo, adesso non
voglio entrare nella teoria economica o nelle ideologie di ognuno.
Questi 23 milioni di euro ci hanno permesso di fare delle
iniziative che ben conosciamo e di cui ben sappiamo. Poi, anche lì,
c'è stata una discussione, forse tutti questi 23 milioni di euro si
potevano usare solo a favore delle famiglie dei cittadini, oppure
solo a favore delle imprese, oppure, come è stato fatto, con un
mix
, magari sull'aiuto alle imprese potevano andare soltanto
da un lato; fatto sta che questi 23 milioni di euro, che
indirettamente abbiamo criticato, ce li siamo trovati nelle nostre
tasche di Amministrazione regionale e abbiamo potuto fare degli
interventi.
Sappiamo che tutta una serie di aziende del settore stanno
promuovendo dei ricorsi. Non entro nella sequela dei ricorsi, ne ho
richiamato uno forse un pochettino più famoso, che è quello del TAR
del Lazio, che è stato rigettato, non tanto per l'argomento in
materia, ma per il fatto che il TAR del Lazio ha detto: "Non sono
io che devo giudicare". C'è un altro ricorso del TAR della
Lombardia, successivo alla presentazione di questa iniziativa, che
invece è stato accettato. Ma entrambi hanno un comune denominatore:
sono dei ricorsi in sede amministrativa e quindi sono dei ricorsi
che vanno non contro la legge o nel novero della legge, ma vanno a
colpire delle iniziative, una dell'Agenzia delle entrate e una del
decreto di ARERA, sulle modalità di applicazione del pagamento. Non
entrerò nel ginepraio di alcune realtà che dicono in soldoni: non
pago l'extra profitto e aspetto che mi arrivi la cartella e poi
andiamo in contenzioso; fatto sta che potremmo chiudere il cerchio
dicendo, e lo ha detto il ministro Urso tempo fa, che questa norma
forse va riscritta.
Probabilmente nelle idee del nuovo Governo, o meglio dei
burocrati romani, c'è forse l'ombra della sentenza n. 10 del 2015
sulla Robin Tax, ma questa è una mia ipotesi; fatto sta che noi
abbiamo una duplice natura, di azionista da un lato e di soggetto
che beneficia e spende di questi soldi.
Chiediamo all'Assessore, io e il collega Planaz, se a fronte
delle variazioni di parte entrata della legge regionale n. 18 e
disegno di legge n. 78 siano state condotte delle valutazione in
merito ai potenziali effetti negativi, che si potrebbero generare
in caso di accoglimento delle rimostranze formulate nei vari
ricorsi promossi dagli operatori del settore elettrico interessati
- ne ho citati due e non ne so di altri - e in particolare vorremmo
capire se la nostra società ha fatto qualcosa in tal senso e
soprattutto se ci sono state le interlocuzioni su questa materia
con la stessa.
Presidente -
Per la risposta, la parola all'assessore
Caveri.
Caveri (AV-VdA Unie) -
Non avendo la stessa competenza
tecnica sua, mi riconosco nella descrizione di parte della giungla
fiscale italiana e di questo paradosso degli extra profitti. Tra
l'altro, segnalo che all'articolo 28 della legge finanziaria in
discussione in Parlamento si torna di nuovo sugli extra profitti e
ci tengo a dire che la Giunta regionale ha già inviato ai
parlamentari valdostani, all'onorevole Manes e alla senatrice
Spelgatti, una nota proprio per limitare i danni che prevede quella
stessa norma che lei ha citato, cioè di trasferimento nelle casse
regionali degli extra profitti, che ha qualche rischio di cui
parlerò nella risposta, che però nel frattempo renderebbe minori i
mali, laddove invece quei soldi finissero allo Stato o a qualcuna
delle autorità dello Stato.
Per quanto riguarda la risposta alla domanda uno, in riferimento
cioè alle maggiori entrate iscritte in corso d'anno sul bilancio
regionale, in applicazione del dovuto principio di prudenza - così
scrive il dottor Bieler, a cui io mi rifaccio come al Vangelo - è
stata iscritta una prima
tranche
del gettito con la legge
regionale n. 18 del 2022 e, solo dopo la definizione da parte
dell'Agenzia delle entrate delle modalità applicative della nuova
norma, è stata iscritta una seconda tranche con la legge regionale
n. 25 del 2022. Al momento non ci sono presupposti per un
accantonamento a fondo riserva per un contenzioso incardinato, quei
contenziosi incardinati nei confronti dello Stato sull'articolo 37
della legge n. 21 del 2022. Peraltro va detto, incidentalmente, che
lo stesso Governo nazionale non risulta avere accantonato fondi per
arginare gli effetti molto più devastanti sul bilancio dello Stato
di un'eventuale soccombenza nel ricorso.
Per quanto riguarda il punto 2, la società ha riferito che il 16
settembre 2022, CVA Eos e CVA Energie, valutati i possibili profili
di legittimità di varia natura dell'articolo 37 già citato e degli
atti conseguenti, hanno depositato, per tutelare le società da
indebiti versamenti, un ricorso presso il TAR del Lazio contro
l'Agenzia delle entrate, l'Autorità di regolazione per l'energia,
Retiambiente e Governo della Repubblica, Presidenza del Consiglio
dei Ministri. Hanno impugnato anche il provvedimento del direttore
dell'Agenzia delle entrate che recava definizioni di adempimenti
anche dichiarativi delle modalità di versamento del contributo
straordinario, definizione della modalità per lo scambio di
informazione con la Guardia di finanza, e ove occorra anche del
parere che sul punto era stato reso da ARERA. Altra impugnativa
della risoluzione dell'Agenzia delle entrate 29E del 20 giugno del
2022, recante istruzione dei codici tributi - poi le do il testo
scritto, non lo leggo, comunque riguardava l'F24 per i versamenti -
della circolare impugnativa dell'Agenzia delle entrate 22E del 23
giugno 2022, recante articolo 37, sempre: "Misure urgenti per
contrastare gli effetti economici e umanitari della crisi ucraina.
Contributo straordinario contro caro bollette" e contenente
risposta ai quesiti sull'applicazione della norma. E ancora, della
circolare dell'Agenzia delle entrate 25E dell'11 luglio 2022,
recante: "Crediti di imposta per acquisto energia elettrica in
favore di imprese energivore e non energivore, in relazione al
primo e secondo trimestre 2022. Contributo straordinario contro il
caro bollette". Erano sempre risposte a quesiti. Inoltre, della
risposta interpello 420 del 12 agosto 2022 dell'Agenzia delle
entrate che recava: "Contributo straordinario. Base imponibile
operazioni prive del requisito della territorialità", che
riguardava sempre questo benedetto o maledetto articolo 37. Infine,
era stato chiesto l'annullamento di ogni atto presupposto connesso
e conseguente per l'accertamento del diritto delle ricorrenti a
concorrere alla spesa pubblica, conformemente all'articolo 53 della
Costituzione, previa declaratoria di incostituzionalità,
illegittimità eurounitaria dell'articolo 37.
Naturalmente poi lei ha già dato atto delle prime risposte del
TAR e poi si vedrà quale tipo di altre determinazioni ci saranno. È
chiaro che noi consideriamo sempre la giustizia amministrativa come
molto molto
super partes
, poi sappiamo che non sempre è
così.
Infine, la società ha precisato che per quanto di loro
competenza la sentenza in questione, cioè il punto 3, non si
riferisce al contenzioso intrapreso dalle società del gruppo CVA,
in relazione al quale non risulta oggi neppure fissata l'udienza di
trattazione, bensì a un altro contenzioso, che è sempre attinente
agli extra profitti, instaurato da altre aziende del comparto;
quindi CVA non ha partecipato; sembrerebbe quasi una
class
action
, perché erano venti. Si è pertanto ancora in attesa
dell'udienza di trattazione e successiva sentenza. Naturalmente mi
riprometto appena avrò notizie di fornirle al consigliere.
Presidente -
Per la replica, la parola al collega
Aggravi.
Aggravi (LEGA VDA) -
Ringrazio l'Assessore per
l'aggiornamento. Sì, l'obiettivo era soprattutto capire che cosa
avesse fatto CVA. Mi riservo di rileggere meglio la risposta,
perché vedendo così per sommi capi, però ovviamente bisogna andare
nel dettaglio del ricorso, le circolari citate, soprattutto la 22E
è simile a quella della sentenza del 16 novembre. Ma andrò a
dettagliare meglio e capiremo, una volta fissata l'udienza, che
cosa ne sarà. Capiremo magari anche, al di là della legge
finanziaria, che cosa pensi di fare il Governo in prospettiva,
considerato che, dobbiamo anche dirlo, non è una norma totalmente
italiana. Ci sono state a vario titolo in tutta Europa delle
operazioni di questo tipo di cooperazioni, perché citando un po'
quella che era stato il presupposto della sentenza contro la Robin
Tax, il confine è sempre complicato laddove si parlava di obiettiva
giustificazione dell'imposta.
Lei prima, rispondendo alla collega Minelli, parlava della legge
della concorrenza: non si può definire un'imposizione
discriminatoria tra soggetti che sostanzialmente fanno lo stesso
business o hanno gli stessi mercati. Quindi io non lo so che cosa
ne sarà e non so soprattutto se ci saranno anche poi delle pronunce
a livello costituzionale, perché è lì il cuore, poiché tutti i
ricorsi sul TAR hanno dei presupposti che comunque sono degli atti
vuoi di ARERA, vuoi dell'Agenzia delle entrate, che sostanzialmente
devono, come diremmo noi, mettere a terra o dare gambe alla norma
di riferimento, ma non vanno nel cuore della questione.
Sinceramente sono molto curioso di vedere che cosa, o meglio
quale evoluzione avrà, ma parlo dal 23 in avanti, questo tipo di
norma, e soprattutto capire, perché anche lo Stato centrale e non
questo Governo, già quello precedente, non ha coperto con questi
introiti soltanto quella parte di, come dicevo io ironicamente,
réstitution
, ma anche altro. Poi sappiamo e lo abbiamo visto
nel primo e nel secondo
lockdown
, che quando devi fare un
decreto emergenziale nel caos totale delle misure, delle norme e di
quant'altro, ci finisce tutto, ma il catino delle risorse è sempre
lo stesso.
Qualcuno si stupisce perché ci siano tanti emendamenti nella
gestione delle leggi soprattutto nazionali, ma è proprio per
questo, perché sono enormemente più complicate di quelle delle
regioni e soprattutto perché hanno spesso delle fonti di entrata,
perché lì siamo al livello superiore del grande meccanismo della
finanza pubblica che, sembra strano dirlo, ma sono forse
addirittura più incerte di quelli dei livelli inferiori, perché
sappiamo che spesso e volentieri alcune coperture sono state poi
trovate successivamente. Penso soprattutto alle coperture di alcuni
provvedimenti, che venivano fatti e che purtroppo sicuramente si
faranno ancora, per la lotta all'evasione. Ecco, ditemi voi se
quello che può rientrare da una fonte totalmente incerta come la
lotta all'evasione può essere una copertura di finanza pubblica.
Però così è se ci pare e se vi pare.
