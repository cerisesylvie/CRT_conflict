Classificazione
ENERGIA
FINANZA REGIONALE E LOCALE
Partecipazioni azionarie regionali



Oggetto del Consiglio n. 2599 del 7 febbraio 2017 - Resoconto
OGGETTO N. 2599/XIV - Interpellanza: "Modalità di
reclutamento del nuovo Presidente e del nuovo Direttore generale
della società CVA".
Rosset (Presidente) -
Punto n. 14 all'ordine del giorno.
Ha chiesto la parola il consigliere Chatrian, ne ha facoltà.
Chatrian (ALPE) -
Due settimane fa proprio in questo
Consiglio abbiamo affrontato un tema delicato, anche perché quando
si parla di persone non è semplice affrontare in maniera laica la
questione. È stato un Consiglio vivace e che all'unanimità -
probabilmente siamo andati tutti oltre il nostro ruolo di
maggioranza e di opposizione - ha trovato la sintesi su un atto che
chiede al presidente Rollandin di intervenire, per il tramite di
Finaosta, perché non possiamo farlo direttamente come Consiglio
regionale o come Governo regionale, ma dobbiamo passare tramite la
nostra finanziaria, al fine di dare mandato al consiglio
d'amministrazione di CVA per rimuovere dai rispettivi incarichi il
presidente e il direttore generale, visto il venire meno del
rapporto di fiducia. Questo Consiglio regionale all'unanimità,
anche la maggioranza, anche chi ha nominato il presidente del
nostro principale colosso, ha deciso, per dei motivi più
importanti, di togliergli la fiducia, creando quelle condizioni per
intervenire e cercare di dare mandato al consiglio
d'amministrazione di rimuovere dai rispettivi incarichi il
presidente e il direttore generale.
Ciò detto, volevamo sapere dopo due settimane cosa il Governo ha
messo in campo a seguito dell'impegno preso all'unanimità in questa
Assemblea, perché più volte in questa legislatura il Consiglio ha
approvato delle mozioni, ha approvato delle risoluzioni, ha anche
legiferato in materia, ma non sempre le decisioni assunte in
quest'aula sono applicate. Sicuramente avete colto anche voi,
colleghi, che nella nostra piccola comunità valdostana sembra che
sia iniziata una nuova era ed è cominciato un nuovo percorso, per
cui non esistono più gli intoccabili: il Consiglio regionale può
decidere all'unanimità di chiudere un percorso di fiducia e aprirne
uno nuovo.
La domanda che noi innanzitutto poniamo al Governo regionale è
molto puntuale: chiediamo al Presidente della Regione se è
intervenuto presso Finaosta per dare corso all'impegno preso con la
risoluzione. Di questo non abbiamo dubbi e immaginiamo che la
comunicazione sia già arrivata a Finaosta e che la stessa abbia già
dato corso in questi quindici giorni al consiglio d'amministrazione
di CVA. Ma la domanda più importante è nella seconda parte del
punto n. 1: quando vi verrà data esecuzione? Quando si tirerà la
linea, si metterà un punto e si andrà a capo? Che cosa si sia fatto
io penso interessi, in questo momento, più che a noi del gruppo
ALPE e al collega del Gruppo misto, alla comunità valdostana che
vuole sapere se le decisioni assunte in questo Consiglio, poi
realmente trovano attuazione come da impegno assunto in
quest'aula.
La seconda domanda che vorremmo porre, visto quello che è
successo all'interno della nostra importante partecipata, è se il
Governo regionale non ritenga necessario modificare le modalità di
reclutamento del nuovo direttore generale e anche del presidente.
In particolare ci interessa la figura del direttore generale, della
persona che poi attua gli indirizzi e le scelte di un consiglio
d'amministrazione, che è troppo importante per una società così
impattante, così grossa e anche così delicata in un momento
cruciale. Su questo noi chiediamo al Governo regionale di prevedere
una selezione pubblica, affinché non si verifichino situazioni
quali quella avvenuta.
Racchiuse in due quesiti, sono tre le domande principali. La
prima, se le comunicazioni - e su questo non abbiamo dubbi - sono
state fatte subito dopo, anche perché c'è stato un pronunciamento
di tutto il Consiglio regionale. La seconda, quando sarà quella
data, perché veramente la comunità ce lo chiede e vuole capire se
qui le discussioni che affrontiamo settimanalmente, poi vengono
eseguite. La terza, se c'è una volontà di modificare l'assetto del
reclutamento per quanto riguarda soprattutto il direttore generale,
prevedendo per un
manager
di altissimo livello e profilo una
selezione pubblica e non una nomina diretta, che in questo caso
passerebbe tramite Finaosta.
Presidente -
Ha chiesto la parola il consigliere
Gerandin, ne ha facoltà.
Gerandin (GM) -
Non c'è molto da aggiungere, se non il
fatto che noi crediamo ancora nel ruolo del Consiglio, pertanto
anticipo che, per quello che mi riguarda, non sarà sufficiente che
ci venga risposto che la comunicazione è stata fatta. Noi crediamo
che il ruolo avuto dalla politica nella gestione di questa vicenda
CVA vada ben oltre. Per il suo ruolo di Presidente e in quanto
referente di Finaosta, perché sappiamo che è la finanziaria gestita
dall'esecutivo, gestita dalla Giunta regionale, noi vogliamo che
lei ci faccia sapere non solo che ha inoltrato quanto di
competenza, ma noi le chiediamo che ci dica in che termini ed entro
quando ciò avverrà. Tenuto conto che la finanziaria è il braccio
operativo di carattere economico e non solo - lo è anche per quello
che riguarda la gestione degli enti strumentali alla Regione e
delle partecipate - noi le chiediamo di intervenire, altrimenti i
dubbi in merito al ruolo che sta svolgendo chi in questo momento è
a capo anche di una struttura così importante come Finaosta,
verrebbe sicuramente messo in discussione.
Presidente -
Ha chiesto la parola il Presidente della
Regione, ne ha facoltà.
Rollandin (UV) -
La résolution approuvée par le Conseil
régional le 25 janvier dernier a été enregistrée par la Présidence
de la Région lundi 30 janvier et transmise le mercredi
1
er
février au Président de Finaosta, pour les
évaluations et les décisions de compétence. C'est donc le conseil
d'administration de Finaosta qui adoptera dès que possible les
décisions de sa compétence, pour donner suite à la résolution du
Conseil, y compris les éventuelles démarches à suivre pour la
couverture des postes apicaux de CVA, compte tenu de la législation
en vigueur et des statuts de CVA.
Presidente -
Ha chiesto la parola il consigliere
Chatrian, ne ha facoltà.
Chatrian (ALPE) -
Potete facilmente capire che non siamo
assolutamente soddisfatti della non risposta del Presidente della
Regione.
In primis
per lo sgarbo di non rispondere
pubblicamente a un quesito scritto penso abbastanza bene e
abbastanza chiaramente. La domanda n. 2 chiedeva se c'è
l'intenzione di prevedere una selezione pubblica per un direttore
generale, ma non ha risposto neanche al primo quesito su quando vi
verrà data esecuzione, lasciando dal punto di vista giuridico
praticamente in mano a Finaosta il prosieguo di quanto è stato
deciso all'interno di questo Consiglio.
È uno schiaffo micidiale che oggi è stato dato per l'ennesima
volta - come abbiamo già potuto annunciare e dire da purtroppo
troppi anni - ma indubbiamente non lasceremo cadere così un tema
così delicato, una questione così importante, un dossier che, dal
nostro punto di vista, la comunità valdostana sta seguendo insieme
a tutti noi, al di là di maggioranza e di opposizione. Io penso che
qui sia proprio il caso di dire che
chacun a son rôle
. Lo
dicevo poc'anzi su un'altra iniziativa: come Consiglio regionale
noi abbiamo un ruolo legislativo, un ruolo di controllo e abbiamo
un ruolo nel momento in cui ci sono degli atti amministrativi che
vanno in una certa direzione, perché qualcuno deve comunque
vigilare e accompagnare le scelte politiche che vengono fatte in
quest'aula.
Torneremo sicuramente su questo dossier e lo affronteremo nel
merito per dare attuazione a quanto è stato deciso dal Consiglio,
anche da chi ha nominato le persone in questione e ha tolto la
fiducia a queste stesse persone solo due settimane fa, ma che in
questo momento probabilmente si va a trincerare dietro l'aspetto
giuridico, per non dare gambe e corso a una volontà politica che mi
sembra sia stata data all'unanimità da tutto il Consiglio
regionale.
Presidente -
Ha chiesto la parola il consigliere
Gerandin, ne ha facoltà.
Gerandin (GM) -
Presidente Rollandin, lei non è un
passacarte! Il suo ruolo non è quello di passacarte: quello lo
possono fare i suoi uffici. Lei ha una responsabilità politica che
le ho già ribadito prima, perché comunque Finaosta è la finanziaria
che fa riferimento all'esecutivo regionale, è la finanziaria che
gestisce centinaia di milioni in gestione speciale e che risponde
solo alla Giunta. È una finanziaria regionale che risponde alla
politica, che è nominata dalla politica e la politica deve farla
intervenire quando c'è una decisione politica a monte. Lei non è un
passacarte, Presidente! La sua risposta, la ritengo davvero poco
rispettosa di quanto è stato approvato qui dentro, perché non è
sufficiente essere a volte il
deus ex machina
e altre volte
il semplice passacarte. Basta con questo ruolo ambiguo! Lei è il
referente della politica, è il capo dell'esecutivo e colui che ha
fatto o quantomeno ha proposto i nomi di coloro che sono a capo
della finanziaria regionale. Comunque è lei che ha avallato le
scelte, perché penso che nessuna decisione in Giunta regionale sia
presa, se non è condivisa da lei. In questo caso, le chiediamo
ancora di svolgere il suo ruolo da politico e non da
passacarte.
Presidente -
Credo che possiamo chiudere i lavori per
riprenderli nel pomeriggio. Porto a conoscenza che, dall'accordo
nella Conferenza dei Capigruppo, si riunirà la IV Commissione alle
ore 14:30 e conseguentemente i lavori del Consiglio inizieranno
alle ore 16:00.
La seduta termina alle ore 12:50.
