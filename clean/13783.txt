Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 273 del 11 novembre 1993 - Resoconto
OGGETTO N. 273/X - Riapprovazione, ai sensi dell'articolo 31,
ultimo comma, dello Statuto Speciale, della legge regionale:
"Disciplina del volontariato".
Articolo 4 - (Convenzioni)
1. La convenzione con le organizzazioni di volontariato,
iscritte da almeno sei mesi nel registro di cui all'articolo 3,
oltre agli elementi di cui all'articolo 7 della legge n. 266 del
1991 dovrà indicare:
a) l'attività oggetto della convenzione e le modalità di
svolgi­mento della stessa, anche al fine di garantire il raccordo
con i programmi e le norme di funzionamento del settore;
b) la durata del rapporto convenzionale;
c) il numero degli aderenti all'organizza­zione stipulante
impe­gnati nelle attività da svolgere;
d) il numero degli eventuali soggetti dipendenti o fornitori di
prestazioni specializzate, impegnati nelle attività da svolgere, e
il tipo di rapporto intercorrente;
e) l'entità del contributo assegnato all'organizzazione dei
volon­tari per i costi di gestione;
f) l'entità delle sole spese vive docu­mentate sostenute
dall'or­ganizzazio­ne, ivi compreso il costo di eventuali
prestazioni di lavoro dipendente e autonomo effettuate da parte di
soggetti non aderenti all'organizza­zione e le modalità relative al
rim­borso;
g) la stipula, da parte dell'organizza­zione, in favore dei
propri aderenti, delle assicurazioni previste dall'articolo 4 della
legge n. 266 del 1991;
h) le modalità di verifica dell'attuazione della convenzione
anc­he attraverso incontri periodici tra i responsabili dei servizi
degli enti locali e i responsabili operativi dei volontari;
i) la possibilità per l'ente convenzio­nante di compiere
indagini a cam­pione sull'utenza per misurare l'efficienza e la
congruità dei servizi prestati;
l) le cause e modalità di risoluzione della convenzione e di
revo­ca dei contributi;
m) le modalità di corresponsione dei contributi e di
rendicon­tazione.
Articolo 8 - (Interventi a favore del volontariato)
1. La Giunta regionale può concedere contributi per il sostegno
di attività di formazione e promozione del volontaria­to sulla base
di specifici progetti a organizzazioni di volontariato iscritte nel
registro di cui all'articolo 3 ed operanti nel territorio
regionale.
Presidente -
Ha chiesto la parola l'Assessore
della sanità ed assistenza so­ciale, Vicquéry.
Vicquéry (UV) -
Je désire souligner simplement
l'importance de voter cette loi au delà de l'aspect formel de
l'article 31 du Statut. Le problème du bénévolat doit être résolu
et cette loi est le moyen le plus important pour le résoudre.
Presidente -
Pongo in votazione l'articolo 4.
Esito della votazione
Presenti, votanti e favorevoli: 30
Il Consiglio approva all'unanimità.
Presidente -
Pongo in votazione l'articolo 8.
Esito della votazione
Presenti, votanti e favorevoli: 30
Il Consiglio approva all'unanimità.
Presidente -
Pongo in votazione la legge nel suo
complesso.
Esito della votazione
Presenti, votanti e favorevoli: 31
Il Consiglio approva all'unanimità.
