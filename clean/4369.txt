Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 44 del 27 gennaio 1982 - Resoconto
OGGETTO N. 44/VII - RINVIO DELLA TRATTAZIONE DI ARGOMENTI
ISCRITTI ALL'ORDINE DEL GIORNO DELL'ADUNANZA.
PRESIDENTE
:
Per l'assenza degli interpellati, la
Presidenza propone di soprassedere alla trattazione dei seguenti
oggetti:
- Interpellanza del Consigliere Minuzzo, iscritta al n. 8
dell'ordine del giorno, concernente: "Regolamentazione per il
rilascio delle autorizzazioni per le Scuole di Guida operanti nella
Regione".
Poichè l'interpellato è l'Assessore Chabod, l'oggetto è rinviato
alla tarda mattinata.
- Interpellanza del Consigliere Minuzzo, iscritta al n. 9
dell'ordine del giorno, concernente: "Provvedimenti per
l'assegnazione di alloggi a nuclei familiari comprendenti portatori
di handicaps".
L'interpellanza è rivolta al Presidente della Giunta; l'oggetto
viene perciò rinviato al pomeriggio, nel caso che il Presidente
della Giunta possa essere presente.
- Interpellanza del Consigliere Minuzzo, iscritta al n. 10
dell'ordine del giorno, concernente: "Problemi concernenti gli
sfratti nei confronti delle imprese artigiane".
Anche questa interpellanza è rivolta all'Assessore Chabod e
perciò viene rinviata alla tarda mattinata.
- Interpellanza del Consigliere Berti, iscritta al n. 11
dell'ordine del giorno, concernente: "Iniziative per accelerare le
comunicazioni internazionali per il servizio postale, telegrafico e
telefonico".
Confesso la mia ignoranza nel non sapere chi è l'Assessore alle
Poste! Il Consigliere Berti, comunque, richiede la presenza del
Presidente Andrione, perciò l'oggetto è rinviato al tardo
pomeriggio.
- Interpellanza dei Consiglieri Mafrica e Cout, iscritta al n.
12 dell'ordine del giorno, concernente: "Situazione di crisi della
Fortuna West di Arnad".
Questa interpellanza segue la sorte delle altre rivolte
all'Assessore Chabod; perciò l'oggetto è rinviato alla tarda
mattinata.
PRESIDENTE
:
Passiamo, pertanto, alla trattazione
dell'oggetto iscritto al n. 13 dell'ordine del giorno.
