Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 94 del 14 marzo 1973 - Resoconto
OGGETTO N. 94/73 - Problemi concernenti la costruzione della
strada Pleod-Arpuilles. (Interpellanza)
Manganoni (P.C.I.) -
Questo tratto di strada che sarà
lungo poco più di un chilometro, esageriamo un chilometro e mezzo,
è da dieci anni che si trascina e non viene mai portato a termine;
va avanti coi cantieri ed è una zona soleggiata che sta bene che si
facciano i cantieri però i cantieri di lavoro se ne fanno uno un
anno sì e un anno no o almeno se ne fa uno e prima che ricominci il
secondo passano altri sei mesi e così la popolazione continua a
sospirare quella strada che non si fa mai.
Ora noi abbiamo, il nostro gruppo ha già presentato mi pare due
interpellanze e mozioni per sollecitare la ultimazione di questa
strada che ci sono ancora un centinaio di metri per allacciarsi
alla strada di Arpuilles; c'è sempre stato assicurato da parte
della Giunta e dall'Assessore, che sì che si accelerava, che si
andava avanti però la sostanza è che adesso quella strada è ferma,
non c'è un cantiere in corso e per quei cento metri che separano
l'ultimazione della strada, si continua come prima.
Ora io mi chiedo: qui sono state sollevate delle obiezioni dei
proprietari che passa, allacciano, non allacciano, progetti che
bisogna spostare ecc. io non è che a me questo interessi
enormemente, a me quello che interessa è di avere un'assicurazione
da parte dell'Assessore interessato, che entro un termine
relativamente breve, e se venisse questo termine fissato e
naturalmente rispettato dall'Assessore, almeno la gente saprebbe,
gli interessati saprebbero, per quando potranno utilizzare questa
strada e cioè che non si continui a tirare avanti altri anni e anni
essendo già più di dieci anni che si sta tirando avanti. Questo è
lo scopo dell'interpellanza.
Pollicini (D.P.) -
Dunque la strada del Pléod è
cominciata nel '61, avete ragione che qui si è iniziata da 12 anni
e dopo il primo cantiere di lavoro che seguiva appunto la partenza
del tornante, è stata sospesa dal '62 al '67 per ricerche di
carattere geologico, in quanto vi erano degli smottamenti e quindi
volevano verificare qual era la possibilità di garantire una
stabilità in quella zona; quindi rimasta ferma circa 5 o 6 anni, in
attesa di questi esami geologici, ha poi ripreso nel '68 questa
strada con un cantiere a cui sono poi succeduti altri due cantieri
di lavoro in sostanza sono stati impiegati in quella strada 6.080
giornata di lavoro ed è venuta a costare sinora 51.500.000, oltre
3.500.000 che sono spesi direttamente dalla Regione attraverso pale
meccaniche suoi mezzi e suo personale. In sostanza, quindi, sinora
in quella strada sono stati spesi circa 55.000.000 e stati eseguiti
circa 900 metri di strada con un costo al chilometro di circa
29.000.000 quindi un costo abbastanza economico oltre al fatto
diremo sociale di avere impiegato dei sottoccupati dei disoccupati
e anche degli invalidi.
Per rispondere alle 5 mi pare, ai 5 quesiti che gli
interpellanti hanno posto, bisogna dire che la mancata apertura del
cantiere per il '73 è dovuto non all'Assessorato ma al Ministero
del Lavoro, il quale, con una lettera di cui se si vuol vedere qui
c'è copia, assegnava a tutta la Regione 7.000 giornate lavorative
e, evidentemente, non è che la Regione si sia accontentata di
questo e la Regione ha inviato al Genio Civile con una nota a tutti
gli Enti competenti quindi anche all'Ufficio del Lavoro di Aosta
una richiesta per l'apertura di cantieri di lavoro, in particolare
anche di quel cantiere quindi anche del cantiere di Arpuilles e
successivamente mandati i progetti il Senatore Fillietroz e il
Direttore dell'Ufficio del Lavoro, il Signor Scollica, si sono
interessati e ci risulta che in questo momento siano alla firma del
Ministro del Lavoro gli altri cantieri e il cantiere interessato
dagli interpellanti, questa è la risposta per la prima vostra
domanda.
Alla seconda domanda dei Consiglieri Chincheré e Manganoni e
cioè che il progetto non è stato rispettato, penso che vi sia
un'informazione errata in quanto il progetto non è stato
assolutamente modificato anzi addirittura non è che è stato
assorbito dal muraglione tutti quei 13 milioni ma non stati fatto
oltre al muraglione opere murarie quali muri di sostegno, muri di
controripa, cunette, tombini, passaggi carrai e scavi di
sbancamento per una lunghezza di circa 190 metri con una spesa di
12 milioni e 100 mila. Quindi non stato assorbito esclusivamente
dal muraglione e non è stato modificato il progetto originale.
Alla terza domanda cosa si intende fare per la prosecuzione dei
lavori e se si intende rispettare il progetto originale rispondo
che in effetti il problema si è fermato in quanto, e qui l'ex
Assessore Manganoni queste cose le sa bene come gli altri, c'è un
problema di disponibilità di terreno e lì, nella proprietà da
passarvi sopra c'è appunto un'opposizione. Il proprietario è il
Signor Fosson Pietro per cui il Signor Fosson Pietro chiedeva una
variante rispetto al progetto originale. Il Comune di Aosta, che è
interessato per competenza, confermava invece il tracciato previsto
in originale. Allora non essendoci la disponibilità dei terreni,
salvo quella del Signor Fosson Pietro, il Comune sta trattando
amichevolmente per trovare il modo di disporre di questi terreni
necessari; quindi sulla situazione attuale ecco che io rispondo a
una domanda fatta recentemente mentre io illustravo la mozione, la
interpellanza, dico che i termini per fissare l'ultimazione di
questi lavori dipendono dall'andamento delle trattative che sono
oggi in corso fra il Comune di Aosta e il proprietario del terreno
attraversato Signor Pietro Fosson.
Per ultimare indubbiamente questo lavoro è necessario non solo
questo cantiere ma ce ne va anche un altro nel '73-'74 e sarà
inserito in questo programma. Se si vogliono altri particolari di
carattere tecnico-contabile, il tutto è disponibile presso
l'ufficio cantieri dell'Assessorato.
Manganoni (P.C.I.) -
Sulle affermazioni dell'Assessore
vorrei solo precisare questo: è vero che sono stati fermi i lavori
per svariati anni in seguito agli esami geologici, con quale
conclusione? Che malgrado tutti gli esami hanno proseguito la
strada, attraversando una frana. Sull'aspetto franoso del terreno
non era assolutamente necessario il giudizio di un geologo perché
anche i ciechi, che abitano in quella collina, sanno che lì c'è una
frana perché basta guardare e vedi il terreno che è smottato, non
solo: ma questa strada lo scorso inverno, quel tratto di una
cinquantina di metri, forse anche meno, di una trentina o di
quaranta metri, che attraversa la frana, ha subito un cedimento di
circa 30 centimetri, lo scorso inverno. Quindi questo dimostra che
gli esami geologici, se non li avessero fatti, sarebbe stato molto
meglio ed avessero ascoltato il buonsenso della gente de posto che
non è certamente geologa ma ste cose le sa, non saremmo ancora in
questi guai, questo per la questione geologica.
Per il cantiere, lì c'è la firma del Ministro va bene io questo
me ne compiaccio e mi felicito anche con il Senatore che si dà da
fare e si interessa per ottenere questo cantiere di lavoro però la
conclusione è questa: dice l'Assessore "la prosecuzione e
l'ultimazione della strada è conferma che c'è ancora un cantiere o
due quindi due cantieri quindi il tratto è brevissimo no? Dipende
dalla disponibilità dei terreni, beh questo a me non lascia
soddisfatto perché se noi dobbiamo dipendere sempre dalla
disponibilità dei terreni, noi, va a finire che se non usiamo dei
mezzi un po' più coercitivi, noi non faremo più delle opere
pubbliche in Valle, perché se basta uno che dice: io non voglio, e
noi fermiamo tutto, dove noi andiamo a finire?
Ora io penso che il proprietario dei terreni a me almeno
risulterebbe, sarebbe disposto a lasciare passare la strada, mi
risulterebbe, comunque questo non è, questo bisogna parlare con
l'interessato, e in modo da poter proseguire quella strada quindi
io dico, l'Assessore mi dirà e il Comune e allora io pregherei
l'Assessore di dire al Comune che si accelerino queste trattative,
che si decida, che si trovi una soluzione, ma che questa strada
vada avanti. Perché francamente se noi diciamo agli interessati, e
sono numerosi, perché la gente di Arpuilles e di Excenex ha le
vigne in questa zona di St. Martin de Corléans e quando devono
passare con l'Ape, noi sappiano che sull'Ape ci mettono, per le
vigne ci vogliono i travi no, ora sull'Ape sporge tanto così perché
il trave non può tagliarlo corto sennò non serve più per la vigna
no, i
piquet
bisogna lasciarli lunghi come sono, appena
passano quel tratto della statale che dallo Charaban fino
all'Ospedale là c'è la Police,
ploffete
e quelli lì
continuano a pagare multe.
Ora non si può pretendere che per portare giù quattro travi che
ti sporgono dall'Ape vadano a affittarsi un camion sennò hai voglia
quello che costa la vigna. Con questa soluzione di questa strada
eviterebbero quel tratto di statale che devono percorrere oggi,
quindi non è tanto la questione di due o tre chilometri in più,
perché con un mezzo meccanico i due o tre chilometri non costano, è
l'inconveniente che lì pagano multe una dopo l'altra, passano con
dei fasci di fieno che sporgono leggermente, passa la Police e li
frega un'altra volta e giù multe! Certo che questo non è
incoraggiare l'agricoltura, no, mentre invece con questa soluzione
si eviterebbero tutti quegli inconvenienti.
Quindi, concludendo, io sono solo parzialmente soddisfatto della
risposta perché la risposta dell'Assessore condiziona il
proseguimento della strada alla buona volontà o meno di un
proprietario alla cessione dei terreni. Io dico: si discuta, si
tratti con il proprietario però si concluda e si porti a termine
questa strada.
