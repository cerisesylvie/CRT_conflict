Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 393 del 12 luglio 1982 - Resoconto
OGGETTO N. 393/VII - INTERVENTI REGIONALI STRAORDINARI NEL
SETTORE INDUSTRIALE PER FAVORIRE NUOVI INSEDIAMENTI E PREVISIONI
OCCUPAZIONALI NELLE AZIENDE STESSE - (Interpellanza).
PRESIDENTE:
Do lettura dell'interpellanza presentata dai
Consiglieri Mafrica, Bajocco e Cout:
INTERPELLANZA
Poiché permane grave la situazione dell'industria valdostana,
come ha dimostrato una recente ricerca sull'occupazione condotta
dal Gruppo comunista, al fine di valutare i risultati dei recenti
interventi straordinari della Regione nel settore industriale, i
sottoscritti Consiglieri regionali
INTERPELLANO
l'Assessore ai Lavori Pubblici e l'Assessore all'Industria
per conoscere:
1)
i costi analitici aggiornati degli interventi
regionali (diretti ed indiretti) per l'insediamento della CO.ROS e
della CO.FAR.CO. a Cogne e della Rossignol a Verrayes;
2)
il numero attuale e quello previsto per il futuro
degli occupati presso le suddette aziende.
PRESIDENTE:
Ha chiesto di illustrare l'interpellanza il
Consigliere Mafrica, ne ha facoltà.
MAFRICA - (P.C.I.):
Come Gruppo abbiamo condotto
recentemente una ricerca sull'occupazione in Valle d'Aosta e
valutato in quell'ambito i risultati degli interventi della
Regione.
Ci interesserebbe conoscere in dettaglio, perché le cifre ormai
ammontano a numerosi miliardi, quante e quali sono state
complessivamente le spese che la Regione ha incontrato per la
CO.ROS. e la CO.FAR.CO. a Cogne e per la Rossignol a Verrayes. Ci
interessa anche il numero attuale degli occupati e le previsioni di
sviluppo dell'occupazione. Chiediamo quindi questi dati
all'Assessore ai Lavori Pubblici ed all'Assessore
all'Industria.
PRESIDENTE:
Ha chiesto di parlare l'Assessore ai Lavori
Pubblici Borbey, ne ha facoltà.
BORBEY - (D.C.):
Dato che alcuni lavori non sono ancora
completi, do i dati di opere già eseguite ed opere in fase di
completamento.
Nello stabilimento CO.ROS. il totale delle opere eseguite
ammonta ad un miliardo e 664 milioni; nelle opere da eseguire vanno
tenuti presenti un certo lavoro con il manto d'usura, adeguamento
impianto ed un saldo di revisione dei prezzi per una cinquantina di
milioni ca., totale: 1 miliardo e 714 milioni.
Per quel che concerne lo stabilimento CO.FAR.CO. di Cogne, si
registrano pratiche completamente definite per un importo di 486
milioni. Invece per opere in corso, quasi in fase di completamento,
50 milioni spese di progettazione, preparazione aree e muro di
sostegno, rifinitura e sistemazione, assistenza muraria ed
impianti, 1 miliardo e 840 milioni; per l'impianto di riscaldamento
idrico sanitario, aria compressa, antincendio, aspirazione
trucioli, 640 milioni; per l'impianto elettrico 150 milioni;
revisione prezzi presunti 60 milioni.
Totale: 3 miliardi 226 milioni.
Presso lo stabilimento Rossignol le pratiche già definite quale
concessione edilizia all'acquedotto, la struttura prefabbricata -
che avevamo ordinato noi - 779 milioni; per lavori già eseguiti un
importo pari a lire due miliardi cinquecentoventitrè milioni; per
opere in completamento importo presunto 50 milioni, per revisione
prezzi importo presunto 210 milioni. Totale: 3 miliardi 562
milioni.
PRESIDENTE:
Ha chiesto di parlare l'Assessore
all'Industria, Commercio, Artigianato e Trasporti Chabod, ne ha
facoltà.
CHABOD - (D.C.):
Gli occupati della CO.FAR.CO. sono
rappresentati attualmente da nove soci della Cooperativa stessa; è
prevista a breve termine l'assunzione di alcuni apprendisti.
In questo momento la ditta CO.ROS. di Cogne occupa 29
dipendenti, di cui 3 impiegati e 26 operai. Un eventuale incremento
dell'occupazione è legato alla possibilità di espansione sul
mercato.
La ditta Rossignol di Verrayes occupa attualmente 20 dipendenti,
di cui1 impiegato e 19 operai generici, fra i quali 4 sono operai
specializzati. Anche per questa azienda non è possibile
quantificare con precisione l'eventuale incremento occupazionale,
in quanto questo dipende dalla possibilità da parte della Rossignol
di acquisire nuovi sbocchi commerciali.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Ringrazio gli Assessori per i dati
analitici e mi riservo di fare considerazioni più generali su
questo tipo di intervento in altra occasione.
