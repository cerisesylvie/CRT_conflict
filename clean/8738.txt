Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3239 del 25 novembre 1987 - Resoconto
OGGETTO N. 3239/VIII - NOTIZIE DI STAMPA RELATIVE ALLE
DIMISSIONI DALLA CARICA DI PRESIDENTE DELLA CO.RE.CO.
(Interrogazione)
PRESIDENTE:
Do lettura dell'interrogazione presentata dal
Consigliere Baldassarre:
INTERROGAZIONE
Da notizie di stampa si è appreso che il Presidente CO.RE.CO.
Roberto Louvin avrebbe rassegnato le dimissioni dalla carica per
ragioni non tutte chiare e "riconducibili all'attuale situazione
politica che si sta già riscaldando vista l'imminenza delle
elezioni regionali".
CONSIDERATO che le stesse fonti dicono come il Louvin non sia
"disponibile a "vendere" il preciso ruolo della CO.RE.CO. a questo
o a quel Sindaco solo perchè vicino al suo movimento".
RILEVATO ancora che tra i motivi delle dimissioni "pare sia
stata la bocciatura della delibera relativa al secondo intervento
di recupero del Quartiere Cogne", dicono sempre le notizie stampa
che accennano ad una vicenda tinta di giallo ..
OSSERVATO che il ruolo di Presidente della CO.RE.CO. deve essere
al di fuori ed al di sopra dei partiti di qualsivoglia tendenza e
che i compiti debbono essere esclusivamente di controllo nel
rispetto delle normative giuridiche nelle singole materie.
Il sottoscritto Consigliere regionale
INTERROGA
il Presidente della Giunta regionale per sapere:
1)
se il Presidente della CO.RE.CO. ha effettivamente
rassegnato le dimissioni dalla carica;
2)
se è vero che il Dott. Louvin non si presterebbe,
come nel giusto, a pressioni esterne.
PRESIDENTE
: Ha chiesto di parlare il Presidente della
Giunta, ne ha facoltà.
ROLLANDIN - (U.V.):
Cette interrogation concerne une
nouvelle de presse au sujet de la Présidence de la Co.Re.Co.
On dit: "Considerato che le stesse fonti dicono come il Louvin
non sia "disponibile a "vendere" il preciso ruolo della CO.RE.CO a
questo o a quel Sindaco solo perchè vicino al suo movimento"; sur
cet argument on a déjà dit très clairement que certains personnages
ont l'idée d'inventer n'importe quoi.
A ce sujet il y a eu une lettre de M. Louvin, par laquelle il se
démettait de ses fonctions; j'ai eu un entretien avec M. Louvin, je
lui ai demandé de rester à sa place jusqu'à la fin de son
mandat.
Je ne comprends pas pourquoi à chaque reprise on doit essayer de
voir des difficultés, des malentendus; quand même je dois dire
qu'il n'existe rien de tout ça, c'est tout à fait normal qu'il y
ait de ma part la requête à M. Louvin de continuer son
travail jusqu'à la fin de son mandat.
PRESIDENTE
: Ha chiesto di parlare il Consigliere
Baldassarre, ne ha facoltà.
BALDASSARRE - (P.S.D.I.):
Vorrei tranquillizzare un
collega che mi aveva simpaticamente detto che non era competenza di
un Consigliere interessarsi delle dimissioni del Presidente della
CO.RE.CO.; scherzosamente e con molta simpatia vorrei ricordare a
questo Consigliere che il compito del Consigliere regionale è di
sorvegliare, e quindi anche di intervenire su un problema che
riguarda, è vero, le dimissioni di un Presidente della CO.RE.CO.,
ma in merito alle quali su un giornale di diffusione locale vengono
riportate delle affermazioni gravissime.
Era mio compito presentare una interrogazione per sapere se
queste voci corrispondevano alla realtà. Il Presidente della Giunta
ha detto che il Presidente della CO.RE.CO. è stato invitato a
restare in carica fino alla fine del mandato, e questa può essere
una soluzione ad un problema che può non preoccupare più di tanto,
però sono preoccupanti le affermazioni e l'articolo stampa, in cui
addirittura si dice che il Presidente della CO.RE.CO. non è
disponibile a vendere il preciso compito della CO.RE.CO. ad
esponenti del suo movimento, o addirittura perchè ha bocciato delle
delibere di Assessori dell'Union Valdôtaine.
Queste sono affermazioni gravi, che un Consigliere regionale ha
il compito di appurare se sono vere o no. Forse sono state
sopravalutate le dimissioni del Presidente della CO.RE.CO., però le
affermazioni portate dalla stampa locale sono gravi.
Sono d'accordo con l'invito che ha fatto il Presidente della
Giunta al Presidente della CO.RE.CO. di restare in carica fino alla
fine del mandato, però quando si leggono su un giornale delle
affermazioni gravissime non ci si può che meravigliare che non ci
sia stata una reazione, e non solo di smentita (infatti ho letto
sul giornale una lettera di smentita). È inconcepibile che si possa
considerare un Presidente della CO.RE.CO. condizionato dal suo
movimento, perchè se questo fosse vero, avrei il dovere come
Consigliere regionale di rivolgermi ad altre istituzioni per
accertare la verità di queste affermazioni.
La mia interrogazione non aveva un intento provocatorio, né
volevo interessarmi di fatti che riguardano il movimento dell'U.V.;
però sul Presidente della CO.RE.CO. queste affermazioni sono di
gravità enorme.
Ringrazio il Presidente della Giunta per la risposta datami,
penso che lui condivida il mio stesso atteggiamento sulla gravità
delle notizie riportate dalla stampa, speriamo che non succedano
più queste cose, in modo che neanche il sottoscritto debba più fare
una interrogazione in cui chiede delle spiegazioni su questo
fatto.
Il Presidente della Giunta ha affermato che questi problemi non
esistono, e di questo prendo atto; non mi permetto di censurare il
giornale altrimenti sarebbe la fine... però un dubbio ce l'ho
sull'atteggiamento tenuto.
