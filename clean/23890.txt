Classificazione
CONSIGLIO REGIONALE
Attività consiliare d'aula



Oggetto del Consiglio n. 2894 del 12 luglio 2007 - Resoconto
OGGETTO N. 2894/XII - Rinvio della proposta di legge:
"Disposizioni per la promozione dei prodotti biologici, tipici e
tradizionali nelle mense collettive regionali e per iniziative di
educazione alimentare".
Président
- La parole à l'Assesseur à l'agriculture et
aux ressources naturelles, Isabellon.
Isabellon (UV)
- È stato concordato con i proponenti, a
seguito di un esame della situazione per quel che riguarda altre
iniziative che sono state attivate nell'ambito di queste
problematiche (per esempio, il CELVA si è attivato con finalità
affini, considerato che in molti casi sono gli stessi Comuni a
definire i contratti di appalto). L'Assessorato della cultura ha
avviato un tavolo di lavoro sull'alimentazione e qualità della
vita, che si è riunito il 26 giugno scorso, da cui è emersa la
necessità verificata di approfondire nelle Commissioni - in
particolare la III Commissione, che si è riunita a discutere di
questo argomento più volte - e l'Assessorato dell'agricoltura si è
impegnato a contribuire istituendo un eventuale tavolo di lavoro, a
cui potranno contribuire tutti gli attori citati in precedenza, gli
Assessorati interessati, le associazioni di categoria, i
rappresentanti dei consumatori, impegno che ha l'obiettivo di
predisporre in tempi rapidi un testo di legge condiviso... si
chiede il rinvio alle Commissioni competenti della proposta di
legge: questa è la richiesta che credo di poter fare al
Consiglio.
Presidente
- La parola al Consigliere Bortot.
Bortot (Arc-VA)
- Visto che sono stati rispettati tutti
gli impegni presi in Consiglio da parte del Governo rispetto a
questa proposta di legge, siamo d'accordo sul rinvio alle
Commissioni.
Presidente
- La proposta di legge n. 151 è rinviata
all'esame delle Commissioni III e V.
Il Consiglio prende atto, concordando sul rinvio.
