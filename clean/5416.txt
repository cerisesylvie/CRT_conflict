Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 308 del 9 maggio 1983 - Resoconto
OGGETTO N. 308/VII - DISEGNO DI LEGGE CONCERNENTE:
"INTERVENTI FINANZIARI DELLA FINANZIARIA REGIONALE VALLE D'AOSTA.
FINAOSTA S.p.a.".
PRESIDENTE:
Ha chiesto di parlare il Presidente della
Giunta, ne ha facoltà.
ANDRIONE - (U.V.):
Si tratta di un provvedimento di legge
che pone un nuovo principio; se su un piano puramente teorico
dovrebbe esserci una differenza fra fondi di rotazione e
Finanziaria, sul piano pratico sta avvenendo che le banche o
erogano i fondi con forte ritardo dovuto a delle pratiche
burocratiche estremamente lunghe o richiedono garanzie
eccessivamente elevate rispetto al prestito o (come si è verificato
in questi ultimi mesi, cosa che poi ci ha spinti a presentare
questa legge) trattengono parte del finanziamento a garanzia, e non
una parte indifferente, ma dal 50 al 70% del finanziamento
deliberato e pagato con i soldi. Ora un sistema di questo genere
vanifica nel presente le possibilità reali del fondo di rotazione e
soprattutto serve indirettamente ad eliminare la liquidità
bancaria, che è già enorme, e non serve a quella politica di
investimento a cui il fondo di rotazione tende per definizione. Di
conseguenza la nostra proposta è di trasferire le competenze alla
Finanziaria, che contrariamente alle banche può accettare anche
garanzie fideiussorie con procedure molto più snelle, in modo che i
fondi stanziati dal Consiglio regionale arrivino a quegli
investimenti, che è poi in fondo l'obiettivo che ci siamo proposti
con la legge dei fondi di rotazione e sue modificazioni.
PRESIDENTE:
E' aperta la discussione generale.
Ha chiesto di parlare il Consigliere Mafrica, ne ha facoltà.
MAFRICA - (P.C.I.):
Mentre per ciò che riguarda le
industrie in sostanza si è trasferito alla Finanziaria la gestione
vera e propria dei fondi che prima erano previsti fra i fondi di
rotazione, in questo caso si lascia un discorso alternativo, sia la
possibilità di utilizzare le banche sia quello di un intervento
della Finanziaria. Noi abbiamo alcune perplessità su due punti; il
primo, gli interventi per Capo II (Industria) Capo III (Alberghi)
trasferiti alla Finanziaria erano e sono interventi che hanno
esplicite finalità di sviluppo; in questo caso si verrebbe a
trasferire alla Finanziaria, nel modo particolare il Capo I cioè la
concessione dei finanziamenti per la ristrutturazione di fabbricati
rurali. Non sappiamo se questa finalità è chiaramente inspirata
agli stessi principi di sviluppo a cui dovrebbe ispirarsi la
Finanziaria. Una seconda perplessità è che lasciando aperti due
canali, quello delle banche e quello della Finanziaria, diventa più
confusa la gestione, più difficile il controllo, cioè rimane, sia
per gli interessati sia per il Consiglio regionale, più difficile
verificare lo svolgimento delle diverse fasi di queste operazioni.
Non sappiamo se la Giunta ha preso in considerazione questi aspetti
nel proporre questo disegno di legge.
PRESIDENTE:
Ha chiesto di parlare il Consigliere Tonino,
ne ha facoltà.
TONINO - (P.C.I.):
Voglio aggiungere due cose.
Innanzitutto chiedere un'informazione al Presidente della Giunta;
quali sono oggi gli Istituti di Credito che gestiscono fondi di
rotazione per conto della Regione e se questi fondi sono gestiti
anche dalla Cassa rurale di Gressan, l'unica esistente; se ne era
parlato una volta in questo Consiglio e si era detto in quella
occasione trattarsi di un Istituto che avrebbe potuto prestare più
attenzione alle esigenze dei clienti, evitando di chiedere garanzie
eccessive, come fanno molti Istituti presenti nella Regione.
Seconda questione; l'art. 2 prevede giustamente che la Finaosta
faccia il "leasing" a favore degli operatori commerciali che devono
acquistare i registratori di cassa. Il leasing sulle attrezzature è
una forma che sta diventando sempre più conveniente, secondo la mia
opinione si è persa un'occasione per estendere la possibilità della
Finaosta di ricorrere a finanziamenti di leasing anziché di
prestito tradizionale, nel senso che questi finanziamenti
potrebbero essere più remunerativi per la Finaosta e, per effetto
degli sgravi fiscali, altrettanto convenienti per gli operatori.
Ripeto in questa occasione una cosa che avevo avuto già modo di
dire in un altro Consiglio regionale: credo che occorra esaminare
anche questa possibilità per la Finaosta e questa opportunità forse
ci era data dal fatto che oggi si comincia ad andare in quella
direzione, anche se limitatamente ai registratori di cassa.
PRESIDENTE:
Ha chiesto di parlare il Consigliere Minuzzo,
ne ha facoltà.
MINUZZO - (P.S.D.I.)
: Visto l'impegno assunto dal
Presidente della Giunta, pensavo che in questa legge ci fosse un
provvedimento che servisse a superare l'inghippo dovuto al fatto
che la Finanziaria non stipula mutui inferiori ai 3 o 5 milioni.
Quindi è un problema da affrontare anche questo.
PRESIDENTE:
Ha chiesto di parlare il Consigliere Berti,
ne ha facoltà.
BERTI - (Art. e Comm. Valdostani):
Dal momento che si è
fatto questo provvedimento d'urgenza che tocca la Finaosta, volevo
anche ricordare al Presidente della Giunta e all'Assessore che i
fondi di rotazione per l'artigianato sono stati esauriti già
diverso tempo fa. Quando abbiamo fatto le ripartizioni in
Commissione per il Commercio, la Cooperazione e l'Artigianato ho
sostenuto che il contributo doveva essere differenziato perchè ci
sono diverse situazioni economiche ed anche sociali fra le varie
categorie, quindi anche l'ultima variazione operata in Consiglio e
fissando la medesima spesa di due miliardi per il Commercio e per
l'Artigianato, è stata uno sbaglio, perchè adesso ci troviamo con
molti soldi a disposizione per Cooperazione e Commercio mentre per
l'Artigianato i fondi sono stati esauriti da quindici giorni.
Volevo sentire se il Presidente e l'Assessore sono a conoscenza
di questo e cosa intendono fare.
PRESIDENTE:
Ha chiesto di parlare l'Assessore
all'Industria, Commercio, Artigianato e Trasporti Chabod, ne ha
facoltà.
CHABOD - (D.C.):
Mi fa ridere il Consigliere Berti perchè
lui si sveglia solo a fine legislatura! Ad ogni modo avevamo detto
3 miliardi e 400 milioni, non sono mica pochi! Quando sono stato
nominato Assessore c'erano dieci milioni per gli artigiani, poi
siamo arrivati a venti, ad ottanta, ecc. ecc. dunque penso sia un
bel passo avanti. Senz'altro a settembre si farà una variazione di
bilancio.
PRESIDENTE:
Ha chiesto di parlare il Presidente della
Giunta, ne ha facoltà.
ANDRIONE - (U.V.):
Volevo solo specificare che c'è anche
l'Artigiancassa e che non è giusto tirare sempre da una stessa
parte; 1,5 milioni di contributo a fondo perso, 3 milioni come
minimo di mutuo, mi sembra che la risposta sia sufficiente, anche
perchè onestamente un mutuo di tre milioni ha poco senso, visti gli
investimenti che si possono fare con questa cifra. Potrebbe essere
un mutuo di esercizio, ma allora conviene di gran lunga 1 milione e
mezzo di contributo a fondo perso. Il problema è quello di avere un
tipo di situazione che effettivamente venga incontro agli
investimenti.
Posso concordare con il Consigliere Tonino sulla questione del
leasing; per adesso da noi il leasing è praticamente limitato al
mobiliare, perchè il leasing immobiliare pretenderebbe che la
costruzione fosse a nostro carico ed è inoltre molto difficile.
Cercheremo di favorire il leasing, come si potrà in un secondo
tempo aprire il discorso - per adesso delicato e complicato - circa
la tendenza che c'è dell'abbassamento dei tassi del factoring e
cioè della possibilità di anticipare certi sconti quando le aziende
sono sane.
Per quanto riguarda le domande poste dal Consigliere Mafrica,
noi lasciamo l'alternativa per una ragione molto semplice;
immaginiamo che qualcuno, specie per il Capo I che è stato citato,
abbia un conto al S. Paolo e abbia qui depositati dei CTT. Se
intende rifare un fondo rustico, ha interesse a fare l'operazione
presso il S
.
Paolo e non crea nessuna confusione, perchè le
pratiche sono elencate in una certa maniera e sappiamo bene che la
pratica n. 4 corrisponde al mutuo al S. Paolo. Lasciare la libertà
di scelta vuol dire, anche se poi purtroppo visto l'attuale sistema
bancario praticamente il grosso delle domande ricade da questa
parte, non lasciare la Finanziaria a sopperire da sola a certi
bisogni.
Per quanto riguarda l'altro aspetto dell'andamento generale di
queste questioni, anche se in maniera più indiretta quello è un
investimento e a lungo andare, per il recupero che ha sul
territorio, per la possibilità che ha di contribuire a risolvere
altri problemi anche di tipo sociale, ha un grosso valore che
permette che il recupero della casa avvenga nel più breve tempo
possibile e con una forte partecipazione di privati a questa
operazione. Riteniamo, anche se non è ancora una cosa definitiva,
che in questo senso si semplifichino molto le pratiche e si aiuti
attraverso la Finanziaria ad ottenere quella corresponsione fra
obiettivi e raggiungimento degli stessi che in fondo è lo scopo che
il Consiglio si propone.
PRESIDENTE:
Passiamo all'esame dell'articolato. Do
lettura dell'art. 1:
ART. 1
I fondi di rotazione regionali di cui alla L.R. 8.10.1973, n.
33 e successive modificazioni ed integrazioni possono essere
gestiti anche dalla Società finanziaria regionale Valle d'Aosta di
cui alla L.R. 28.6.1982, n. 16, previa approvazione di apposita
convenzione da parte della Giunta regionale.
PRESIDENTE:
Metto in approvazione l'art. 1.
ESITO DELLA VOTAZIONE
Presenti, votanti e favorevoli: 32
Il Consiglio approva all'unanimità
PRESIDENTE:
Do lettura dell'art. 2:
ART.
2
Tra le forme di finanziamento di cui agli artt. 2 e 3 della
L.R. 30.12.1982, n. 101, è inserita la locazione finanziaria di
registratori di cassa per un importo di spesa ammissibile fino al
100%.
La Giunta regionale è delegata ad approvare apposita
convenzione per regolamentare tale particolare tipo di
finanziamento.
PRESIDENTE:
Metto in approvazione l'art. 2.
ESITO DELLA VOTAZIONE
Presenti, votanti e favorevoli: 32
Il Consiglio approva all'unanimità
PRESIDENTE:
Do lettura dell'art. 3:
ART. 3
La presente legge è dichiarata urgente ai sensi del 3° comma
dell'art. 31 dello Statuto speciale e entrerà in vigore il giorno
successivo a quello della sua pubblicazione sul Bollettino
Ufficiale della Regione.
E
'
fatto obbligo a chiunque spetti di osservarla e di
farla osservare come legge della Regione Valle d'Aosta.
PRESIDENTE:
Metto in approvazione l'art. 3.
ESITO DELLA VOTAZIONE
Presenti, votanti e favorevoli: 32
Il Consiglio approva all'unanimità
PRESIDENTE:
Metto in approvazione la legge nel suo
complesso per votazione segreta.
VOTATION A SCRUTIN SECRET
RESULTAT DU VOTE
Présents: 33
Votants: 33
Favorables: 32
Contraires: 1
Le Conseil approuve à l'unanimité
