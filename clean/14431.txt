Classificazione
ACQUE
Acque minerali e termali
INDUSTRIA


Resoconto integrale del dibattito dell'aula
Oggetto del Consiglio n. 968 del 9 novembre 1994 - Resoconto
OGGETTO N. 968/X - Lavori di completamento dello stabilimento
"Acque minerali Monte Bianco" in Morgex. (Interrogazione)
Interrogazione - Venuto a conoscenza che i lavori di
completamento dello stabilimento "Acque Minerali Monte Bianco" in
Morgex sarebbero fermi da parecchio tempo;
Constatato che non sono stati mantenuti i tempi per il
funzionamento dello stabilimento stesso;
Considerato il notevole impegno finanziario della Regione, nel
caso specifico.
Il sottoscritto
interroga
la Giunta regionale per sapere:
1) quali sono gli impedimenti all'ultimazione dell'opera;
2) se vi sono impedimenti, quali sono le previsioni serie per il
loro superamento;
3) quanto ha già impegnato la Regione al momento attuale
nell'azienda in oggetto.
F.to: Chiarello
Presidente -
La parola all'Assessore
dell'industria, commercio e artigianato, Mafrica.
Mafrica (GV-PDS-SV) -
Ringrazio il Consigliere
Chiarello di questa interrogazione perché mi consente di fare
alcune precisazioni rispetto a dichiarazioni fatte in merito. Un
articolo recente riporta dichiarazioni dell'Amministratore delegato
secondo cui ci sarebbe, da parte della Regione, un atteggiamento
che ostacola l'iniziativa. Credo di dover fare una osservazione di
carattere generale: sono molti gli imprenditori che affermano di
ispirarsi al liberismo all'iniziativa imprenditoriale; purtroppo
continua ad esserci un atteggiamento che fa conto, in modo
sostanziale, sulle risorse regionali che sono limitate e che
occorre selezionare sempre meglio. In questo caso, da parte della
Regione non vi è stato nessun ostacolo all'iniziativa perché si è
modificata la convenzione: non era la Regione a dover provvedere
alla costruzione dello stabilimento, delle linee di adduzione e
alla realizzazione degli impianti, ma era la società; si è dato un
diritto di superficie e si è dichiarata la disponibilità a
finanziare gli investimenti una volta fatti. Quindi i tempi non
dipendono dalla Regione che il diritto di superficie lo ha
rilasciato da tempo.
Ora i lavori relativi allo stabilimento sono stati quasi
completati, come anche quelli che riguardano le opere di
captazione; c'è invece un ritardo nella realizzazione delle
condotte di adduzione perché ci sono stati perfezionamenti lenti
delle servitù di passaggio che riguardavano la società e non
dovevano essere fatti dalla e sono stati conclusi solo a luglio di
quest'anno. Le opere realizzate ammontano a circa 11 miliardi:
rispetto a questi 11 miliardi, la Finaosta, ai sensi della
convenzione, ha erogato un mutuo di circa 4 miliardi garantito
dall'edificio costruito.
Oggi si tratta di provvedere alla realizzazione delle linee di
imbottigliamento e sul finanziamento si può affermare che
l'atteggiamento della Regione non è né pignolo né rigido ma serio.
Gli impianti non possono essere presi a garanzia di mutui erogati;
se la società presenta garanzie ipotecarie, assicurative o
bancarie, i finanziamenti possono essere erogati ma come garanzia
non può essere presa la linea produttiva. Questo ha provocato una
impasse
; tuttavia la Regione è disponibile, e si sta
esaminando l'ipotesi di una modifica della convenzione che consenta
la costruzione degli impianti attraverso una società di
leasing
. In questo caso, dei finanziamenti concessi risponde
la società di
leasing
e non quella costruttrice e quindi c'è
in esame questa possibilità. La società deve presentare un piano
aggiornato dell'iniziativa chiarendo in modo esplicito i fabbisogni
complessivi, le modalità di copertura, i tempi di attivazione e
anche tutti gli sviluppi che riguardano la composizione
societaria.
L'interrogazione chiedeva anche come superare questa fase di
impasse:
attraverso incontri con la società si farà il
possibile per far proseguire l'iniziativa, verificando con serietà,
e non con rigidezza, "passo-passo" l'esistenza delle garanzie
produttive e di mercato e quindi l'utilizzazione finalizzata delle
risorse, senza rinunciare alla dovuta fase di controlli
necessari.
Si dà atto che, dalle ore 10,45, presiede il Vicepresidente
Aloisi.
Presidente -
La parola al Consigliere
Chiarello.
Chiarello (RC) -
Che ci sia l'
impasse
l'abbiamo capito tutti, anche la gente di Morgex che aspettava di
andare a lavorare e alla faccia del liberismo. Il capitalismo usa i
soldi della collettività, torniamo indietro al grande Stato
socialista dove tutto era sociale. Voglio dire che questa fabbrica
fa parlare e la stampa cerca di smuovere perché ho capito che forse
si sono superati i diritti di passaggio delle tubazioni; però la
situazione societaria preoccupa perché ci sono voci che dei soci
stanno fallendo e non lo abbiamo capito ancora! Speriamo che tutto
si risolva in breve, ma la situazione mi sembra ingarbugliata e
invito l'Assessore a far rispettare la convenzione.
