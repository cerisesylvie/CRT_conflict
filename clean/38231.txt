Classificazione
TRASPORTI E VIABILITÀ
Viabilità
Autostrade e trafori alpini



Oggetto del Consiglio n. 1804 del 24 febbraio 2016 - Resoconto
OGGETTO N. 1804/XIV - Interrogazione: "Eventuale accoglimento
delle osservazioni e proposte di variante al progetto di
riqualificazione della viabilità compresa tra lo svincolo
autostradale ed il confine est della città di Aosta".
Viérin M. (Presidente)
-
Punto 9 dell'ordine del
giorno. La parola all'Assessore Baccega.
Baccega (SA) -
Grazie Presidente.
Parliamo ancora di ANAS...qui siamo dopo la cura, però! Il
progetto esecutivo è stato appaltato nell'agosto del 2014 ed era
stato oggetto di un confronto serrato tra le due Amministrazioni
comunali, di Saint-Christophe e di Quart, e l'Amministrazione
regionale. Nel percorso ci sono stati anche parecchi incontri con
la popolazione, si sono recepite le indicazioni che arrivavano dai
commercianti e dagli abitanti lungo la Statale 26 e, nell'ambito
della Conferenza dei servizi che si è tenuta il 27 luglio 2012, le
strutture regionali e comunali che erano coinvolte avevano, ognuna
per quanto di competenza, evidenziato alcuni aspetti da tenere in
conto nell'ambito della progettazione definitiva. Con la
deliberazione n. 59 del 31 ottobre 2012 il Consiglio comunale di
Saint-Christophe ha espresso definitivamente parere favorevole in
merito all'intesa inerente i lavori di messa in sicurezza, di
riqualificazione ovviamente, ribadendo alcune osservazioni al
progetto già approvate con la deliberazione del 6 luglio 2012 n.
40. Stessa cosa ha fatto il Comune di Quart con un provvedimento
del 31 ottobre 2012: il Consiglio comunale ha preso atto del
progetto di messa in sicurezza della Statale 26 nel tratto tra
Saint-Christophe e Quart. La Giunta regionale, sempre con una sua
deliberazione, la n. 345 del 1 marzo 2013, ha fra l'altro
condizionato l'intesa, ai sensi dell'articolo 30, stabilendo che il
progetto doveva tenere conto di quanto emerso in sede di Conferenza
dei servizi. L'Amministrazione, dopo aver preso atto delle
previsioni progettuali del progetto esecutivo approvato da ANAS nel
corso del primo semestre 2014, di concerto con le Amministrazioni
comunali si è quindi prontamente attivata affinché fossero
apportate, ancorché in corso d'opera, alcune modifiche al progetto.
Ricordo che nel corso del 2015, a partire dal 1° ottobre, è
subentrato un nuovo Capo compartimento e anche il Direttore tecnico
è stato sostituito, quindi sono iniziati in modo serrato tutta una
serie di confronti con i nuovi tecnici, con i Sindaci di
Saint-Christophe e di Quart e con l'Amministrazione regionale, e
più precisamente con gli uffici delle opere stradali del mio
Assessorato. Con entrambi abbiamo subito instaurato un rapporto di
collaborazione proprio per confrontarci su queste modifiche.
Per quanto attiene gli aspetti che sembrerebbero ancora destare
preoccupazioni da parte degli esercizi commerciali e dalle
Amministrazioni comunali, sono stati promossi diversi incontri. Io
ho ricevuto più volte i commercianti affinché si tenesse conto
delle criticità che erano state palesate nei diversi incontri. Come
si è ragionato? Si è ragionato in questo modo, perché diventava
difficile ascoltare gli uni e verificare con gli altri: tutte le
osservazioni che sono state fatte sia dagli abitanti che dai
commercianti sono state recepite dai Comuni, i quali hanno
comunicato all'Amministrazione regionale e all'ANAS quali erano le
diverse criticità. C'è stato un confronto serrato che è ancora in
corso, perché il contratto non è ancora stato firmato con la ditta
che ha vinto l'appalto (la COGEFA di Torino), e quindi il percorso
si andrà a concludere con il recepimento del 90 percento delle
indicazioni che erano venute fuori dai confronti. Ci sono ancora
due o tre criticità che devono essere ancora verificate
tecnicamente, però il processo sta andando avanti. Credo che nella
prossima settimana, o l'altra ancora, si arriverà ad una
definizione del percorso e al recepimento delle osservazioni che
saranno concordate con ANAS e con i Comuni di Saint-Christophe e di
Quart. Grazie.
Presidente
-
La parola alla Consigliera
Certan.
Certan (ALPE) -
Grazie Assessore per l'
excursus
.
In realtà con questa interrogazione avevamo cercato di essere molto
più puntuali e volevamo avere un po' di aggiornamento per quanto
riguarda le osservazioni fatte dai privati, perché lei con il suo
intervento di oggi ci ha abbastanza rassicurato dicendoci che le
istanze sono state recepite e che per il 90 percento verranno prese
in considerazione. Quello che noi invece percepiamo sul territorio
non è proprio così, non vediamo così rasserenati e tranquilli né i
commercianti, né i privati che hanno fatto le osservazioni, i
quali, a quanto pare, non ne sanno più niente, ed erano abbastanza
preoccupati di non essere stati ascoltati vedendo come stavano
procedendo le assegnazioni dei lavori. C'è probabilmente una
differenza fra sentire ed ascoltare, non basta solo sentire, poi
bisogna anche ascoltare. Giustamente lei ha detto che il contratto
non è ancora firmato, e questo credo che sia un passaggio
importante; se il contratto non è ancora stato firmato penso che ci
sia ancora un margine di contrattazione.
Quali sono le criticità che ci vengono ad esempio ancora
segnalate. Le entrate delle complanari, dove non passano neanche i
loro mezzi, adesso io gliele espongo, Assessore...lei le conosce,
bene, allora le rendiamo pubbliche. Relativamente alle entrate
delle complanari, allo spartitraffico che a molti sembra esagerato,
capiamo che le norme di sicurezza impongono probabilmente delle
misure, però vi chiediamo di essere attenti e di andare a
verificare. Sappiamo ad esempio che gli espropri nel comune di
Saint-Christophe sono stati quasi ultimati, e credo che anche a
Quart stiano procedendo, per cui chiediamo di verificare queste
cose, perché molti commercianti si vedranno passare la Strada
statale a tre corsie quasi all'interno del proprio negozio, quindi
non avranno più parcheggi perché sono previsti in altri luoghi ma
non nelle vicinanze del proprio negozio. Sono pertanto criticità
che ritengo debbano essere prese in considerazione.
Nella precedente interpellanza che avevamo fatto, lei ci aveva
detto che stavate effettuando un sopralluogo per definire alcune
modifiche richieste alcuni mesi fa, sia dai Sindaci che da alcuni
privati, per circoscrivere alcuni accessi agli spazi, ai centri
commerciali, e che avete fatto molte riunioni; a noi non risulta
che i privati abbiano avuto questa percezione. Visto che il
contratto non è ancora firmato e che comunque l'assegnazione dei
lavori è stata effettuata, che quindi stanno iniziando, questa
potrebbe essere magari un'occasione per fare un dibattito in uno di
questi due Comuni.
L'ultima battuta. Lei dice: è tutto a posto, li abbiamo
ricevuti, hanno capito il nostro ragionamento. A Quart si è
costituito un comitato, quindi credo che se si è costituito un
comitato che sta valutando di fare alcune iniziative è perché non
si sente così rassicurato, e credo che anche la nostra
preoccupazione sia fondata. Certo, Assessore, sappiamo che
gravitano su questa strada 35 mila veicoli al giorno. Rispetto al
progetto iniziale, non so se era di fattibilità o preliminare, si
prevedeva di ridurre una sopraelevata che andava a girare su per
l'aeroporto, vicino alla Montura, decollava in quelle zone (non
decolla l'aeroporto, ma decollava la Statale!). Adesso il progetto
è ridimensionato e appare quasi umano, ma certo è che è all'entrata
della città di Aosta, la nostra entrata principale, e forse
meriterebbe di essere rivista ancora di più e ancora meglio.
