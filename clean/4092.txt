Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 434 del 30 settembre 1981 - Resoconto
OGGETTO N. 434/81 - ACCOGLIMENTO DI DOMANDE DI INTERVENTI
REGIONALI PER FAVORIRE L'ACCESSO AL CREDITO DELLA CASSA DEPOSITI E
PRESTITI IN ATTUAZIONE DELLA LEGGE REGIONALE 25 AGOSTO 1980, N. 38
- DELEGA ALLA GIUNTA.
Presidente
- Do lettura del testo della proposta di
delibera:
IL CONSIGLIO REGIONALE
delibera
a) di accogliere, in via di massima e salve le determinazioni
della Cassa Depositi e Prestiti, le domande di contributo di cui
alla Legge Regionale 38/1980 sui mutui richiesti dai Comuni citati
in premessa;
b) di delegare alla Giunta regionale ogni successivo
provvedimento deliberativo per la determinazione della percentuale
del contributo e la quantificazione della relativa spesa.
Presidente
- Ha chiesto di parlare l'Assessore alle
Finanze, Ramera, ne ha facoltà.
Ramera
(DC)
- Non c'è molto da relazionare; dopo
la votazione della legge lo scorso anno, relativa agli interventi
regionali a favore dei Comuni per l'accesso al Credito della Cassa
Depositi e Prestiti, questo è il primo elenco delle domande
pervenuteci che ci permettiamo di sottoporre al Consiglio regionale
per la sua approvazione. Come si vede, sono per una spesa di £ 6
miliardi e 277 milioni; abbiamo messo delle cifre indicative come
percentuale in quanto al punto b: chiediamo che venga delegata la
Giunta regionale per la determinazione delle percentuali definitive
sul contributo da addebitare ai Comuni.
Presidente
- Ha chiesto di parlare il Consigliere Martin,
ne ha facoltà.
Martin
(UVP)
- Solo per chiedere se queste sono le
uniche domande pervenute o se ce ne sono delle altre e non ammesse
perché non è stata completata la pratica o per altri motivi.
Presidente
- Ha chiesto di parlare l'Assessore Ramera, ne
ha facoltà.
Ramera
(DC)
- Ce ne sono delle altre che non erano
ancora in regola per essere inoltrate alla Cassa Depositi e
Prestiti e per le quali i nostri uffici hanno provveduto a chiamare
i Sindaci perché le mettano a posto.
Presidente
- Metto in approvazione l'oggetto n. 39.
Esito della votazione:
Presenti: 23
Votanti: 23
Favorevoli: 23
Approvato all'unanimità.
Presidente
- Come d'accordo, i lavori vengono aggiornati
a domani alle 9.30.
La seduta è sospesa.
La seduta termina alle ore 19.14.
