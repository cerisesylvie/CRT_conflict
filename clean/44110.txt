Classificazione
ASSISTENZA SANITARIA E OSPEDALIERA
Igiene e sanità pubblica



Oggetto del Consiglio n. 1176 del 13 gennaio 2022 - Resoconto
OGGETTO N. 1176/XVI - Interpellanza: "Iniziative per
l'apertura di un "drive-in" in Bassa Valle per l'effettuazione di
tamponi molecolari".
Marguerettaz (Président) -
Point n° 50 de l'ordre du
jour. La parole au conseiller Manfrin.
Manfrin
(LEGA VDA) -
Questa interpellanza diciamo
che raccoglie tutta una serie di iniziative che oggi sono state
presentate e che manifestano decisamente un certo disagio rispetto
all'effettuazione dei tamponi e l'attività chiamiamola di
screening
, ma anche chi si sottopone ai tamponi per lavoro,
di chi deve sottoporsi ai tamponi per rientrare nel proprio Paese
dopo avere avuto un'esperienza nella nostra regione come turismo e
soprattutto nasce da una criticità che hanno segnalato diversi
genitori. Segnalo che diversi genitori hanno, poi, scritto una
lettera agli organi di informazione evidenziando che, dopo una
serie di casi positivi all'interno di alcune classi, sia docenti
che ragazzi sono stati sottoposti alla sorveglianza sanitaria
tramite, appunto, i tamponi antigenici per consentire la didattica
in presenza.
Che cos'è accaduto? A queste famiglie, a questi ragazzi e anche
a questi docenti, che non risiedono né a Aosta, né nella
Plaine
di Aosta, è stato detto: "hai tre date e tre orari
ben precisi, presentati al
drive-in
, fai il tampone e questo
è quanto" e qui si presentano due criticità: la prima, tanto per
gli studenti quanto per gli insegnanti, più o meno, perché gli
insegnanti diciamo vedono coperto con l'orario di servizio il
tragitto e l'attesa al drive-in, peraltro si è aggiunta anche
un'altra criticità, ovvero le lunghe code d'attesa che si sono
create proprio al
drive-in
; poi ci sono gli studenti, alcuni
ovviamente anche minorenni, alcuni anche se maggiorenni non dotati
di automobili, che devono prendere da altre zone della Valle
d'Aosta e spostarsi presso la zona del drive-in. Questi ragazzi,
chiaramente, hanno bisogno di essere accompagnati e quindi i
genitori devono trovare il tempo, il modo, sospendere il lavoro,
incastrare gli impegni per poter prendere questi ragazzi e portarli
al drive-in e magari, come abbiamo visto, fare la fila per 3-4 ore
compreso il viaggio; devono inoltre spendere i soldi per la
benzina, per l'autostrada e arrivare a fare questo test.
 Probabilmente quindi un genitore assennato guarda tutto
questo e dice: "forse mi conviene fare tutto questo da un'altra
parte" e nello specifico, per esempio, in farmacia. Che cosa
accade? Che per i tamponi, diciamo, non volontari ma obbligatori
c'è un costo da sostenere e se i tamponi sono due o tre e magari
sono due o tre anche per gli altri genitori, cioè per tutta la
famiglia i costi si moltiplicano: il costo per un minore in
farmacia è di 8 euro e per un adulto 15 euro, quindi un adulto, una
famiglia che ha la sola colpa di vivere in una zona lontana da
Aosta deve sobbarcarsi dei costi aggiuntivi o in termini sia di
denaro che di tempo nel caso del viaggio, o in termini di denaro
nel caso dell'altra scelta. Ci si trova quindi di fronte a un
bivio, è una scelta che obbliga da una parte o dall'altra a fare
delle scelte che evidentemente incidono sia sul bilancio familiare,
sia sull'organizzazione della famiglia.
Questo caso che viene evidenziato, peraltro le famiglie che
hanno scritto di questo caso abitano a Pont-Saint-Martin, ma credo
sia applicabile tranquillamente per tantissime altre zone da
Courmayeur a Châtillon, Saint-Vincent, o dalle vallate laterali,
cioè il problema è assolutamente identico, appunto suscita la
necessità di intervenire. Che cosa ci siamo detti? Ci siamo detti
che evidentemente, se ci fosse stata un'organizzazione che
permetteva di avere un
drive-in
più vicino ad altre zone
della Valle d'Aosta che attualmente non sono coperte, probabilmente
si sarebbe riusciti a intervenire e a risolvere questa criticità:
ecco perché con quest'iniziativa chiediamo innanzitutto di chiarire
quali siano appunto le criticità emerse e se le criticità che sono
state sollevate corrispondono a verità. Poi abbiamo altre due
impegnative che sono: la prima: se sia intenzione
dell'Amministrazione regionale garantire per studenti e insegnanti
che abitano lontano dal capoluogo la gratuità del tampone
effettuato presso le farmacie, ma io lo allargherei e direi anche a
tutti coloro i quali devono eseguirlo, diciamo, in maniera
obbligatoria, perché è chiaro che se io ho uno
screening
obbligatorio, lo devo fare e non è colpa mia. Poi, se sia
intenzione dell'Amministrazione regionale aprire un drive-in anche
nelle zone non coperte per fare sì che questa criticità di tempo,
di denaro, di movimenti e quant'altro sia in qualche maniera
risolta e quindi si possa dare un diritto che viene riconosciuto a
chi abita, per esempio, a Aosta o anche banalmente nella
Plaine
di Aosta anche a coloro che hanno sfortuna, in questo
caso, di abitare lontano dal
drive-in
di Aosta.
Président -
Pour la réponse, la parole à l'assesseur
Barmasse.
Barmasse (UV) -
Con riferimento se tale segnalazione
corrisponde a verità, devo dire che, pur condividendo la necessità
di implementare azioni volte ad ampliare la possibilità di
effettuare test antigenici rapidi per la rivelazione di antigeni
Sars-Cov-2, informo innanzitutto che sino alla data odierna non
risulta formalizzata all'Assessorato della sanità, salute e
politiche sociali alcuna richiesta volta all'attivazione di
drive-in
in Bassa Valle, questo dal punto di vista
ufficiale. Sulla necessità o l'opportunità, invece, per canali non
ufficiali, questa è una necessità alla quale sarebbe bello poter
dare una risposta.
Quanto all'intenzione dell'Amministrazione regionale di
garantire la gratuità dei tamponi per studenti e insegnanti,
rammentato l'obbligo vaccinale per tutto il personale scolastico e
la possibilità di ricevere il vaccino da parte di tutti gli
studenti, faccio richiamo al decreto-legge n. 1/2022, che già
prevede specifiche misure in tal senso per il sistema educativo,
scolastico e formativo. Più precisamente è in corso la definizione
delle modalità attuative degli articoli 4 e 5 del suddetto
decreto-legge, che prevedono per la popolazione scolastica delle
scuole secondarie di primo e secondo grado la gratuità dei test
antigenici rapidi per la rilevazione di antigeni Sar-Cov-2 sulla
base di idonea prescrizione medica rilasciata dal medico di
medicina generale o dal pediatra di libera scelta, da svolgersi
presso le farmacie o le strutture sanitarie aderenti al protocollo
d'intesa di cui all'articolo 5, comma 1, decreto-legge n. 105/2021.
Per tali finalità, al fine di ristorare le farmacie e le strutture
sanitarie per i mancati introiti derivanti dall'applicazione delle
suddette disposizioni, sono previsti specifici fondi che la
struttura del Commissario straordinario dell'emergenza sanitaria
dovrà provvedere a trasferire alle Regioni, alle Province autonome
di Trento e Bolzano sulla base dei dati che saranno caricati sul
sistema tessera sanitaria dai soggetti erogatori del test.
In relazione al terzo punto dell'interpellanza in oggetto,
l'Azienda USL Valle d'Aosta, specificamente consultata sul punto,
ha comunicato che in questo particolare momento di recrudescenza
della pandemia, con un aumento importante del numero dei ricoveri
Covid, un'intensificazione dell'assistenza domicilio e di piena
attività dei centri vaccinali e continuando a permanere la grave
carenza di personale, è nell'impossibilità di prevedere
l'attivazione di nuovi
drive-in
o di altri punti per la
somministrazione dei tamponi.
Stante quanto rappresentato dall'Azienda USL, informo tuttavia
che saranno a breve adottate disposizioni regionali attuative delle
norme di cui al decreto-legge n. 229/2021, pubblicato sulla
Gazzetta Ufficiale in 30 dicembre, al quale ha fatto seguito una
specifica nota del Ministero della salute concernente la
possibilità di effettuazione del test di fine quarantena e /o di
fine isolamento e quindi di guarigione da parte dei medici di
medicina generale, dei pediatri di libera scelta e delle farmacie
pubbliche e private convenzionate con l'Azienda USL della Valle
d'Aosta con costi a carico del sistema sanitario regionale. Tali
azioni, ampliando in modo importante la possibilità di ricevere i
test antigenici rapidi sul territorio, sicuramente potranno
efficacemente supplire anche la mancanza di un
drive-in
nella Bassa Valle. La delibera è stata un po' anticipata,
probabilmente la faremo oggi, e quindi verrà approvata in Giunta
oggi o al più tardi domani. Questa delibera prevedrà, com'è stato
già anticipato dai mezzi di comunicazione, la gratuità del tampone
sia per l'inizio della quarantena e sia per la fine quarantena. Dal
punto di vista della gratuità, quindi, è giusto ed è corretto che
se ne faccia carico il sistema sanitario e non che sia a carico del
cittadino.
Président -
Pour la réplique, la parole au conseiller
Manfrin.
Manfrin
(LEGA VDA) -
Ringrazio l'Assessore, è una
risposta che chiaramente mi soddisfa e che introduce elementi
nuovi. L'unica criticità che vedo è quella che lei evidenzia,
ovvero il fatto che sia stato già previsto che coloro i quali fanno
parte del sistema scolastico possano effettuare gratuitamente i
tamponi all'interno delle farmacie. A tal proposito lei ha
specificato "farmacie che aderiscono al protocollo". Ora, l'unica
criticità che vedo è questa: cioè se le farmacie, per esempio,
nelle zone che hanno necessità non dovessero aderire al protocollo
saremmo scoperti. Mi auguro quindi che, da questo punto di vista,
ci sia un'opera di persuasione per dare una capillarità di
copertura. Credo che questo sia assolutamente essenziale...
(intervento dell'assessore Barmasse, fuori microfono)
...
benissimo. Ovviamente su questo mi dichiaro
assolutamente soddisfatto e la ringrazio.
Presidente -
Informo l'Aula che sono state depositate tre
risoluzioni che vi verranno inviate tramite posta elettronica. In
considerazione del fatto di non avere fatto la sospensione, direi
che possiamo dichiarare conclusi i lavori di questa mattina e
riprendiamo i lavori alle ore 15.00. Buon appetito.
---
La seduta termina alle ore 12:50.
