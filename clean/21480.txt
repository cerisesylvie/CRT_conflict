Classificazione
BILANCIO E CONTABILITA' REGIONALE



Oggetto del Consiglio n. 1265 del 6 aprile 2005 - Resoconto
OGGETTO N. 1265/XII - Comunicazione di provvedimento
amministrativo di variazione al bilancio.
Il Consiglio
Premesso che ai sensi dell'articolo 42 - primo comma - della
legge regionale 27 dicembre 1989, n. 90 come sostituito
dall'articolo 5 della legge regionale 7 aprile 1992, n. 16, la
legge regionale relativa all'approvazione del bilancio di
previsione della Regione per l'anno 2005 ha autorizzato la Giunta
regionale ad apportare, per l'anno 2005, variazioni di bilancio
mediante provvedimenti amministrativi da comunicare al
Consiglio;
Rilevato che, ai sensi dell'articolo 37, comma 3, della legge
regionale 27 dicembre 1989, n. 90, come sostituito dall'articolo 4,
comma 1, della legge regionale 21 agosto 2000, n. 27, il prelievo
di somma dal fondo di riserva per spese impreviste è disposto con
deliberazione della Giunta regionale da comunicare al Consiglio
regionale entro quindici giorni dalla sua adozione;
Richiamate le leggi regionali n. 90/1989, n. 16/1992 e n.
27/2000, nonché la legge regionale di approvazione del bilancio per
l'anno 2005;
Prende atto
della comunicazione della seguente deliberazione della Giunta
regionale:
Oggetto n. 655 in data 14 marzo 2005:
Variazione al
bilancio di previsione della Regione per l'anno 2005 per variazioni
tra capitoli appartenenti al medesimo obiettivo programmatico e
conseguente modifica al bilancio di gestione.
Président - La parole à la Conseillère Squarzino Secondina.
Squarzino (Arc-VA) - Volevo chiedere all'Assessore il motivo per
cui si diminuiscono le risorse per incarichi di consulenza e si
istituisce un nuovo capitolo con le stesse cifre più o meno, per
incarichi di collaborazione tecnica. Come mai è avvenuto questo
cambiamento? Per quale motivo si è deciso di utilizzare i fondi non
più per incarichi di consulenze, ma per incarichi di collaborazione
tecnica?
Président - La parole à l'Assesseur au budget, aux finances, à
la programmation et aux participations régionales,
Marguerettaz.
Marguerettaz (UV) - Questa è una modifica che serve per una più
corretta imputazione, nel senso che non è una consulenza, ma è una
collaborazione tecnica. È vero che qui potremmo metterci a fare dei
sofismi, ma la consulenza è un'attività volta a dare un contributo
intellettuale al dipartimento. Al contrario, una collaborazione
tecnica è una prestazione all'interno di un'attività, quindi è una
variazione che abbiamo proposto per una più corretta imputazione
della spesa.
Président - Le Conseil prend acte.
