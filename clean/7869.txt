Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2269 del 6 ottobre 1986 - Resoconto
OGGETTO N. 2269/VIII - APPROVAZIONE DI NUOVE NORME PER
L'ASSEGNAZIONE DI UNA BORSA DI STUDIO ALLA MEMORIA DELLA SIGNORA
ANAIDE RONC DESAYMONET.
PRESIDENTE:
Do lettura della delibera in oggetto:
IL CONSIGLIO
- richiamata la deliberazione della Giunta regionale n. 4700 in
data 5 ottobre 1981, ratificata dal Consiglio regionale con
provvedimento n. 503 in data 28 ottobre 1981;
DELIBERA
1°) di revocare la deliberazione della Giunta regionale n.
4700 in
data 5
ottobre 1981;
2°) di approvare le sottoriportate norme per l'assegnazione
della borsa di studio istituita alla memoria della Signora Anaide
RONC DESAYMONET, per l'an
no
scolastico
1986/87.
ART. 1
Sono ammessi al concorso gli studenti che:
a)
siano cittadini italiani;
b)
siano residenti ed effettivamente domiciliati in
Valle d'Aosta;
c) abbiano conseguito in prima sessione il titolo di studio
valido per l'iscrizione alla classe che frequentano presso
l'Istituto Magistrale di Aosta o di Verrès, riportando una media di
almeno 7/10 di profitto, oppure il giudizio complessivo di almeno
Buono se trattasi di studenti che hanno conseguito la licenza di
scuola media;
d) appartengano ad una famiglia il cui reddito annuo netto, da
cui verrà detratta la somma di Lire 2.000.000 per ogni persona a
carico del capo famiglia, non superi Lire 20.000.000.
Sono ammessi al concorso anche gli studenti che, non
avendo
potuto per gravi e giustificati motivi sostenere gli
esami nella sessione estiva, abbiano conseguito nella sessione
autunnale, il titolo di studio valido per l'iscrizione alla classe
che frequentano, riportando la votazione richiesta.
ART. 2
Il legale rappresentante del concorrente, se minorenne, o il
concorrente stesso se ha già raggiunto la maggiore età, dovrà
presentare all'Assessorato regionale alla pubblica istruzione la
domanda di partecipazione al concorso in carta libera, unitamente
ai seguenti documenti:
a) certificati di residenza, di cittadinanza e stato di famiglia
dello studente, rilasciati in carta libera;
b) certificato dei voti riportati per l'ammissione alla classe
frequentata;
c) dichiarazione attestante che il concorrente non gode di altre
borse di studio;
d) fotocopia della dichiarazione dei redditi, relativa all'anno
1985 (101, 740, ecc.) di tutti i componenti il nucleo familiare
produttori di reddito. Deve essere inoltre allegata fotocopia del
modello 108/A rilasciato dal competente ufficio al momento della
consegna;
e)
numero di codice fiscale del concorrente.
Le domande dovranno pervenire direttamente all'Assessorato
regionale alla pubblica istruzione, entro e non oltre il 28
novembre 1986, pena l'esclusione.
ART. 3
La graduatoria dei concorrenti, per i quali sia stata accertata
l'esistenza delle condizioni di ammissibilità previste dall'art. 1,
è effettuata secondo il merito di ciascuno. A parità di merito
hanno la precedenza nell'ordine seguente:
a)
i figli di mutilati o invalidi;
b)
i figli di agricoltori.
ART. 4
La borsa di studio non può essere assegnata al concorrente che
già gode di altre borse o sussidi di studio; qualora si verifichi
questo caso e il candidato non dichiari di optare per la borsa di
cui al presente regolamento, la borsa stessa dovrà essere revocata
e assegnata ad altro studente, seguendo l'ordine della graduatoria
dei concorrenti.
ART.
5
Alla designazione del vincitore provvederà una commissione
nominata dal l'Assessore alla pubblica istruzione che la presiede e
così composta:
-
i Presidi dell'Istituto Magistrale di
Aosta e
di Verrès - Membri effettivi;
-
due studenti, uno per Istituto, designati dai rispettivi
Consigli d'istituto - Membri effettivi;
-
un rappresentante della famiglia Ronc - Membro
effettivo;
-
il funzionario con la qualifica di vice-dirigente assegnato
al competente servizio dell'Assessorato alla pubblica istruzione o,
in caso di suo impedimento, un impiegato dello stesso servizio
appartenente alla carriera di concetto - Membro effettivo.
Non possono far parte della commissione i parenti o affini fino
al terzo grado dei partecipanti al concorso.
ART. 6
I vincitore conserverà il diritto alla borsa di studio sino al
termine del corso di studi presso l'Istituto frequentato, purchè
consegua annualmente, in prima sessione, la promozione alla classe
superiore, ottenendo una votazione media complessiva di almeno
7/10.
ART. 7
La borsa di studio è assegnata al vincitore e liquidata con
deliberazione della Giunta regionale, su proposta del l'Assessore
alla pubblica istruzione.
ART. 8
Al pagamento della borsa di studio si provvede su proposta
dell'Assessore alla pubblica istruzione.
Il mandato di pagamento è emesso a favore del legale
rappresentante dello studente, se minorenne, o dello studente
stesso, se ha raggiunto la maggiore età.
Qualora lo studente dichiarato vincitore abbandoni la scuola,
non sarà dato corso al pagamento della borsa e la stessa verrà
revocata.
PRESIDENTE:
Pongo in votazione la delibera in oggetto
testé letta:
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
