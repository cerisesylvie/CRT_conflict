Classificazione
CASA DA GIOCO



Oggetto del Consiglio n. 40 del 25 luglio 2018 - Resoconto
OGGETTO N. 40/XV - Interrogazione a risposta immediata:
"Notizie in merito all'erogazione della terza tranche di
finanziamento del Piano di ristrutturazione aziendale del Casinò de
la Vallée S.p.A.".
Fosson (Presidente) -
Punto n. 3.04 all'ordine del
giorno. La parola al consigliere Daudry per l'illustrazione.
Daudry (UVP) -
Con la legge regionale n. 7 del 25 maggio
2017 il Consiglio regionale ha stabilito le modalità di sostegno al
piano di ristrutturazione della casa da gioco. Negli articoli 1 e 2
si entra subito nella questione e, in particolare, all'articolo 2
sono previste tre
tranche
di finanziamento, l'ultima in
scadenza imminente il 31 luglio, quindi tra pochi giorni.
Noi da questo punto di vista abbiamo ribaltato il detto
nessuna nuova, buona nuova
, nel senso che si avvicinava la
scadenza e, penso come molti colleghi qui, abbiamo iniziato a
percepire la preoccupazione dei dipendenti dell'azienda e anche
della comunità, per l'indotto e per l'importanza che questa azienda
ha nello scenario valdostano. Quindi lunedì scorso 23 luglio entro
le ore 12:00, quando era previsto il termine di scadenza per la
presentazione delle iniziative, ci siamo permessi di proporre
questa interrogazione per chiedere al Governo regionale, vista
l'imminente scadenza del 31 luglio, quali atti erano stati messi in
campo.
Nel momento in cui abbiamo posto la questione, dopo un silenzio
assolutamente assordante, abbiamo cominciato a raccogliere le prime
impressioni e le prime verità su questo dossier ieri in
Commissione, audendo l'Assessore e poi subito dopo sugli organi di
stampa. Ribadiamo che, vista l'importanza di questa richiesta e
confidando che la notte abbia portato nuovi lumi alla maggioranza,
riteniamo ancora valida questa interrogazione e vogliamo capire
quali intendimenti avete in mente.
Presidente -
La parola all'assessore Aggravi per la
risposta.
Aggravi (LEGA VDA) -
Cercherò, come ho già fatto in IV
Commissione, di spezzare la risposta per punti e poi di
commentarli. Come ho detto ieri, lo stato attuale della vicenda è
questo. A oggi, in vista dell'assemblea convocata per questo
venerdì, che dovrebbe procedere all'approvazione del bilancio 2017,
non risultano disponibili i documenti di bilancio in forma completa
e formalizzata secondo le disposizioni di legge: la relazione, gli
schemi di bilancio consolidati, la nota integrativa, la relazione
del collegio sindacale e la relazione della società di revisione.
Quindi prima di parlare dei 6 milioni di euro dobbiamo parlare del
bilancio, perché altrimenti non parliamo del problema. Specifico
che è un problema più di natura tecnica che di natura politica, e
poi ci ritornerò anche per rispondere a quello che è stato detto
prima.
La relazione trimestrale - qui vengo ai 6 milioni di euro -
prevista dal dettato normativo di riferimento (la famosa legge
regionale n. 2 del 2017) e riguardante lo stato di attuazione del
piano di ristrutturazione è stata trasmessa in data 13 luglio
scorso, a seguito di sollecitazione da parte dell'Assessorato, e
nei giorni scorsi è stata inoltrata al Consiglio stesso, mi
risulta. A tal proposito è bene sottolineare che la medesima doveva
essere già consegnata al 30 giugno e si specifica - qui do
l'importanza del discorso bilancistico - che la relazione è stata
redatta con dati di bilancio comunque ancora a cuore aperto, perché
doveva ancora essere chiuso, e che dovevano essere sottoposti agli
organi di controllo.
Tale situazione non consente allo stato attuale di poter
procedere prima di tutto con l'esame e l'approvazione del bilancio,
ma soprattutto con le necessarie valutazioni funzionali
all'erogazione della cosiddetta terza
tranche
del
finanziamento del piano di ristrutturazione aziendale. Tali
considerazioni - qui vengo al punto che in parte il collega Nogara
ha citato - se da una prima lettura possono sembrare, forse per
alcuni osservatori, un banale trinceramento dietro i numeri, al
contrario rappresentano il corretto
modus operandi
che
l'amministratore deve tenere. Io ho sottolineato, al di là del
contesto politico, anche personalmente perché ci tenevo come
Assessore al bilancio, visto che quanto detto in Commissione è
anche registrato, che chi prende delle decisioni deve informarsi,
analizzare e poi decidere e mettere in condizioni gli altri di
poter decidere.
Nondimeno la già citata relazione trimestrale, quella datata 13
luglio, nelle sue conclusioni presenta alcuni aspetti interessanti
che necessitano di un maggior grado informativo, che si possono in
parte trovare all'interno di quella documentazione di bilancio già
citata e già richiesta. Ne cito alcuni. Dall'analisi di confronto
tra il prospetto contabile al 31 marzo e il piano della stessa, i
dati economici e patrimoniali della società sembrano risentire
dello stato di tensione finanziaria attraversata dalla Casinò,
derivante dall'allungamento dei tempi delle trattative con le
banche e delle maggiori difficoltà rispetto all'originaria
previsione del reperimento della nuova finanza.
La nuova finanza è uno dei punti del piano molto importante e
quello che è avvenuto (questioni giudiziarie, eventi esogeni) non
hanno facilitato questa attività. Ci si riferisce - dice sempre la
relazione - in particolare all'esito delle negoziazioni bancarie
ancora in corso, che potrebbe risultare determinante per il
successo del progetto. Questo è un punto fondamentale e già in sede
di bilancio si dovrebbe trovare un aspetto. Ripeto, è una questione
dovuta a fattori anche esterni molto forti che non sono
assolutamente banali, vedi le questioni giudiziarie che non
facilitano il
rating
della società e quindi la sua forza per
ottenere finanziamenti. Inoltre - si dice ancora nella relazione -
si rileva un andamento dei ricavi operativi non ancora a regime,
perché la questione non è dare o avere soldi, la questione è capire
come va l'azienda, soprattutto per la lentezza dell'entrata a
regime di alcune forme di ricavi, ma specialmente per le evoluzioni
dei giochi in Italia. Sarebbe da stupidi pensare di avere la
bacchetta magica: oggi noi in Italia, ma non soltanto, vediamo, e
lo vedono i dati, che purtroppo i proventi del gioco, vuoi anche
per una concorrenza molto accesa anche al di fuori dei casinò, non
sono positivi. Inoltre i ricavi operativi sono inferiori alle
previsioni del piano - questo è collegato al punto precedente e,
ripeto, è un fattore soprattutto di mercato - e i minori proventi
sono riconducibili anche all'entrata a regime dei flussi derivanti
da nuovi
business
. Parlavo della nuova finanza necessaria
anche per l'attivazione di questi business.
In ultimo, pur tenuto conto del fatto che la maggior parte dei
dati utilizzati nella stesura della relazione sono relativi a marzo
e non riferiti a dati di bilancio consolidato - e ripeto
l'importanza della chiusura del bilancio - vengono comunque posti
in evidenza ulteriori punti di maggior rilievo che dovranno essere
coltivati dal
management
della società - questo lo afferma
anche la relazione - per permettere la completa esecuzione del
piano. Ne ho scelti alcuni più significativi rispetto alla domanda:
l'ottenimento di affidamenti bancari adeguati alle esigenze, in
linea con le previsioni di piano nella sua versione aggiornata;
procedere con la rivisitazione delle linee strategiche che vanno
comunque messe in piedi; procedere, se è possibile, a un
aggiornamento e manutenzione - questo è scritto nella relazione -
delle previsioni di piano, per aggiornarlo con gli esiti degli
eventi avvenuti nel periodo che intercorre dall'inizio del piano a
oggi, valutando di considerare, laddove ritenuto opportuno e
concretamente percorribile, anche diverse soluzioni rispetto a
quelle sino a oggi considerate, relative all'organizzazione della
struttura delle fonti finanziarie.
In forza di quanto riportato - un problema complesso di cui si è
cercato di dare sintesi - si ribadisce, per essere in grado di
rispondere correttamente, la necessità di ottenere e poter
analizzare secondo tempistiche in linea con il dettato normativo di
riferimento i dati definitivi di bilancio in una situazione
maggiormente aggiornata - parlo di giugno e su questo l'azienda si
è data disponibile a fornire tali dati - dello stato della
relazione trimestrale, per poter dare corso alle valutazioni
necessarie e funzionali a rispondere alla domanda posta.
Va sottolineato che l'Amministrazione in tutto questo, come già
ho detto agli organi di stampa, si è voluta muovere come se la
società fosse una società quotata, perché qualsiasi notizia data
sul casinò ha degli effetti: il primo è sulla società stessa, sui
suoi dipendenti e su tutta la comunità. Noi siamo arrivati e
comunque abbiamo trovato una situazione, con una decorrenza dei
termini concessa per l'approvazione del bilancio e comunque con
delle problematiche non banali, perché il problema non è 6 milioni
sì/6 milioni no. Questo lo dico anche al collega Nogara - l'ho
detto ieri quando parlavo di questione politica - perché spesso si
ragiona sul breve termine: parlo di tutti i livelli, non soltanto
di giochini politici.
Concludo. Allo stato attuale qualsiasi considerazione in ambito
del piano, senza un'analisi corretta e approfondita dei dati
definitivi di bilancio e aggiornati della relazione di monitoraggio
a giugno 2018, non va a beneficio dell'azienda, ma soprattutto
della comunità. Vi è quindi la necessità di chiudere il discorso di
bilancio per poter poi avere un aggiornamento in relazione e
comprendere cosa fare.
Si parlava di audizione: da parte mia - lo dico alla Presidenza
- vista anche la presenza in tribuna dei sindacati, se il Consiglio
lo ritiene, l'Assessore è disponibile.
Presidente -
Grazie, Assessore. Ho lasciato più tempo per
la risposta, proprio per l'importanza dell'argomento e per rispetto
della presenza dei sindacati in tribuna. La parola al consigliere
Daudry per la replica.
Daudry (UVP) -
Assessore, le confermiamo che la relazione
in questi giorni, in questo lasso di tempo, approssimandosi questa
scadenza che era nota a tutti, l'abbiamo sviscerata anche noi. Dal
punto di vista tecnico sappiamo benissimo che ci sono tre
criticità, i dati sono quelli di marzo 2018, l'azienda ha avuto la
difficoltà a reperire i mutui, i prestiti e i finanziamenti sul
mercato, tanto per essere semplici, e sicuramente c'è una
baisse
di ricavi. Per cui questi tre dati mettono nella
condizione di dover fare delle riflessioni importanti.
La relazione, se noi abbiamo quella corretta - vorremmo
sottolineare anche questo aspetto - dice che è la quarta relazione
e che doveva essere data il 15 luglio, tant'è che noi abbiamo un
testo che è stato recepito il 13 luglio, come ha detto lei. Questo
tecnicamente.
Dal punto di vista politico abbiamo due letture. La prima
potremmo stare qui a dire, riprendendo la legge votata in Consiglio
il 25 maggio 2017, che esiste un pre Di Matteo e un dopo Di Matteo,
tanto per stare sugli aspetti reali. Ma quello che noi vogliamo
dire e quello che noi vogliamo sottolineare è che su una questione
così importante trovarsi alla vigilia del 31 luglio e sentirsi dire
- non siamo solo noi, lei lo sa che l'ho ascoltata con attenzione,
ma anche i sindacati, i dipendenti e un intero settore - che manca
la documentazione - ritorniamo dal punto di vista della sua analisi
- è un fatto su cui noi non siamo d'accordo e non possiamo trovarci
in sintonia con la sua relazione. Per cui noi ritenevamo
importante, nelle priorità di Governo, non solo analizzare questa
relazione, ma soprattutto chiedere con urgenza agli organi preposti
e, in particolare, all'azienda tutta la documentazione che manca,
per poter avviare gli atti per decidere se liquidare o meno la
tranche
e quindi prendersi una responsabilità sì politica,
avendo agito celermente per avere gli atti e per dare una risposta
concreta a un settore che è veramente in fibrillazione.
Oggi nelle dichiarazioni abbiamo letto "comunque non
preoccupatevi che non si va al fallimento". Vi assicuriamo che
questa preoccupazione nel comparto c'è, per cui avremmo chiesto un
maggior impegno. Altrimenti ci rimane il dubbio che su questo
dossier non ci sia concretezza nel senso di unità di intenti, non
c'è una visione d'insieme da parte della maggioranza.
Presidente -
Il collega Viérin chiede la parola,
prego.
Viérin (UVP) -
Per mozione d'ordine. Come anticipato
dall'Assessore, c'è un comunicato e la richiesta di un incontro da
parte delle organizzazioni sindacali che a oggi non hanno ancora
avuto, malgrado le incombenze che l'Assessore ha ricordato, modo di
poter interloquire con il Presidente e con l'Assessore. Quindi
chiederemmo una sospensione per una riunione della Conferenza dei
Capigruppo, prima di tutto per dare corso alla richiesta di un
incontro con le organizzazioni sindacali.
Poi, Presidente, visto che lei ha distribuito patenti e lezioni
agli uni e agli altri, prendiamo atto che avete celermente ottenuto
degli incontri sui tavoli lontani, ma vi siete dimenticati di
accordare un incontro su un tavolo locale con un'urgenza che a fine
mese è un'incombenza, e oggi apprendiamo che non sono state
rispettate le incombenze. Abbiamo letto e appreso ieri dal collega
Cognetta che mancava la documentazione e voi, sapendo che mancava
la documentazione, non avete ritenuto utile incontrare le
organizzazioni sindacali su due argomenti: oltre alla questione
sollevata dal collega Bianchi e quindi contingente, anche su questa
scadenza che effettivamente, come l'Assessore ha giustamente
ricordato, al di là del merito della scelta di dare o di non dare,
di avere gli elementi per capire che cosa si vuole fare anche in
termini di codificazione sindacale, di partecipazione all'azione
che in questi mesi è stata intavolata su un tavolo di confronto
permanente, dove i temi erano di sapere a fine luglio cosa sarebbe
avvenuto. Noi in questi mesi abbiamo sempre lasciato piena
autonomia alla casa da gioco e chi amministra una realtà come
quella, proprio nel rispetto del ruolo e delle funzioni, è giusto
che abbia il margine di decisione e di azione, ma se oggi ci sono
delle falle, delle mancanze da parte del
management
,
dobbiamo avere modo di avere gli elementi per poter decidere. È
chiaro che le decisioni sono in capo alla Giunta, secondo la
normativa, e quindi lo strumento è una delibera di Giunta, però il
Consiglio deve essere in qualche modo coinvolto insieme alle
organizzazioni sindacali. Quindi chiediamo una sospensione per una
Conferenza dei Capigruppo per incontrare questa mattina stessa le
organizzazioni sindacali e discutere di questo tema.
Presidente -
Sospensione concessa ed è convocata la
Conferenza dei Capigruppo.
La seduta è sospesa alle ore 11:03 e riprende alle ore
11:23
.
Fosson (Presidente) -
Possiamo riprendere i lavori della
seduta. Vi informo che la Conferenza dei Capigruppo ha deciso di
continuare la trattazione dell'ordine del giorno e di fissare
l'incontro con le rappresentanze sindacali e i capigruppo alle
15:30 di oggi nella sala delle Commissioni e che l'incontro sarà
trasmesso in
streaming
. La parola al consigliere Viérin.
Viérin (UVP) -
Presidente, non vogliamo sostituirci al
suo ruolo. La Conferenza dei Capigruppo ha anche deciso di audire
l'azienda, a seguito dell'audizione dei sindacati. Visto che sono
emerse delle questioni sia nell'intervento dell'Assessore e
probabilmente emergeranno nell'incontro con i sindacati, abbiamo
anche deciso di audire l'azienda.
Presidente -
È corretto. L'Assessore sta solo cercando di
contattare la
governance
per decidere gli orari, però sarà
audita anche l'azienda.
