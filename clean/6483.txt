Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 966 del 29 novembre 1984 - Resoconto
OGGETTO N. 966/VIII - DISEGNO DI LEGGE CONCERNENTE:
"FINANZIAMENTO DEL RIPRISTINO DEL COLLEGAMENTO AOSTA-PILA".
PRESIDENTE:
Ha chiesto la parola l'Assessore al Turismo,
Urbanistica e Beni Culturali Borbey; ne ha facoltà;
BORBEY (D.C.):
Non mi metto a relazionare sull'importanza
o meno di un impianto di arroccamento da Aosta a Pila. Si tratta di
una legge che prevede un finanziamento di 12 miliardi: 6
nell'esercizio 1984 e 3 ciascuno negli esercizi 1985 e 1986. Le
commissioni competenti hanno preso visione del disegno di legge ed
hanno previsto alcuni emendamenti. Tra questi la sostituzione del
titolo della legge con: "Finanziamento del ripristino del
collegamento Aosta-Pila". Non si parla del tipo di collega mento
che può essere fatto con fune semplice, doppia o con funicolare.
L'art. 1 è sostituito con il seguente:
"La Regione Valle d'Aosta è autorizzata a finanziari il
ripristino del collega mento tra la Città di Aosta e la località
Pila in Comune di Gressan, procedendo alla realizzazione diretta di
un nuovo impianto".
All'ultimo comma dell'articolo 4, dopo le parole "ripristino del
collegamento", è soppressa la parola "funiviario".
In seguito alle richieste fatte in Commissione da alcuni
Consiglieri ed in modo particolare dal Consigliere Mafrica,
l'esecutivo vi propone un altro emendamento che dice: "pur essendo
favorevole al collegamento Aosta-Pila, ritiene necessario avere a
disposizione gli studi relativi alle diverse soluzioni; concorda
sull'opinione che vadano tolti dall'articolato tutti i riferimenti
atti ad individuare il tipo di collegamento". La parte finale
dell'art. 2 verrebbe modificata in questo senso:
"La Giunta regionale è autorizzata a procedere a tutti gli
adempimenti tecnici e amministrativi necessari per la definizione
del progetto dell'opera e per l'assegnazione dei relativi lavori,
scegliendo altresì, sulla base della normativa vigente e sentita la
competente Commissione consiliare, la formula di aggiudicazione
meglio rispondente alle esigenze del caso e all'interesse
dell'amministrazione".
La Giunta regionale prima di deliberare sottoporrà alla
Commissione i progetti di larga fattibilità: trenino a cremagliera,
funicolare o funivia invece che ovovia. In quell'occasione saranno
presenti anche i tre tecnici che la Giunta regionale ha nominato,
gli ingegneri Landi, Marocchi e Berthod, che relazioneranno alla
Commissione.
PRESIDENTE:
Dichiaro aperta la discussione generale.
Ha chiesto la parola il Consigliere Tonino; ne ha facoltà.
TONINO (P.C.I.):
E' una dichiarazione di voto. Siamo
d'accordo con le modifiche proposte sia dalla Commissione che
dall'Assessore. Tenuto conto, però, del la finalità del
provvedimento e della sua utilità, sarebbe stato opportuno inserire
tutta la spesa nel 1984, in modo di averla a residuo diminuendo un
pochino gli avanzi di amministrazione.
PRESIDENTE:
Ha chiesto la parola il Consigliere
Pollicini; ne ha facoltà.
POLLICINI (A.D.P.):
Devo esprimere due brevissime
considerazioni.
La prima mi compete perchè è stata modificata l'impostazione di
collegamento. Quando cominciammo le discussioni per il ripristino
del collegamento Aosta-Pila, il Presidente della Giunta mi disse:
"Facciamo una eccezione per questo collegamento e superiamo il
limite del 35% che ci siamo prefissi per il nostro intervento
elevandolo al 40%, in maniera che rimanga sempre salvo il principio
che la Regione è in posizione minoritaria, perchè se l'ente
pubblico, che non ha grosse capacità manageriali, si sposta in
posizione maggioritaria farà costare 10 quello che un ente privato
fa costare 2 o 3".
I tempi sono cambiati e la classe politica si è adattata
all'evoluzione dei tempi. So che l'impianto di arrocca mento, per
sua natura, sarà sempre un impianto passivo. Potrebbero essere
attivi, al limite, gli impianti in quota ma sicuramente quelli che
usufruiscono di un passaggio in salita e uno in discesa sono
fatalmente passivi. Sotto questo aspetto ci rendiamo conto che se
valutiamo l'impianto di arroccamento, non è possibile trovare sul
mercato forze economiche in grado di affrontare questa spesa se non
nel contesto dell'ALPILA, ma era un discorso da farsi vent'anni fa.
E' evidente che a questo punto si può discutere solo sulla sua
opportunità o meno.
Io personalmente sono molto scettico sulle prospettive
traumaturgiche che potrebbe avere questo impianto nei riguardi
dell'economia turistica della città di Aosta. Ho sentito gli
operatori turistici d'Aosta dire che con questo impianto di
arroccamento si cambia la vita turistica e quindi la capacità
operativa delle strutture turistiche di Aosta. Io non lo credo, ci
sarà un miglioramento ma niente di più. I 40.000 passaggi, che sono
stati i più alti registrati nell'anno 1977, potrebbero anche
diventare 80.000, ma dobbiamo fare attenzione perchè andiamo
incontro ad una forma di concorrenza tra Aosta e Pila, dove si è
realizzato il centro commerciale e turistico. Se c'è una capienza
di 7000 posti letto, tra privati ed alberghi, sono chiaramente 7000
posti in meno che verrebbero a gravare su Aosta, anche se tutto poi
dipenderà dai prezzi.
Mi pare che sia importante questo aspetto ed io onestamente non
credo in queste capacità di modificare la vita economica di Aosta.
E' importante fare questo allacciamento e noi siamo d'accordo
perchè ci rendiamo conto che questa operazione o la si fa adesso o
non la si farà mai più; non la riteniamo un'opera prioritaria, però
pensiamo che sia opportuno farla in questo momento. Questa è una
scelta politica valida, e pertanto si dovrà tener conto del fatto
che gli impianti di arroccamento non potranno mai essere realizzati
dal libero mercato e della loro costruzione dovrà farsi carico
l'ente pubblico, nel quadro complessivo di una Regione che
svilupperà la sua economia attraverso il sistema turistico ed in
particolare attraverso il turismo di montagna.
L'impianto dello Zerbion, che il collega Torrione ha irriso,
deve essere preso più sul serio: è una iniziativa che ha bisogno di
maturare nel tempo. Non dimentichiamo poi che non è un'invenzione
dell'ultimo momento, perchè la convenzione tra la SITAV e la
Regione del 1966 prevedeva, quale onere di concessione, la
costruzione a carico della SITAV del collegamento fra Saint-Vincent
e lo Zerbion. E' un discorso che ormai ha 20 anni e la SITAV è
stata inadempiente non realizzando né il collegamento, né l'albergo
di 300 posti letto.
In quella zona c'è una possibile utenza di 12.500 persone, che
abitano attorno a Châtillon e Saint-Vincent e che hanno già
raccolto 400 milioni, se le mie informazioni non sono errate, di
mostrando una forte volontà di realizzare l'opera. Vedo il sorriso
mefistofelico del Presidente della Giunta... Certo nessuno è
disposto a sprecare il denaro e non si potrà raccogliere il costo
complessivo di quell'opera, che non sarà certamente superiore al
costo di una normale stazione turistica che è già collegata da una
comoda strada.
Il significato del nostro voto deve essere inteso nel senso di
auspicare una svolta nella scelta politica della Regione, che dovrà
considerare gli impianti di arroccamento per loro natura passivi, a
carico dell'ente pubblico, dopo aver valutato i vantaggi
complessivi di tutti gli interventi nella zona. Gli esperti dicono
che questo impianto, quando è in quota, può avere da 3500 a 5000
sciatori presenti, e può occupare 30 persone in una zona che ha
avuto la più grossa penalizzazione sul piano occupazionale con la
chiusura della Montefibre.
Pur sapendo che questa sera importa votare il collegamento
Aosta-Pila, non dimentichiamo che questo problema è molto più serio
di quanto non si possa immaginare, e che forse merita di essere
approfondito, prima di dire no a priori. Noi, come movimento, diamo
al voto questo significato. I tecnici hanno con fermato che un
impianto di risalita, che chiaramente può essere passivo, ha un
indotto che và da 7 a 8. L'Assessore nella relazione fa presente
che il passivo è prevedibile e che quindi dovrà essere coperto, ma
non dimentichiamo che l'indotto rappresenta, in fondo, l'economia
principale di questa regione, vista la caduta a picco del settore
industriale e del settore primario che ha limiti molto
evidenti.
Voto favorevole sì, ma in questa ottica che non possiamo
dimenticare. Noi insisteremo perchè anche il problema dello Zerbion
possa avere in questa assemblea, io mi auguro, un riconoscimento.
Si tratta di una zona carente di possibilità occupazionali, e dove
si può sciare anche a lungo durante la stagione, ed inoltre la
comunità locale crede in questa iniziativa, tant'è vero che ha già
sottoscritto 400 milioni.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
Dispiace discutere questo
provvedimento, che meriterebbe forse più tempo e più attenzione, a
quest'ora, dopo le discussioni che già abbiamo avuto su materie
importanti questa mattina e questo pomeriggio.
Visto che il tempo è poco, farò soltanto alcune considerazioni.
Noi siamo d'accordo su questo provvedimento perchè, rispetto a
quello presentato originariamente dalla Giunta, ci si limita ad
individuare la necessità del collegamento senza fare la scelta
definitiva e l'Assessore ha detto prima che porterà in Commissione
gli elaborati in base ai quali poter fare una scelta con più
calma.
Il giudizio sul provvedimento è positivo perchè stanzia delle
somme per il collegamento Aosta-Pila non più necessariamente per la
soluzione che era stata ipotizzata.
Io credo che si debba prendere atto delle osservazioni fatte dal
Consigliere Pollicini: effettivamente questi due ultimi
provvedimenti di legge che stiamo votando rappresentano una svolta
nella politica della Regione. Il primo provvedimento ha aperto una
strada all'intervento pubblico in un settore che fino a qualche
anno fa veniva ritenuto come produttivo e autosufficiente. Con
questo secondo provvedimento si aprono i problemi che diceva il
Consigliere Pollicini. Se gli impianti di arroccamento sono
deficitari e la Regione interviene per costruirne uno, non abbiamo
capito se per gestirlo a suo carico, c'è tutta una questione di
equità nei confronti di altre situazioni.
Io capisco le osservazioni fatte dal Consigliere Pollicini, il
quale vede una contraddizione tra i suoi vani tentativi, di quando
era Assessore, per la gestione pubblica, che invece adesso vanno
bene per la Giunta e per la maggioranza. Quando fa comodo si dice
che la gestione pubblica non va bene e si vuole quella privata,
quando le gestioni private sono deficitarie arriviamo a sostituirci
interamente; l'unica attività dove non si è voluta la gestione
pubblica o una gestione mista è la Casa da Gioco di Saint-Vincent,
che è la sola che rende! Per tutte le altre attività, che sono
passive o deficitarie, la gestione pubblica va bene. Questa è la
considerazione che faccio e non mi sembra che in questo senso noi
siamo coerenti. Inoltre non mi sembra che quando si sostiene che la
gestione pubblica è peggiore di quella privata si faccia
un'affermazione sempre rispondente al vero.
PRESIDENTE:
Ha chiesto la parola il Consigliere Torrione;
ne ha facoltà.
TORRIONE (P.S.I.):
Mi rammarico anch'io per l'ora tarda,
che ci impedisce di fare delle considerazioni più puntuali di
quelle che invece ci sono consentite da una certa confusione di
idee, perchè siamo in quest'aula da troppe ore. Alcune
puntualizzazioni, però, vanno fatte perchè, a mio avviso, il
provvedimento che oggi ci è sottoposto costituisce una svolta molto
relativa.
Pochi minuti fa votando un provvedimento che aveva un altro
significato, l'Assessore ci ha detto che ormai la Regione, per la
quasi totalità delle funivie, costituisce l'azionista di
maggioranza. Non gridiamo allo scandalo per degli impianti di
arroccamento ma per degli impianti di risalita che servono
all'esercizio di uno sport quale lo sci. Mi sembra che sotto questo
aspetto la Regione sia in asse con quello che ha fatto pochi minuti
fa.
Bisogna stare attenti, noi non abbiamo mai detto che questo
collegamento va considerato come un privilegio per la città di
Aosta. Non c'è peggior sordo di chi non vuole sentire! Noi abbiamo
detto che il collegamento Aosta-Pila ha un suo preciso significato,
che ribadiamo in questa sede, se lo si esamina e lo si vede in
un'ottica comprensoriale, che includa non solo Aosta e Pila ma
Aosta, certi comuni della cintura, Pila e Cogne.
Dimensionato così il discorso è sostanzialmente diverso, è un
discorso che non riguarda più il collegamento fra due località ma
lo sviluppo turistico di un intero comprensorio, per tutte le
ragioni che non stiamo qui a ripetere: specializzazione turistica
per una località come Cogne per lo sci di fondo; specializzazione
di un "domaine skiable" per sci di discesa a Pila; fenomeno indotto
che si riflette su Aosta e noi riteniamo che questo sia un
beneficio che possa riversarsi, in qualche misura, anche sulla
nostra città.
Oggi si è presentato il problema dello Zerbion che però era già
esistente 20 anni fa, ma allora sarebbe stato fatto, guarda caso, a
spese di un'altra società, non a spese dell'ente pubblico. Che in
Saint-Vincent si siano raccolti 400 milioni non testimonia niente,
significa solo che, tutto sommato, c'è un'iniziativa...
MAQUIGNAZ (fuori microfono):
Falli tirar fuori anche a
quelli di Aosta, allora!!
TORRIONE (P.S.I.):
I soldi li faremo ti rare fuori anche
a quelli di Aosta! Se vale per Aosta vale per tutti: li faremo
tirare fuori anche a quelli di Valtournenche: non ci devono essere
delle differenze.
Io ritengo che in questo Consiglio, quando si fanno delle
considerazioni su argomenti che possono avere una certa influenza
sul futuro della nostra Regione (ed il collegamento Aosta-Pila non
è un argomento da quattro soldi) uno ti liquida con un "bravo" come
per dire "smettila, che hai già detto abbastanza cretinate" e buona
notte al secchio. E' questo il confronto che si vuole?
BENEFORTI (fuori microfono):
Ma no, è per via dell'ora
tarda!
TORRIONE (P.S.I.):
Aggiornate i lavori del Consiglio così
queste considerazioni le faremo un'altra volta. Non so cosa volete
da noi. Dobbiamo stare costantemente zitti?
PRESIDENTE:
Consigliere Torrione, prosegua nel suo
intervento.
TORRIONE (P.S.I.):
Basta! Qui si dà fastidio quando si
fanno delle considerazioni! Per carità, le faremo in altra sede!
L'ora è troppo tarda, è annebbiato il mio cervello ma chissà quello
di altri Consiglieri!
PRESIDENTE:
Dichiaro chiusa la discussione generale.
Ha chiesto la parola l'Assessore al Turismo, Urbanistica e Beni
Culturali Borbey; ne ha facoltà.
BORBEY (D.C.):
Come ha detto il Consigliere Mafrica si
tornerà in sede di commissione e si cercherà di approfondire il più
possibile questo problema che è importante anche per il suo importo
non indifferente.
Io concordo con quanto ha detto il Consigliere Torrione sul
grande comprensorio turistico. Il Consigliere Pollicini non ci
crede, ma noi dobbiamo avere non soltanto fiducia perchè in futuro
sarà difficile trovare lavoro se non nel settore del turismo.
Soltanto con un grosso "domaine skiable" alpino come Pila, che
dovrà raddoppiare, in collega mento con Cogne, che dovrebbe essere
uno dei pochi stadi del fondo a livello nazionale ed addirittura
internazionale, per il quale speriamo che arrivino dei fondi
statali, potremo risolvere anche alcuni problemi nel mondo del
lavoro. Se questo avverrà vuol dire che oggi stiamo facendo una
buona legge.
Questa Giunta ha seguito l'indirizzo indicato nelle linee
programmatiche della Giunta del Presidente Andrione nel 1983 e
riprese dalle Giunte, successive, del Presidente Rollandin. In esse
si diceva: "Promuovere il completamento delle infrastrutture e
servizi necessari per la riqualificazione dei grandi poli turistici
della Valle d'Aosta ed impedire che ne sorgano degli altri
sproporzionati alla realtà ambientale". Si dice ancora:
"Incentivare mediante interventi finanziari la sostituzione ed
adeguamento tecnologico delle infrastrutture funiviarie".
In modo particolare nelle nostre linee programmatiche,
presentate come maggioranza, alla pagina n. 20, si dice
espressamente: "Realizzare il collegamento ferroviario Acque
Fredde-Cogne e avviare gli studi e l'analisi del collegamento
Aosta-Pila". Ora, l'avviamento degli studi e dell'analisi che, in
parte sono fatti e in parte devono esse re completati, anticipa il
tutto proprio perchè qualcuno lo ha chiesto espressamente. In
questo momento ci sono anche delle disponibilità finanziarie,
questa è la realtà, e non possiamo neanche pensare di accantonare,
come diceva il Consigliere Tonino, è una precisa volontà
dell'esecutivo.
Certo è un rischio che bisogna affrontare con coraggio. I
problemi devono essere messi sul tappeto nudi e crudi. Questo
impianto costerà come minimo 12 miliardi e non possiamo, questo lo
dico amichevolmente, impostare determinate cose pensando che
costino 4 miliardi e un anno dopo fare un'altra legge per coprire i
12 miliardi. Questo è riferito al collegamento Acque Fredde Cogne.
Stiamo facendo due grosse opere che creeranno delle passività ma
abbiamo la fiducia che come indotto creeranno un utile enorme se il
cittadino valdostano crederà in queste iniziative.
PRESIDENTE:
Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
Lorsqu'on avait décidé de discuter
quand même cet argument, je pensais qu'il y aurait eu une
discussion assez serrée sur le problème en objet, sans élargir le
discours à d'autres installations.
J' avais entendu ce matin que le Conseiller Pollicini avait des
bons propos, mais, comme il arrive très souvent, aux bons propos ne
suivaient pas les bonnes actions car il disait qu'il fallait dire
beaucoup de choses en peu de temps. Au contraire il a beaucoup
parlé pour dire peu de choses, pour souligner qu'il voulait
soumettre l'attention de Châtillon pour se substituer au Conseiller
Maquignaz dans la tâche afin qu'il n'y ait de la part du Conseiller
Torrione des accuses de particularisme trop serrées.
Je crois que les deux problèmes peuvent être intéressants et
peuvent être examinés dans des discussions successives. Je pense
que l'Assesseur l'a bien expliqué: il ne s'agit que de prévoir un
engagement financier pour la réalisation de la liaison Aoste-Pila.
Déjà dans d'autres occasions cette nécessité avait été soulignée de
la part de différents Conseillers. La Ville d'Aoste a toute une
série de services, elle a la possibilité de s'insérer dans un
domaine qui va au delà du domaine skiable car il ne suffit pas de
remplir le temps pendant la journée, il est nécessaire de donner
une alternative aussi pendant les autres heures de la journée. Je
crois que Aoste peut très bien offrir cette possibilité.
Parmi les programmes du Gouvernement, la Région l'a toujours dit
et l'Assesseur Borbey le rappelait, il y avait justement ces deux
engagements et pour une fois je crois qu'on est en ligne en
maintenant les promesses qu'on avait faites et en disant que pour
certaines liaisons il est nécessaire de prévoir un certain
engagement public, ce qui n'empêche pas qu'on ait la possibilité
d'ouvrir aussi aux privés la participation aux frais. Pour
anticiper les temps, tenant compte du fait qu'on avait déjà
beaucoup étudié et examiné la chose et qu'il y avait des
difficultés, on a décidé d'accélérer et de démarrer en prévoyant un
engagement des deux parts.
Une dernière observation: il ne s'agit pas de changer d'idée
vis-à-vis du public et du privé; je crois qu'on est convaincu qu'il
est nécessaire d'augmenter le potentiel du privé et d'augmenter la
possibilité de participation de l'industrie privée et des privés.
Le problème et le discours même ont des limites: je crois qu'il est
impossible de confondre cela avec le fait qu'on n'a pas accepté le
discours sur le Casino. On a très bien expliqué que ce discours
n'était pas lié à l'impostation en elle-même, mais qu'il était lié
au fait que pour une série d'années, si la convention est encore
valable, il y a des engagements souscrits des deux parts auxquels
il faudra voir de quelle façon se soumettre. Ce n'est pas un choix
qu'on a fait à présent, c'est un choix qu'on a fait et dont on est
convaincu encore maintenant.
Je crois donc qu'on peut approuver cette loi et qu'on aura
ensuite le temps de discuter sur les différentes propositions. En
effet lorsqu'on discutera sur une proposition comme celle du
Conseiller Pollicini, il faudra prendre en considération d'autres
initiatives et voir quelle est la possibilité d'augmenter encore le
domaine skiable, en tenant en considération l'augmentation en
pourcentage qu'il y aura d'ici à quelques années. Alors on fera des
considérations, on examinera le problème, on donnera une réponse la
plus sérieuse possible sans malentendus, sans qu'on puisse exclure
la possibilité d'une augmentation du domaine même. Je crois que si
on examine le problème à présent, on risque de ne pas l'examiner à
fond et qu'on peut faire les deux choses dans des temps
distincts.
PRESIDENTE:
Passiamo all'esame dell'articolato.
Do lettura dell'articolo 1:
Articolo 1
La Regione Valle d'Aosta è autorizzata a finanziare il
ripristino del collegamento funiviario tra la città di Aosta e la
località Pila in comune di Gressan, procedendo alla realizzazione
diretta di un nuovo impianto ricalcante il tracciato della
preesistente cabinovia, salvo gli adeguamenti e le modifiche
derivanti da esigenze d'ordine tecnico e legislativo.
PRESIDENTE:
Do lettura dell'emendamento presentato dalla
I e III Commissione Consiliare e lo pongo in votazione:
Emendamento n. 1
L'articolo 1 è sostituito con il seguente:
"La Regione Valle d'Aosta è autorizzata a finanziare il
ripristino del collegamento tra la Città di Aosta e la località
Pila in Comune di Gressan, procedendo alla realizzazione diretta di
un nuovo impianto".
ESITO DELLA VOTAZIONE
Presenti, votanti e favorevoli: 24.
Il Consiglio approva all'unanimità.
PRESIDENTE:
Do lettura dell'articolo 1 nel testo
modificato e lo metto in votazione:
Articolo 1
La Regione Valle d'Aosta è autorizzata a finanziare il
ripristino del collegamento tra la Città di Aosta e la località
Pila in Comune di Gressan, procedendo alla realizzazione diretta di
un nuovo impianto.
PRESIDENTE:
Se nessuno chiede la parola metto in
approvazione l'articolo 1 nel testo corretto:
ESITO DELLA VOTAZIONE
Presenti, votanti e favorevoli: 24.
Il Consiglio approva all'unanimità.
PRESIDENTE:
Do lettura dell'articolo 2:
Articolo 2
Ai fini di cui all'art. 1 viene stanziata la somma di lire 12
miliardi, pari al costo di massima previsto per l'opera in oggetto,
ripartita come in appresso:
- lire 6 miliardi a carico dell'esercizio finanziario
1984
- lire 3 miliardi a carico dell'esercizio finanziario
1985
- lire 3 miliardi a carico dell'esercizio finanziario
1986.
La Giunta regionale è autorizzata a procedere a tutti gli
adempimenti tecnici e
amministrativi necessari per la
definizione del progetto dell'opera e per l'assegnazione dei
relativi lavori, scegliendo altresì, sulla base delle normativa
vigente, la formula di aggiudicazione meglio rispondente alle
esigenze del caso e all'interesse dell'amministrazione.
PRESIDENTE:
Do lettura dell'emendamento
presentato dall'Assessore Borbey e lo metto in approvazione:
Emendamento n. 2
Art. 2 - (parte finale - sostituzione)
La Giunta regionale è autorizzata a procedere a tutti gli
adempimenti tecnici e amministrativi necessari per la definizione
del progetto dell'opera e per l'assegnazione dei relativi lavori,
scegliendo altresì, sulla base della normativa vigente e sentita la
competente Commissione consiliare, la formula di aggiudicazione
meglio rispondente alle esigenze del caso e all'interesse
dell'amministrazione.
ESITO DELLA VOTAZIONE
Presenti, votanti e favorevoli: 25.
Il Consiglio approva all'unanimità.
PRESIDENTE:
Do lettura dell'articolo 2 nel testo corretto
e lo metto in approvazione:
Articolo 2
Ai fini di cui all'art. 1 viene stanziata la somma di lire 12
miliardi, pari al costo di massima previsto per l'opera in oggetto,
ripartita come in appresso:
- lire 6 miliardi a carico dell'esercizio finanziario
1984
- lire 3 miliardi a carico dell'esercizio finanziario
1985
- lire 3 miliardi a carico dell'esercizio finanziario
1986.
La Giunta regionale è autorizzata a procedere a tutti gli
adempimenti tecnici e amministrativi necessari per la definizione
del progetto dell'opera e
per l'assegnazione dei relativi
lavori, scegliendo altresì, sulla base della normativa vigente e
sentita la competente Commissione consiliare, la formula di
aggiudicazione meglio rispondente alle esigenze del caso e
all'interesse dell'amministrazione.
ESITO DELLA VOTAZIONE
Presenti, votanti e favorevoli: 25.
Il Consiglio approva all'unanimità.
PRESIDENTE:
Do lettura dell'articolo 3:
Articolo 3
L'onere derivante dall'applicazione della presente legge,
previsto in complessive lire 12.000.000.000, graverà sul capitolo
38093 che si istituisce sul bilancio di previsione della Regione
per l'esercizio finanziario 1984 e sui corrispondenti capitoli dei
futuri bilanci;
Alla copertura dell'onere di cui al comma precedente si
provvede:
per l'anno 1984 mediante riduzione:
- quanto a lire 4.274.000.000 dello stanziamento iscritto al
capitolo 50000 "Fondo globale per il finanziamento di spese per
l'adempimento di funzioni normali-spese correnti" del bilancio
della Regione per l'esercizio finanziario 1984, utilizzando a tal
fine l'intera disponibilità relativa al finanziamento della quota
interessi per ammortamento mutui da con trarre, iscritta
all'allegato n. 8 del bilancio stesso;
- quanto a lire 1.726.000.000 mediante riduzione dello
stanziamento iscritto al capitolo 50050 "Fondo globale per
l'adempimento di funzioni normali - Spese di investimento",
utilizzando parte della disponibilità relativa alla quota capitale
per ammortamento mutui da contrarre, iscritta all'allegato n. 8;
conseguentemente su tale intervento rimane disponibile la minore
somma di lire 448.000.000;
- per gli anni 1985 e 1986 mediante utilizzo per lire
6.000.000.000 delle risorse disponibili iscritte al programma 3.2.
"Altri oneri non ripartibili" del bilancio pluriennale
1984/1986.
PRESIDENTE:
Se nessuno chiede la parola metto in
approvazione l'articolo 3 testé letto:
ESITO DELLA VOTAZIONE
Presenti, votanti e favorevoli: 25.
Il Consiglio approva all'unanimità.
PRESIDENTE:
Do lettura dell'articolo 4:
Articolo 4
Al bilancio di previsione della Regione per l'esercizio 1984
sono apportate le seguenti variazioni:
Variazioni in diminuzione:
Cap. 50000 "Fondo globale per il finanziamento di spese per
l'adempimento di funzioni normali-Spese correnti -"
lire 4.274.000.000
Cap. 50050 "Fondo globale per 11 finanziamento di spese per
l'adempimento di funzioni normali-Spese di investimento-"
lire 1.726.000.000
Totale lire 6.000.000.000
Variazione in aumento:
Settore 2° - Sviluppo economico Programma 14 - Interventi nel
settore dei trasporti
Cap. 38093 (di nuova istituzione) "Spese per il ripristino
del collegamento Aosta-Pila"
lire 6.000.000.000
PRESIDENTE:
Se nessuno chiede la parola metto in
approvazione l'articolo 4 testé letto:
ESITO DELLA VOTAZIONE
Presenti, votanti e favorevoli: 25.
Il Consiglio approva all'unanimità.
PRESIDENTE:
Do lettura dell'articolo 5:
Articolo 5
La presente legge è dichiarata urgente ai sensi del terzo
comma dell'art. 31 dello Statuto speciale ed entrerà in vigore il
giorno successivo a quello della sua pubblicazione nel Bollettino
ufficiale della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE:
Se nessuno chiede la parola metto in
approvazione l'articolo 5 testé letto:
ESITO DELLA VOTAZIONE
Presenti, votanti e favorevoli: 25.
Il Consiglio approva all'unanimità.
PRESIDENTE:
Il Consiglio è chiamato ora ad esprimersi per
votazione segreta sul complesso della legge:
VOTAZIONE A SCRUTINIO SEGRETO
ESITO DELLA VOTAZIONE
Presenti, votanti e favorevoli: 25.
Il Consiglio approva all'unanimità.
