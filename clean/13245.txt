Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 4222 del 16 febbraio 1993 - Resoconto
OGGETTO N. 4222/IX Problemi connessi alla ristrutturazione
dell'ENEL, con particolare riguardo all'occupazione e alla
sicurezza degli impianti.
(Approvazione di
risoluzione)
Risoluzione Ricordata l'importanza della produzione di
energia idroelettrica nella nostra Regione legata allo sfruttamento
delle acque;
Avuta notizia dell'esistenza di un piano di ristrutturazione
dell'Enel sotto il profilo della filosofia operativa con
conseguenti modifiche degli organici che andrebbero a incidere sui
livelli occupazionali della nostra Regione;
Sottolineato come l'automazione delle centrali esistenti non può
eliminare completamente le guardianie con grave compromissione
della sicurezza degli stessi;
Sottolineata l'importanza del mantenimento dell'occupazione nel
settore, in zone purtroppo già colpite dallo spopolamento
montano;
Preoccupato per il riflesso negativo che tale situazione può
comportare sia in termini occupazionali, sia in termini di
sicurezza che di erogazione dei servizi per tutta la
collettività;
Sottolineato come la commissione mista Enel-Regione, a suo tempo
costituita, per analizzare, discutere e risolvere i problemi
relativi alla produzione e utilizzo dell'energia idroelettrica
nella nostra Regione non è più stata convocata;
Il Consiglio regionale della Valle d'Aosta
impegna
la Giunta regionale a:
1) convocare la commissione mista Enel-Regione per un esame
globale delle problematiche sopracitate e per avviare una
trattativa relativa agli organici riferiti alla nostra Regione;
2) riesaminare il problema delle concessioni tenuto conto delle
modifiche societarie riferite all'Enel.
F.to: Rollandin - Viérin - Bich - Riccarand - Agnesod - Martin -
Bajocco - Pascale - Chenuil - Ricco - Lanivi.
Presidente
Ha chiesto la parola il Consigliere
Agnesod.
Agnesod (UV)
Abbiamo presentato questa risoluzione
per sottolineare il momento delicato attraversato dall'Enel in
Valle d'Aosta. La situazione è grave e difficile, tant'è che si
parla di una riduzione dei posti di lavoro dell'ordine di 150 o 200
unità. Questa situazione deve preoccupare tutta la Regione, perché
colpisce soprattutto quelle vallate che già hanno difficoltà
occupazionali e rischia di incidere in modo drammatico proprio là
dove la montagna è in fase di spopolamento. Non dimentichiamo che
otto o nove posti di lavoro in una zona montana sono fonte di vita
per una comunità. Questa è la situazione dal punto di vista
sociale.
Perché è esplosa questa situazione? Perché l'Enel sta
ristrutturando ed automatizzando gli impianti, ma al disegno
dell'Enel si può tecnicamente obiettare che l'automazione viene
fatta su macchine ed impianti complessivamente vecchi ed in stato
di avanzato degrado, diventa così fonte di pericolo. Se infatti non
c'è più il controllo, garantito dalla presenza costante della
persona nelle guardianie e nei punti di presa, viene meno ogni
garanzia sull'incolumità delle popolazioni che abitano a valle di
tali strutture.
Noi crediamo che in questo momento sia importante un intervento
della Regione. Occorre impostare una trattativa globale con l'Enel
e trovare un momento forte, ravvisabile nella revisione di tutte le
concessioni, giustificato dal fatto che l'Enel ha cambiato il
proprio assetto societario, infatti non è più una società pubblica,
ma è una società per azioni. Il Ministero ha già modificato la
concessione all'Enel ed io penso che anche noi, come Regione,
dovremmo valutare questa opportunità per modificare all'atto del
rinnovo concessioni il nostro atteggiamento nei confronti degli
impegni dell'Enel per l'occupazione e per la garanzia
dell'incolumità delle popolazioni.
Con questa risoluzione si sollecita la Giunta ad esaminare
globalmente la situazione, a chiedere una verifica della stabilità
di tutte le strutture per poi arrivare alla definizione del
contenzioso.
Presidente
Ha chiesto la parola il Consigliere
Rollandin.
Rollandin (UV)
Je voudrais ajouter deux mots à ce
que le collègue Agnesod a déjà dit. Je crois qu'il faudrait
reprendre dans son ensemble un discours qui pourrait ouvrir un
débat fort intéressant et nouveau par rapport à l'attitude que
l'Enel a tenue jusqu'à il y a une année. On a rappelé très souvent
les effets de la nationalisation des eaux et ce que signifiait,
dans un contexte comme le nôtre, la possibilité d'exploiter
l'unique véritable ressource de notre région.
L'Assessorat compétent est en train de présenter un plan qui va
réglementer une certaine possibilité opérationnelle de
l'administration régionale avec les communes. Ici, on voudrait
suggérer d'ouvrir un volet qui est un peu différent, c'est-à-dire
de reprendre un discours qui dépasse les limites, qui jusqu'à
présent existent, d'utilisation des eaux.
Il y a un autre aspect ouvert, la question des rapports avec la
Cogne, que je ne veux pas entamer ici. Mais pourquoi on a voulu
reprendre ce discours des rapports Enel-Région? Il faut tenir
compte des modifications importantes qui sont à exploiter vu que
l'Enel veut réduire, de façon dramatique, les employés au niveau
régional. Je crois que dans son ensemble c'est le moment d'ouvrir à
nouveau un débat qui est intéressant sous différents aspects.
Il ne signifie plus seulement comme on avait déjà fait - et je
veux le rappeler - il y a 5 ans, le 24 février 1988, de demander de
"rivedere i criteri per la definizione dei piani di assunzione
che attualmente vedono penalizzata la Valle d'Aosta
". A ce
moment-là on parlait encore d'embauchage. Aujourd'hui
malheureusement, comme le collègue l'a rappelé, il s'agit de
réduire de façon dramatique les employés de l'Enel. Je crois que
c'est le moment de reprendre ce discours de façon sérieuse. Il ne
s'agit pas de faire seulement du chantage, mais il y a une
commission qui doit exploiter ces arguments. L'invitation est celle
de reprendre ce discours d'une façon concrète et sérieuse.
Merci.
Presidente
Ha chiesto la parola il Presidente della
Giunta, Lanivi.
Lanivi (GM)
Gli interventi precedenti sono stati più
che puntuali, ma a me pare doveroso sottolineare due
aspetti.
Il primo, evidenziato in maniera particolare dal Consigliere
Agnesod, è il ruolo dello sfruttamento dell'energia idraulica nel
mantenimento della gente in montagna. Questa affermazione è molto
importante, ma non è capita da tutti. Essa significa che
salvaguardia del territorio montano può essere fatta soltanto
garantendo la permanenza della gente in montagna.
Il secondo, ribadito dal Consigliere Rollandin, concerne la
revisione dei rapporti con l'Enel, non in forma ricattatoria, ma
facendo valere i diritti della Regione in materia di sfruttamento
delle acque.
Pertanto, non solo ritengo valido votare a favore di questa
risoluzione, ma ritengo doveroso ribadire l'impegno del governo
regionale per ottenere i risultati indicati nella risoluzione.
Presidente
Se nessuno chiede la parola, pongo in
votazione la mozione in oggetto, della quale abbiamo già dato
lettura.
Esito della votazione
Presenti, votanti e favorevoli: 19
Il Consiglio approva all'unanimità
