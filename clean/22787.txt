Classificazione
ASSISTENZA SANITARIA E OSPEDALIERA
Farmacie



Oggetto del Consiglio n. 2224 del 26 ottobre 2006 - Resoconto
OGGETTO N. 2224/XII - Disegno di legge: "Nuova disciplina del
servizio farmaceutico. Abrogazione della legge regionale 2 aprile
1986, n. 13".
Articolo 1
(Finalità e ambito di applicazione)
1. Allo scopo di garantire la regolare e omogenea erogazione
alla popolazione del servizio farmaceutico, la presente legge
disciplina l'esercizio delle farmacie e dei dispensari aperti al
pubblico nel territorio della regione, determinando i criteri
generali per la definizione degli orari di apertura, dei turni di
servizio e di pronta disponibilità, nonché della chiusura per
festività, riposo infrasettimanale e ferie annuali.
2. Le farmacie e i dispensari aperti al pubblico, oltre ad
assicurare il servizio farmaceutico, concorrono con l'Azienda
regionale sanitaria USL della Valle d'Aosta, di seguito denominata
Azienda USL, all'attuazione del piano socio-sanitario regionale,
articolato in ambito distrettuale nei piani delle attività
territoriali, ed in particolare alla realizzazione di iniziative di
prevenzione e tutela della salute rivolte alla popolazione.
3. I dispensari stagionali di cui all'articolo 1, comma
quinto, della legge 8 marzo 1968, n. 221 (Provvidenze a favore dei
farmacisti rurali), possono essere istituiti limitatamente ai
periodi dell'anno ricompresi tra il 15 giugno e il 15 settembre e
tra il 1° dicembre e il 30 aprile.
Articolo 2
(Orario di apertura)
1. Le farmacie devono osservare un orario di apertura non
inferiore a trentasei ore settimanali, fatti salvi i casi di cui
all'articolo 3.
2. I dispensari di cui all'articolo 1, comma terzo, della l.
221/1968 devono osservare un orario di apertura non inferiore a
dieci ore settimanali.
3. Nei periodi di maggior afflusso turistico, le farmacie
possono rimanere aperte ininterrottamente.
Articolo 3
(Chiusura)
1. Le farmacie possono usufruire di trenta giorni all'anno di
chiusura per ferie.
2. Le farmacie, non in servizio per turno, possono rimanere
chiuse nei giorni di domenica e di festività
infrasettimanale.
3. Fermo restando il servizio per turno, le farmacie possono
usufruire:
a) di una giornata intera di chiusura per riposo
infrasettimanale;
b) in caso di festività infrasettimanale, di una giornata
intera di chiusura per riposo infrasettimanale.
Articolo 4
(Modalità di espletamento del servizio)
1. Il servizio farmaceutico è assicurato al pubblico con le
seguenti modalità:
a) a battenti aperti, quando la farmacia è aperta al
pubblico;
b) a battenti chiusi, quando la farmacia è chiusa con il
farmacista di guardia all'interno. Al fine di garantire la
sicurezza del farmacista e il regolare espletamento del servizio,
le farmacie possono dotarsi di opportune aperture o sportelli che,
pur limitando l'accesso ai locali e il diretto contatto con il
farmacista, consentono all'utente di dialogare con il farmacista e
di ricevere la prestazione necessaria;
c) a battenti chiusi con reperibilità del farmacista, quando
la farmacia è chiusa e il servizio è assicurato in modo agevole e
tempestivo mediante un dispositivo di chiamata diretta del
farmacista in servizio di reperibilità, installato a cura e spese
della farmacia. Il farmacista deve rendersi disponibile entro
quindici minuti dalla chiamata.
2. Nell'orario di apertura al pubblico, le farmacie
effettuano il servizio a battenti aperti.
3. Al di fuori dell'orario di apertura al pubblico, il
servizio riveste le caratteristiche di guardia farmaceutica diurna,
notturna o festiva.
4. Il servizio di guardia farmaceutica è effettuato con le
seguenti modalità, che costituiscono condizioni minime di
erogazione del servizio:
a) guardia diurna, dalla fine dell'apertura mattutina sino
all'inizio dell'apertura pomeridiana e dalla fine dell'apertura
pomeridiana sino all'inizio della guardia notturna:
1) nelle farmacie urbane, a battenti chiusi con il farmacista
all'interno senza diritto di chiamata;
2) nelle farmacie rurali, a battenti chiusi con reperibilità
del farmacista senza diritto di chiamata;
b) guardia notturna, dalle ore 22.00 sino all'apertura
mattutina del giorno seguente:
1) nelle farmacie urbane, a battenti chiusi con il farmacista
all'interno con diritto di chiamata;
2) nelle farmacie rurali, a battenti chiusi con reperibilità
del farmacista con diritto di chiamata;
c) guardia festiva, dall'apertura mattutina del giorno
festivo sino all'apertura mattutina del giorno seguente:
1) nelle farmacie urbane:
1.1 a battenti aperti, durante l'apertura nelle fasce orarie
mattutina e pomeridiana;
1.2 a battenti chiusi, dalla fine dell'apertura mattutina
sino all'inizio dell'apertura pomeridiana e dalla fine
dell'apertura pomeridiana sino all'inizio della guardia notturna,
con il farmacista all'interno senza diritto di chiamata;
1.3 a battenti chiusi, dalle ore 22.00 sino all'apertura
mattutina del giorno seguente, con il farmacista all'interno con
diritto di chiamata;
2) nelle farmacie rurali, a battenti chiusi con reperibilità
del farmacista con diritto di chiamata.
Articolo 5
(Prescrizioni urgenti)
1. Nei casi in cui le farmacie eroghino il servizio a
battenti chiusi ovvero a battenti chiusi con reperibilità del
farmacista, le stesse devono erogare soltanto le prescrizioni di
ricette sulle quali il medico ha fatto esplicita menzione del
carattere di urgenza, nonché di ricette o richieste per le quali il
farmacista rileva il carattere di urgenza.
Articolo 6
(Determinazione degli orari e dei turni)
1. Gli orari di apertura, il calendario delle ferie e i turni
del servizio di guardia farmaceutica sono fissati con validità
annuale, entro il 15 dicembre dell'anno precedente, dal direttore
generale dell'Azienda USL. La proposta è formulata, entro il 31
agosto di ogni anno, dall'Ordine dei farmacisti della Valle
d'Aosta, di concerto con i direttori dei distretti socio-sanitari e
i Presidenti delle Comunità montane, sulla base dei criteri
aziendali determinati dal direttore di area territoriale
dell'Azienda USL e nel rispetto dei seguenti criteri direttivi,
finalizzati a garantire la continuità e la capillarità del servizio
farmaceutico oltre che la tutela della concorrenza:
a) diversificazione dei turni all'interno di ciascun
distretto socio-sanitario, in relazione alla distribuzione della
popolazione sul territorio e all'ubicazione delle sedi
farmaceutiche;
b) individuazione delle fasce orarie minime di apertura
nell'arco della giornata;
c) definizione dei turni per i servizi di guardia
farmaceutica diurna, notturna e festiva, secondo criteri di
rotazione tra le farmacie interessate dai turni stessi.
2. Le variazioni al calendario dei turni del servizio di
guardia farmaceutica sono approvate dal direttore generale
dell'Azienda USL.
Articolo 7
(Adempimenti delle farmacie)
1. Il titolare di farmacia non in servizio deve esporre al
pubblico, in posizione ben visibile e leggibile anche nelle ore
notturne, l'indicazione del nominativo e dell'ubicazione delle
farmacie aperte nell'ambito del distretto socio-sanitario di
appartenenza o comunque entro la distanza massima determinata dal
direttore generale dell'Azienda USL.
2. Le farmacie devono attivare un dispositivo atto a rendere
agevole da parte dell'utente la chiamata del farmacista quando la
farmacia è a battenti chiusi con reperibilità del
farmacista.
3. Nell'orario di apertura al pubblico e durante
l'espletamento del servizio di guardia farmaceutica, le farmacie
devono attivare l'insegna esterna luminosa.
Articolo 8
(Ordinanze urgenti per la regolarità del servizio)
1. In casi di emergenza di carattere locale, il Sindaco del
Comune interessato può emettere ordinanze di carattere contingibile
ed urgente, sentito il direttore generale dell'Azienda USL, al fine
di assicurare alla popolazione la regolare erogazione del servizio
farmaceutico.
2. Nel caso in cui l'emergenza riguardi più Comuni, le
ordinanze di cui al comma 1 sono emesse dal Presidente della
Regione, su proposta del direttore generale dell'Azienda
USL.
Articolo 9
(Disposizioni transitorie)
1. Per l'anno 2006, continuano a trovare applicazione gli
orari di apertura, il calendario delle ferie e i turni per la
continuità del servizio farmaceutico stabiliti dal direttore
generale dell'Azienda USL con propria deliberazione n. 2595 in data
12 dicembre 2005.
Articolo 10
(Abrogazione)
1. La legge regionale 2 aprile 1986, n. 13 (Disciplina degli
orari di apertura, delle ferie, dei turni di servizio e della
chiusura settimanale delle farmacie della Regione Valle d'Aosta), è
abrogata.
Articolo 11
(Entrata in vigore)
1. Le disposizioni di cui agli articoli 4 e 7 concernenti,
rispettivamente, le modalità di espletamento del servizio
farmaceutico e gli adempimenti a carico delle farmacie si applicano
a decorrere dal primo giorno del mese successivo alla data di
entrata in vigore della presente legge.
Président
- La parole au rapporteur, le Conseiller
Maquignaz.
Maquignaz (UV)
- Il presente disegno di legge disciplina
le modalità di erogazione del servizio farmaceutico. Abrogando e
sostituendo integralmente la legge regionale n. 13/1986,
"Disciplina degli orari di apertura, delle ferie, dei turni di
servizio e della chiusura settimanale delle farmacie della Regione
Valle d'Aosta", in un clima di progressiva liberalizzazione, tale
disegno di legge risponde pienamente alla nota inviata alle Regioni
dall'Autorità garante della concorrenza e del mercato - "Antitrust"
-, secondo la quale sarebbe stata utile una revisione normativa da
parte delle Regioni per eliminare i limiti e le distorsioni della
concorrenza che non risultino giustificati da esigenze di interesse
generale.
Continuando a garantire agli utenti un servizio capillare,
regolare e stabile, mantenendo gli orari di apertura minima, tale
disegno di legge risulta essere meno restrittivo nelle modalità di
gestione del servizio farmaceutico...
Presidente
- ... colleghi, collega Viérin, scusi abbia
pazienza...
Maquignaz (UV)
- ... per garantire la regolare e omogenea
erogazione alla popolazione...
Presidente
- ... colleghi, per cortesia, abbiamo un
collega che sta presentando una relazione al disegno di legge,
abbiate pazienza!
Maquignaz (UV)
- ... grazie... del servizio farmaceutico,
il presente disegno di legge individua i criteri generali secondo i
quali vengono determinati orari di apertura, turni di servizio e di
pronta disponibilità, nonché giorni di chiusura per festività,
riposo infrasettimanale e ferie annuali.
L'articolo 2 definisce infatti gli orari minimi di apertura al
pubblico di farmacie e dispensari, fissando in 36 le ore minime di
apertura per le farmacie, prevedendo inoltre la possibilità di
apertura ininterrotta nei periodi di maggior afflusso turistico,
dando una specifica risposta alle esigenze di numerose località
valdostane. L'architettura leggera della legge non impone giorni e
periodi determinati di chiusura settimanale o annuale, consentendo
ai titolari di decidere liberamente l'eventuale chiusura
dell'esercizio. L'Ordine dei farmacisti infatti, dopo una
concertazione a livello territoriale con i Direttori dei distretti
socio-sanitari e i Presidenti delle Comunità montane, tenuto conto
dei criteri aziendali determinati dal Direttore dell'area
territoriale dell'azienda "USL", sottopone al Direttore generale
della suddetta azienda un piano dei turni annuali di servizio, dei
giorni di chiusura settimanale e dei periodi annuali di chiusura
programmata per ferie.
Il presente disegno di legge definisce semplicemente i criteri
guida per orientare l'azione dell'azienda "USL", cui compete, nella
figura del Direttore generale, la definizione nel dettaglio degli
orari, dei turni e delle eventuali variazioni di calendario, dando
una risposta adeguata alle esigenze di organizzazione del servizio,
che risultano essere diverse a seconda dell'ambito territoriale. Il
disegno di legge scende più nel dettaglio quando si parla delle
modalità di espletamento del servizio, differenziandole per le
farmacie urbane (presenti solo nel capoluogo regionale) e per le
farmacie rurali (presenti nei Comuni con popolazione inferiore a
5.000 persone).
Tale provvedimento, pur confermando una serie di modalità
tuttora in vigore, introduce una rilevante novità, ammettendo che
il servizio di guardia notturna delle farmacie rurali sia
effettuato attraverso reperibilità del farmacista, in sostituzione
della presenza obbligatoria dello stesso all'interno della
farmacia. Tale aspetto è volto ad alleggerire il servizio di
guardia notturna di molte delle nostre farmacie di paese, dove
spesso per motivazioni organizzative non è così semplice la
turnazione con altri farmacisti. Per quanto riguarda il servizio a
battenti chiusi, ovvero con reperibilità del farmacista, la norma
conferma e rinnova la prassi secondo la quale il farmacista è
tenuto a dispensare farmaci sotto presentazione di prescrizione
medica indicante l'urgenza o nel caso in cui il carattere di
urgenza venga determinato dallo stesso farmacista. La norma
definisce inoltre gli obblighi a carico dei titolari degli esercizi
farmaceutici, ponendo soprattutto l'attenzione sull'aspetto
dell'informazione al pubblico, a partire dalla presenza
dell'insegna esterna luminosa durante gli orari di apertura al
pubblico, al caso di chiusura del proprio esercizio durante il
quale il titolare deve esporre in modo chiaro ed evidente il
nominativo e l'ubicazione della farmacia in servizio più vicina,
per passare al servizio su reperibilità, durante il quale deve
predisporre ed attivare un idoneo dispositivo di chiamata; in
conclusione, stabilendo che, al fine di assicurare la regolare
erogazione del servizio farmaceutico alla popolazione, in caso di
emergenza, l'autorità competente all'emissione di ordinanze di
carattere contingibile ed urgente sia, in accordo con il Direttore
generale dell'azienda "USL", nei casi di emergenza locale, il
sindaco del comune interessato e, nel caso di emergenza riguardante
più comuni, il Presidente della Regione.
Il presente disegno di legge dispone che in fase transitoria per
il 2006 si osserveranno gli orari di apertura, il calendario delle
ferie e i turni già stabiliti con deliberazione del Direttore
generale dell'azienda "USL" nel dicembre 2005.
Presidente
- Dichiaro aperta la discussione generale.
Ricordo che questa legge ha avuto il parere favorevole del CPEL e
il parere favorevole della V Commissione, con la presentazione di
un emendamento. Se non vi sono richieste di intervento, dichiaro
chiusa la discussione generale.
La parola all'Assessore alla sanità, salute e politiche sociali,
Fosson.
Fosson (UV)
- Solo per ringraziare il relatore e la
Commissione, con cui abbiamo lavorato, e tutti i collaboratori. È
una legge che si aspettava da tempo, che mette ordine in un
settore, è una legge che non reca grandi cambiamenti del sistema,
ma vuole stabilizzarlo e renderlo più attuale; sottolineo infatti
l'articolo 1, comma 2, laddove dice che le farmacie saranno aperte
"alla realizzazione di iniziative di prevenzione e tutela della
salute rivolte alla popolazione"
. È una legge che risistema gli
orari, dando una grande libertà alle farmacie nell'ottica di
mantenere questa risorsa territoriale importante per la Valle
d'Aosta che sono le farmacie. Si distingue tra farmacia urbana e
farmacia rurale: nella prima si cerca di garantire la sicurezza del
farmacista prevedendo un servizio a battenti aperti con una
separazione dall'utente, a seguito di episodi di violenza; per la
seconda il concetto nuovo è, proprio perché sono farmacie che hanno
dei turni di apertura lunghi e logoranti, la possibilità avvalorata
dalla tecnologia che il farmacista faccia il servizio di
reperibilità non nel retro della farmacia, ma al suo domicilio, con
un obbligo di presentarsi entro 15 minuti. Anche l'utente ci
guadagna, perché per l'utente la permanenza delle farmacie
soprattutto nei paesini è un grande vantaggio... la possibilità che
queste farmacie siano aperte al discorso della prevenzione e di
varie prenotazioni, su cui stiamo lavorando, e soprattutto, dal
punto di vista economico, perché nelle farmacie rurali, come detto
all'articolo 4, il fatto che il farmacista nel periodo diurno e nel
periodo prima del servizio notturno è reperibile... e ha rinunciato
al diritto di chiamata.
Président
- Nous passons à l'examen des articles.
Je soumets au vote l'article 1
er
:
Conseillers présents et votants: 28
Pour: 28
Le Conseil approuve à l'unanimité.
Président
- A l'article 2 il y a l'amendement de la
V
e
Commission, qui récite:
Emendamento
Il comma 3 dell'articolo 2 è abrogato.
Je le soumets au vote:
Conseillers présents et votants: 28
Pour: 28
Le Conseil approuve à l'unanimité.
Président
- Je soumets au vote l'article 2 dans le texte
ainsi amendé:
Articolo 2
(Orario di apertura)
1. Le farmacie devono osservare un orario di apertura non
inferiore a trentasei ore settimanali, fatti salvi i casi di cui
all'articolo 3.
2. I dispensari di cui all'articolo 1, comma terzo, della l.
221/1968 devono osservare un orario di apertura non inferiore a
dieci ore settimanali.
Conseillers présents et votants: 28
Pour: 28
Le Conseil approuve à l'unanimité.
Président
- Je soumets au vote l'article 3:
Conseillers présents et votants: 28
Pour: 28
Le Conseil approuve à l'unanimité.
Président
- Je soumets au vote l'article 4:
Conseillers présents et votants: 28
Pour: 28
Le Conseil approuve à l'unanimité.
Président
- Je soumets au vote l'article 5:
Conseillers présents et votants: 28
Pour: 28
Le Conseil approuve à l'unanimité.
Président
- Je soumets au vote l'article 6:
Conseillers présents et votants: 28
Pour: 28
Le Conseil approuve à l'unanimité.
Président
- Je soumets au vote l'article 7:
Conseillers présents et votants: 28
Pour: 28
Le Conseil approuve à l'unanimité.
Président
- Je soumets au vote l'article 8:
Conseillers présents et votants: 28
Pour: 28
Le Conseil approuve à l'unanimité.
Président
- Je soumets au vote l'article 9:
Conseillers présents et votants: 27
Pour: 27
Le Conseil approuve à l'unanimité.
Président
- Je soumets au vote l'article 10:
Conseillers présents et votants: 28
Pour: 28
Le Conseil approuve à l'unanimité.
Président
- Je soumets au vote l'article 11:
Conseillers présents et votants: 28
Pour: 28
Le Conseil approuve à l'unanimité.
Président
- Je soumets au vote la loi dans son
ensemble:
Conseillers présents et votants: 28
Pour: 28
Le Conseil approuve à l'unanimité.
