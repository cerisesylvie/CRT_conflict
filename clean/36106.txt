Classificazione
FINANZA REGIONALE E LOCALE
Partecipazioni azionarie regionali



Oggetto del Consiglio n. 376 del 28 gennaio 2014 - Resoconto
OGGETTO N. 376/XIV - Interrogazione: "Criteri per
l'effettuazione della selezione del personale dipendente delle
società partecipate dalla Regione operanti nel settore degli
impianti a fune".
Président
- Pour la réponse, la parole à l'Assesseur
Marguerettaz.
Marguerettaz (UV)
- Grazie Presidente.
È un'interrogazione con dei dati puntuali che sono stati
richiesti all'Associazione Valdostana Impianti a Fune, che ci ha
comunicato quanto segue:
"Il numero complessivo dei dipendenti
stagionali in servizio presso le aziende funiviarie partecipate
dalla Regione è stato di 576 persone nella stagione 2012-2013 e di
571 persone nella stagione 2013-2014"
.
Per la seconda domanda, ovvero quanti sono stati i contratti
stagionali non rinnovati nella stagione 2012-2013, quindi nella
stagione precedente, la risposta è la seguente:
"I contratti
stagionali non rinnovati sono stati 33"
.
Per la terza domanda relativa a quali siano i criteri con i
quali viene effettuata la selezione del personale stagionale e non
all'interno delle citate società, la risposta è:
"Per
selezionare il personale è necessario il turnover presso le
segreterie o sui siti Internet delle società, sono disponibili per
tutti gli interessati i moduli per presentare le domande di
assunzione in cui i candidati forniscono indicazioni relative alle
esperienze lavorative pregresse, al titolo di studio, alla
conoscenza delle lingue straniere, all'abilità sciistica e ad
eventuali abilitazioni professionali
(quali i
pisteur
e
quant'altro).
La selezione finale avviene a seguito di
colloqui-intervista"
.
Président
- Pour la réplique, la parole au collègue
Ferrero.
Ferrero (M5S)
- Grazie Presidente.
Volevamo evidenziare che, anche nel caso delle società
d'impianti a fune, in questa galassia delle partecipate, la
selezione del personale avviene secondo criteri che sono criteri
"misteriosi": si parla di colloqui, si parla di valutazioni, di
esperienze professionali, ma di fatto è poi il colloquio, un
semplice colloquio che decidere di assumere o non assumere una
persona. Tra l'altro, nel settore degli impianti a fune c'è anche
una realtà che, dal punto di vista economico e dal punto di vista
delle famiglie, è molto importante, perché alcuni lavoratori che
sono stagionali magari anche nel periodo estivo, con l'integrazione
dello stipendio che viene percepito nel corso della stagione
invernale, riescono, per così dire, a "sbarcare il lunario".
Noi abbiamo avuto segnalazioni di assunzioni che sono state
fatte in ritardo rispetto agli anni scorsi, di persone nuove che
sono entrate, e di persone che, invece, avevano già esperienza e
sono state escluse. E allora ci viene il dubbio che effettivamente
i criteri che vengono utilizzati siano criteri molto arbitrari, per
non dire dei criteri "clientelari" per cui, poi, alla fine, al di
là del colloquio, sia la telefonata che arriva da "qualche
palazzo", ma direi da "un palazzo", a sbloccare le situazioni. Da
qui la necessità, anche in questo caso - e poi lo vedremo anche per
le altre società partecipate - di fare chiarezza, perché pubblicare
sul sito Internet l'avviso che ci sono posti a disposizione, e poi,
dopo, aspettare una telefonata dalla Regione che sblocchi le
cose...non ci pare, nel 2014, un metodo adeguato per l'assunzione
nell'ambito di una pubblica amministrazione!
Président
- Point 5 à l'ordre du jour.
