Classificazione
AGRICOLTURA
UNIONE EUROPEA E RAPPORTI INTERNAZIONALI


Resoconto integrale del dibattito dell'aula
Oggetto del Consiglio n. 2254 del 17 ottobre 2001 - Resoconto
OGGETTO N. 2254/XI Disegno di legge: "Istituzione e gestione
della rete contabile agricola regionale. Abrogazione della legge
regionale 23 gennaio 1996, n. 4".
Articolo 1 (Oggetto e finalità)
1. La presente legge istituisce e disciplina un sistema di
informazione e di documentazione statistica, di tipo
tecnico-economico, delle imprese agricole valdostane, al fine di
soddisfare le esigenze conoscitive regionali, nazionali e
comunitarie derivanti dagli adempimenti in materia di:
a) rete di informazione contabile agricola (RICA) e conti
nazionali e regionali nell'ambito dell'Unione europea;
b) attività di supporto alla programmazione e valutazione degli
interventi di sostegno allo sviluppo rurale ed alla programmazione
e valutazione degli interventi di politica agraria regionale.
Articolo 2 (Strumenti operativi)
1. Per le finalità di cui all'articolo 1 è istituita la Rete
contabile agricola regionale, di seguito denominata Rete, che si
avvale di un campione rappresentativo di aziende agricole
monitorato rispetto a variabili strutturali ed economiche, desunte
dalla redazione del bilancio aziendale.
2. La Rete è strutturata su base campionaria; la selezione delle
aziende, effettuata annualmente dalla struttura regionale
competente in materia di contabilità agraria, è attuata in
conformità alle specifiche esigenze dei fenomeni da documentare,
con particolare riguardo agli interventi di politica agraria
oggetto di valutazione. Le azioni di coordinamento, di vigilanza e
di controllo del sistema informativo risultante dalla Rete sono
svolte dall'assessorato regionale competente in materia di
agricoltura.
3. Per la formazione del campione di imprese agricole possono
essere impiegate anche le aziende beneficiarie delle azioni di
assistenza contabile di cui al Piano di sviluppo rurale, approvato
dal Consiglio regionale con deliberazione n. 1807/XI del 24 gennaio
2001, come complemento alle azioni di qualificazione,
specializzazione ed aggiornamento professionale. In tal caso, i
dati elementari ed elaborati dalle aziende beneficiarie sono messi
a disposizione a titolo gratuito.
4. Per le altre imprese selezionate l'adesione alla Rete è
facoltativa. Ai conduttori delle imprese che accettano di fornire
le informazioni richieste al servizio di rilevazione di cui
all'articolo 3 è corrisposto, a titolo di parziale copertura dei
maggiori oneri derivanti dalla collaborazione fornita, un rimborso
fino ad un massimo di 100 euro per impresa, erogabile annualmente a
seguito del completamento delle attività di rilevazione.
Articolo 3 (Servizio di rilevazione)
1. L'attività di rilevazione presso le imprese agricole,
selezionate con le modalità di cui all'articolo 2, è effettuata
secondo le indicazioni dell'assessorato regionale competente in
materia di agricoltura, conformemente alle esigenze di elevata
qualità del dato imposte dal perseguimento delle finalità di cui
all'articolo 1 ed in modo sinergico rispetto a concomitanti azioni
di qualificazione, specializzazione e aggiornamento professionale
in materia contabile, svolte nel settore agricolo.
2. Il servizio di rilevazione comprende:
a) la raccolta delle informazioni richieste dalla metodologia di
rilevazione prescritta;
b) la registrazione su supporto informatico delle notizie
raccolte, nonché la loro verifica ed elaborazione;
c) la consegna alle imprese, al termine di ciascun esercizio, di
una specifica documentazione relativa ai dati riepilogativi di
bilancio elaborati, accompagnata, su richiesta dell'interessato, da
un adeguato commento.
3. L'affidamento del servizio di rilevazione avviene mediante
apposita procedura di gara ad evidenza pubblica.
Articolo 4 (Disposizioni finanziarie)
1. L'onere derivante dall'applicazione della presente legge è
determinato complessivamente in annui euro 210.000 a decorrere
dall'anno 2002.
2. L'onere di cui al comma 1 trova copertura nell'obiettivo
programmatico 2.2.2.04. "Assistenza tecnica" dello stato di
previsione della spesa del bilancio pluriennale della Regione per
gli anni 2001/2003, e, per gli anni 2002 e 2003, si provvede:
- per annui euro 150.000 mediante riduzione dello stanziamento
iscritto al cap. 42540 (Contributi per la gestione delle attività
di rilevazione contabile e di ricerca economica in agricoltura)
dello stesso obiettivo programmatico;
- per annui euro 20.000 mediante la riduzione dello stanziamento
iscritto al cap. 41760 (Spese per opere di miglioramento fondiario
01 alpeggi e fabbricati rurali 02 viabilità rurale 03 irrigazione
04 acquedotti rurali) dell'obiettivo programmatico 2.2.2.02.
"Infrastrutture nell'agricoltura";
- per annui euro 40.000 mediante la riduzione dello stanziamento
iscritto al cap. 46940 (Spese per l'acquisto, la costruzione,
l'adeguamento e la manutenzione straordinaria di aree e di immobili
da destinare ad interventi nel settore industriale) dell'obiettivo
programmatico 2.2.2.09. "Interventi promozionali per
l'industria".
3. Per l'applicazione della presente legge la Giunta regionale è
autorizzata ad apportare, con propria deliberazione, su proposta
dell'assessore regionale competente in materia di bilancio e
finanze, le occorrenti variazioni di bilancio.
Articolo 5 (Abrogazione di norme)
1. La legge regionale 23 gennaio 1996, n. 4 è abrogata.
Articolo 6 (Norma transitoria)
1. A far data dall'entrata in vigore della presente legge, la
Rete subentra funzionalmente e completamente alla Rete regionale di
rilevazione contabile e di ricerca economica in agricoltura di cui
all'articolo 2 della l.r. 4/1996.
Président
Je rappelle que le projet de loi a reçu
l’avis favorable de la III
ème
et de la
II
ème
Commission à la majorité.
La parole au rapporteur, le Conseiller Bionaz.
Bionaz (UV)
L’avvio del nuovo periodo di
programmazione 2000-2006 degli interventi strutturali dell'Unione
europea nel settore agricolo induce una profonda trasformazione
anche del quadro normativo regionale.
In particolare l’approvazione del Piano di
sviluppo rurale 2000-2006, contenente gli interventi regionali di
sostegno allo sviluppo rurale, modifica sostanzialmente la
preesistente politica di interventi nel settore - basata in parte
sulle precedenti normative comunitarie ed in parte su normative
regionali - la cui compatibilità con la politica comunitaria deve
dunque essere nuovamente valutata alla luce delle regole oggi
vigenti.
Nell'ambito di questa attività di revisione delle norme
regionali in materia di agricoltura, anche la legge regionale 23
gennaio 1996 n. 4, recante: "Norme per la gestione delle attività
di rilevazione contabile e di ricerca economica in agricoltura", è
stata oggetto di attento esame; da questo esame sono scaturite
delle potenziali incompatibilità con la normativa vigente, in
particolare:
a) occorre provvedere alla cessazione del precedente regime di
incoraggiamento alla tenuta della contabilità aziendale, istituito
dai regolamenti (CEE) del Consiglio n. 797/85, n. 2.328/91 e n.
950/97; regime non ripreso dal Regolamento (CE) n. 1.257/99, che
sostituisce i precedenti regolamenti in materia di sviluppo
rurale;
b) la limitazione alle sole associazioni agricole per i servizi
di gestione aziendale riconosciute dalla Regione
dell’accesso alla fornitura di servizi di assistenza
domiciliare agli agricoltori per lo svolgimento
dell’attività contabile: tale limitazione risulta in
potenziale conflitto con le direttive comunitarie in materia di
appalti pubblici di servizi e di trasparenza delle procedure di
selezione.
L’opportunità quindi di mantenere la rete
regionale di rilevazione contabile deriva dalle seguenti
considerazioni:
a) è necessario garantire un’adeguata
rappresentanza dell’agricoltura regionale
all’interno del campione RICA (la rete di
informazione contabile agricola comunitaria): questo campione è
utilizzato a livello nazionale e comunitario per l'analisi e le
simulazioni degli effetti delle misure di politica agricola in atto
o in fase di studio;
b) l’utilità e la validità dello strumento a fini
di programmazione regionale, ampiamente dimostrate nel corso della
predisposizione del citato Piano di sviluppo rurale 2000-2006 e
della relativa valutazione ex-ante. I nuovi regolamenti prevedono
infatti cambiamenti importanti rispetto al monitoraggio
esclusivamente finanziario degli interventi svolto in passato: le
procedure esistenti in materia di sorveglianza, controllo e
valutazione sono state infatti estese ad indicatori di tipo
strutturale ed economico che garantiscono una più chiara
definizione delle responsabilità ai vari livelli e quindi
un’utilizzazione più efficace dei fondi
strutturali;
c) conformemente a queste indicazioni, il Piano di sviluppo
rurale della Valle d'Aosta individua alcuni indicatori di impatto e
di risultato, per la cui determinazione occorre disporre di
informazioni statistiche sulla redditività delle aziende e delle
attività produttive ottenibili solo attraverso un sistema
organizzato di rilevazione, qual è appunto l’attuale
rete contabile regionale;
d) la rete regionale di rilevazione contabile è inoltre utile
per la raccolta dei dati da fornire per le stime della contabilità
nazionale, secondo le indicazioni del sistema europeo dei conti
nazionali e regionali nella Comunità: recentemente c'è stata
un'unificazione delle metodologie adottate, ciò che significa
unificazione dei campioni, riduzione dei costi e del fastidio
arrecato agli agricoltori.
Riassumendo, per la predisposizione del disegno di legge si è
proceduto a:
a) ridefinire le finalità della rete contabile in conformità
agli obiettivi conoscitivi attuali;
b) ridefinire le modalità di formazione del campione di imprese
agricole in base alle specifiche esigenze dei fenomeni da
documentare, prevedendo gli opportuni incentivi economici necessari
per ottenere la disponibilità all’adesione degli
agricoltori prescelti: essi riceveranno 100 euro per azienda e
naturalmente per anno;
c) delegare la Giunta regionale per l’emanazione
delle norme applicative necessarie ed affidare
all’Assessorato regionale
dell’agricoltura e risorse naturali le funzioni di
coordinamento, vigilanza e controllo del sistema informativo
risultante.
Président
La discussion générale est ouverte. Si personne
ne souhaite intervenir, je ferme la discussion générale.
Nous procédons à l’examen article par article du
projet de loi.
Je soumets au vote l’article 1
er
:
Conseillers présents: 31
Votants: 28
Pour: 28
Abstentions: 3 (Frassy, Lattanzi, Tibaldi)
Le Conseil approuve.
Je soumets au vote l’article 2:
Conseillers présents: 31
Votants: 28
Pour: 28
Abstentions: 3 (Frassy, Lattanzi, Tibaldi)
Le Conseil approuve.
Je soumets au vote l’article 3:
Conseillers présents: 31
Votants: 28
Pour: 28
Abstentions: 3 (Frassy, Lattanzi, Tibaldi)
Le Conseil approuve.
Je soumets au vote l’article 4:
Conseillers présents: 31
Votants: 28
Pour: 28
Abstentions: 3 (Frassy, Lattanzi, Tibaldi)
Le Conseil approuve.
Je soumets au vote l’article 5:
Conseillers présents: 31
Votants: 28
Pour: 28
Abstentions: 3 (Frassy, Lattanzi, Tibaldi)
Le Conseil approuve.
Je soumets au vote l’article 6:
Conseillers présents: 31
Votants: 28
Pour: 28
Abstentions: 3 (Frassy, Lattanzi, Tibaldi)
Le Conseil approuve.
Je soumets au vote le projet de loi dans son ensemble:
Conseillers présents: 30
Votants: 27
Pour: 27
Abstentions: 3 (Frassy, Lattanzi, Tibaldi)
Le Conseil approuve.
