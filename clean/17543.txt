Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 87 del 6 ottobre 1988 - Resoconto
OGGETTO N. 87/IX - DISEGNO DI LEGGE CONCERNENTE:
"AUTORIZZAZIONE ALL 'ACQUISTO DI IMMOBILI VARI DA DESTINARE IN
PARTE AD INSEDIAMENTI PRODUTTIVI ED IN PARTE A SEDI DI SERVIZI
DELL'AMMINISTRAZIONE REGIONALE".
PRESIDENTE:
Ha chiesto di parlare l'Assessore
all'Agricoltura, Foreste ed Ambiente Naturale Perrin, ne ha
facoltà.
PERRIN (U.V.):
En 1979 le Conseil des Ministres avait
émané une lettre circulaire, à travers laquelle il prévoyait que
tous les achats faits par les collectivités locales devaient être
soumises préalablement au contrôle et à l'autorisation du
Ministère. Par là on avait reprise la loi Siccardi de 1850. Suite à
l'émanation de cette circulaire, l'Administration régionale avait,
sur avis aussi des techniciens, présenté recours à la Cour
Constitutionnelle.
A travers la sentence n° 512 de cette année, la Cour
Constitutionnelle, tout en modifiant légèrement la lettre
circulaire du Conseil des Ministres, a quand même affirmé qu'aussi
les Régions à statut spécial doivent, ou être autorisées par le
Ministère, ou bien acheter les biens immeubles à travers des actes
délibératifs.
La lettre circulaire de 1979 était beaucoup plus stricte, parce
qu'elle intervenait aussi sur une évaluation de la convenance ou
moins de l'achat et de la disponibilité des moyens financiers
nécessaires.
La Cour Constitutionnelle, au contraire, a contenu ce contrôle
"nei limiti del necessario, gli acquisti patrimoniali destinati a
mero scopo di investimento e reddito" , sans entrer dans le mérite
pour ce qui concerne une éventuelle convenance et la disponibilité
des moyens.
Jusqu'à maintenant, tous les achats que
l’Administration avait fait par délibération du
Conseil régional, portaient des clauses pour lesquelles la
Commission de Coordination avait toujours posé son visa à ces
délibérations et les notaires avaient régulièrement procédé à la
formulation des actes.
Pour ne pas retarder et pour sauvegarder celles que nous
retenons une compétence et un devoir de la Région dans les achats,
nous proposons de ne pas demander l'autorisation du Ministère
compétent, mais de procéder d'or en avant à travers des actes
délibératifs.
Celui-ci est le premier des actes délibératifs que nous
proposons: il s'agit de reprendre toutes les autorisations d'achat
que le Conseil avait données, dont les formalités n'avaient pas
encore été remplies jusqu'à maintenant.
PRESIDENTE:
E' aperta la discussione generale. Ha chiesto
di parlare il Consigliere Riccarand, ne ha facoltà.
RICCARAND (N.S.):
Volevo soffermarmi su uno degli
acquisti previsti in questo elenco; riguarda una questione molto
delicata di cui avevamo già parlato e si riferisce al punto h),
cioè la costituzione di un diritto di superficie su aree di
proprietà del Comune di Courmayeur site in località Bagni di La
Saxe. E' la famosa area in cui l'Amministrazione regionale vuole
realizzare un fabbricato industriale, in cui però sgorga una
sorgente con caratteristiche minerali importanti, che sarà
compromessa da questa realizzazione.
Voglio fare due tipi di considerazioni: una, rispetto al
problema del rapporto fra questa costruzione che si vuole
realizzare e la sorgente, anche alla luce di questo studio che mi è
stato fornito dall'Assessore all'Industria, dopo la discussione che
avevamo fatto nel precedente Consiglio. Si tratta di uno studio che
avrebbe fatto il prof. Gualtierotti, su incarico della Giunta
regionale, per appurare se era fattibile la realizzazione di questo
fabbricato, se non avrebbe compromesso l'utilizzazione della
sorgente di La Saxe. Dalla lettura di questo documento emergono
alcune cose che vorrei sottolineare. Intanto, la deliberazione di
incarico della Giunta è dell'8 luglio e il giorno successivo il
tecnico incaricato era già sul posto a fare il sopralluogo, cosa
che denota una tempestività quantomeno frutto di un accordo
preventivo, che lascia piuttosto perplessi.
Comunque le cose significative che emergono da questa, che non è
poi uno studio ma una relazione molto, molto sommaria, sono le
seguenti. Il prof. Gualtierotti dice, in sostanza, che la sorgente
di La Saxe è già notevolmente compromessa; l'opera di captazione è
inadeguata, in gran parte è già franata; l'acqua della sorgente già
presenta tracce di inquinamento biologico e quindi la situazione è
già stata in gran parte compromessa dalla realizzazione della
strada statale.
La quantità di idrogeno solforato rintracciata nell'acqua è
bassa, quindi l'acqua (secondo il prof. Gualtierotti) non si
potrebbe classificare come "acqua sulfurea", e potrebbe essere
trasportata per la sua utilizzazione anche distante dal luogo in
cui sgorga, diversamente da come succede per un'acqua definita
sulfurea, che va utilizzata dalla sorgente. Solo che, subito dopo,
il prof. Gualtierotti afferma testualmente:
"La presenza
riscontrata di una quantità di idrogeno solforato in quantità
inferiore al milligrammo/litro, tale comunque da non poterla
classificare come acqua sulfurea, è verosimilmente imputabile ad
una dispersione che potrebbe aversi a livello di una frana
verificatasi all'interno del cunicolo, dopo
l’esecuzione di un paravalanghe. Non è pertanto
improbabile che una buona captazione consenta di rilevare una
maggiore presenza di idrogeno solforato, quindi di poterla
classificare come sulfurea".
Però a quel punto andrebbe utilizzata alla sorgente, e se noi la
trasportiamo distante (come viene proposto), questa utilizzazione
diventerebbe impossibile. Anche qui c'è un dato stupefacente: il
fatto che alla fine il prof. Gualtierotti si esprima favorevolmente
alla realizzazione del fabbricato, dicendo che comunque la sorgente
è a monte, che la captazione non verrebbe pregiudicata, non toglie
che si pregiudichi in realtà gravemente l'utilizzazione futura di
questa sorgente, per installare in quella località un fabbricato
industriale che potrebbe essere collocato benissimo in altra
zona.
Le domande che poniamo sono queste: cosa volete fare di quella
sorgente? Che progetti ci sono? Qui si parla anche di opere di
captazione che devono essere rifatte e che pongono dei problemi
notevoli, però non mi risulta che di concreto ci sia niente.
Vorrei anche sottolineare che lo stesso prof. Gualtierotti aveva
in passato affermato che l'area dove nasce la sorgente (cito
testualmente)
"deve essere protetta, per un'area di almeno un
ettaro non ci devono essere insediamenti"
. Questa è una sua
affermazione, poi evidentemente ha in parte corretto il tiro ed ha
fatto delle concessioni rispetto alle richieste
dell'Amministrazione regionale.
Questa è la prima considerazione. Non credo assolutamente che da
questa sommaria relazione fatta di corsa, subito dopo l'incarico
della Giunta, emerga una situazione che tranquillizza nel senso di
consentire la costruzione del fabbricato industriale, che non
compromette l'uso della sorgente, che non ci priva della
possibilità di utilizzare un'acqua che ha delle sue qualità
importanti e che potrebbe diventare una risorsa utilizzabile per la
comunità di Courmayeur e per la nostra Regione.
C'è un'altra considerazione che vorrei fare, ed è sul modo in
cui è formulato questo punto h) del disegno di legge. La
formulazione è stata fatta in modo diverso, molto più
approssimativo del modo in cui era formulata la deliberazione con
cui, nel maggio scorso, il Consiglio regionale aveva ritenuto a
maggioranza di determinare questo diritto di superficie. L'atto
approvato nel mese di maggio, infatti, accettava la costituzione
del diritto di superficie sull'area, però la indicava e la
delimitava con una planimetria che era legata e richiamava
esplicitamente le condizioni poste dal Comune di Courmayeur, il
quale, nel concedere il diritto di superficie, ha detto che si
riservava una striscia di terreno di certe dimensioni per poter
accedere alla sorgente solforosa. Questa era stata una condizione
posta dal Consiglio comunale al termine di un confronto che aveva
diviso in due il Consiglio comunale stesso, per concedere questo
diritto di superficie. Di tutto questo non troviamo più traccia
nella formulazione, così come è fatta, del punto h): non c'è più la
planimetria, non c'è più nessun riferimento alla fascia che il
Comune di Courmayeur si era riservato a suo favore. Viene anche
stravolto il contenuto della deliberazione che era stata fatta a
maggio.
Alla luce di queste considerazioni, propongo di stralciare il
punto h) dal disegno di legge e di riformularlo in modo diverso,
garantendo al Comune di Courmayeur quantomeno quello che la esigua
maggioranza aveva ritenuto di concedere a determinate condizioni;
condizioni che sono scomparse nella formulazione così come è
contenuta nel disegno di legge. Presento un emendamento per
abrogare il punto h) dell’art. 1 del disegno di
legge.
PRESIDENTE:
Dichiaro chiusa la discussione generale. Ha
chiesto di parlare l'Assessore all'Agricoltura, Foreste ed Ambiente
Naturale Perrin, ne ha facoltà.
PERRIN (U.V.):
Pour répondre à M. Riccarand. Je ne
reviens pas sur la discussion générale qui avait été faite, il y a
longtemps, à plusieurs reprises, dans ce Conseil, mais uniquement
sur la partie terminale, puisque, ainsi que l'étude même le dit, la
captation et l'utilisation de cette source ne sont pas compromises
par la construction et tant moins par l'achat de ce terrain.
L'utilisation pourra être étudiée dans le futur.
Pour ce qui concerne la formulation, c'est vrai qu'ici toutes
les formulations sont de type différent et ne reportent pas
exactement les délibérations qui avaient été prises par ce Conseil
même dans le passé, puisqu'il s'agit ici non plus d'un acte
administratif, mais d'un acte délibératif; mais ceci n'entache rien
de ce qui avait été formulé à ce moment là. En effet, il s'agit
d'acheter ce terrain avec la Commune de Courmayeur, qui en est
propriétaire, donc toutes les conditions qui avaient été fixées par
le Conseil Communal de Courmayeur, seront respectées, l'achat ne
pouvant pas différer de celle qui a été la délibération du Conseil
Communal de Courmayeur même, puisque, autrement, si on irait à
l'encontre de cette délibération, il y aurait l'impossibilité
d'acheter cela. C'est pour cette raison que nous repoussons
l'amendement qui a été présenté.
PRESIDENTE:
Ha chiesto di parlare il Consigliere Mafrica,
per dichiarazione di voto, ne ha facoltà.
MAFRICA (P.C.I.):
Con questo provvedimento giustamente si
cerca una soluzione per non sottoporre gli atti della Regione Valle
d'Aosta all'autorizzazione del Governo. Credo che una legge del
1850 dovrebbe essere quantomeno rimeditata e credo che un appello
al Parlamento perché questa legge sia rivista, possa essere
fatto.
C'è una complicazione però; in questa legge che evita l'esame e
l'autorizzazione governativa sugli atti amministrativi, sono stati
conglobati atti sui quali noi come Gruppo avevamo dato giudizi
diversificati: alcuni atti avevano ricevuto il nostro voto, altri
avevano avuto voto contrario, altri ancora avevano visto la nostra
astensione. Diventa perciò difficile dare una unica valutazione ad
un provvedimento che contiene cose diverse. Quindi richiedo alla
Giunta in futuro di portare i singoli atti separatamente e sul
provvedimento in questione annuncio l'astensione del nostro Gruppo,
non essendo possibile dare un giudizio definito, proprio per la
diversità di opinioni sui singoli argomenti.
PRESIDENTE:
Si passa all'esame dell'articolato. Do
lettura dell’art. 1:
ART. 1
I. La Regione è autorizzata ad acquistare i seguenti immobili da
destinare in parte ad insediamenti produttivi ed in parte a sedi di
servizi dell'Amministrazione regionale:
a) complesso immobiliare di proprietà del Signor Balbis Cesarino
facente parte del Condominio "Les Jorasses Nord" sito in Comune di
Aosta, Via Chambéry, civici nn. 95 - 97 e 97/a, censito al N.C.E.U.
al Foglio 32 con il mappale n. 16/1, per il prezzo a corpo di lire
725.000.000, da destinare a sede di servizi distaccati
dell'Amministrazione regionale;
b) porzione di fabbricato con adiacente terreno denominato "Casa
dell'Orologio" di proprietà della Signora Rey Sofia, sito in Comune
di Cogne, Capoluogo, censito al N.C.T. al Foglio 33 con i mappali
nn. 88/1 - 397 e 434, per il prezzo complessivo di lire
121.000.000, da destinare a sedi di istituzioni di carattere
sociale;
c) complesso immobiliare con adiacente terreno di proprietà
della Società "LO BIEN s.r.l." sito in Comune di Gignod, località
Chez Percher, distinto al N.C.E.U. al Foglio 24 con i nn. 59/1 e
59/3 e al N.C.T. allo stesso Foglio 24 con i nn. 59/1 - 46 - 47 -
49 - 50 - 58 - 59 - 60 - 183 - 184 e 198, per il prezzo a corpo di
Lire 939.000.000, di cui Lire 909.000.000 oltre I.V.A., per il
fabbricato e lire 30.000.000 per il terreno adiacente, da destinare
a sede di insediamenti produttivi;
d) complesso industriale con adiacente terreno di proprietà
della Società "GIOVANETTO UMBERTO s.r.l.", sito in Comune di Arnad,
località Glair, per il prezzo complessivo di lire 750.000.000 oltre
I.V.A., da destinare ad insediamenti produttivi, riportato al
N.C.T. e nel tipo di frazionamento n. 3/88, approvato in data
27.4.1988, come segue:
- in piena proprietà al Foglio 29 con i nn. 47 (ex 47/a) - 382
(ex 382/a) - 390 (ex 390/a) - 394 (ex 394/a) - 396 (ex 396/a) - 398
(ex 398/a) - 400 (ex 400/a) - 543 - 567 (ex 55/b) - 573 (ex 392/b)
e 574 (ex 381/b);
- per una quota di comproprietà pari ad una metà (della restante
metà è già proprietaria la Regione acquirente) al Foglio 29 con il
mappale n. 562 (ex 390/b, tipo di frazionamento n. 19/83);
- in piena proprietà al N.C.E.U. denunziato con scheda n. 974 in
data 3.5.1988;
e) area di terreno della superficie di mq. 8636 di proprietà
della Società "SIMA s.r.l.", sita in Comune di Charvensod, località
Plan Félinaz, censita al N.C.T. al Foglio 3 con i mappali nn. 49
(ex 49/a) - 50 (ex 50/a) - 110 (ex 110/a) - 111 - 170 (ex 49/b) -
171 (ex 50/b) e 172 (ex 110/b), per il prezzo a corpo di lire
362.712.000 oltre I.V.A., da destinare ad ampliamento del complesso
immobiliare di proprietà regionale;
f) complesso industriale composto da un capannone ed uffici, uno
chalet in legno ad un piano fuori terra ed un silos, di proprietà
della Società "BOIS s.r.l.", sito in Comune di Chambave, strada
statale n. 26 entrostante ad area distinta al Catasto Terreni al F.
9 con le particelle nn. 8/a - 100/a e 272 (ora accorpate nella
nuova particella n. 8 con denuncia di cambiamento n. 501 presentata
in data 6.4.1988), non ancora censito al N.C.E.U. ma denunciato con
schede nn. 844 e 845 in data 15.4.1988, per il prezzo a corpo di
Lire 592.800.000 oltre I.V.A., da destinare ad insediamenti
produttivi;
g) terreno di proprietà dell'Istituto Diocesano per il
Sostentamento del Clero della Diocesi di Aosta, sito in Comune di
Arnad, distinto al N.C.T. al F. 18 con il mappale n. 942 (ex
352/b), tipo di frazionamento n. 17/87, per il prezzo di Lire
3.000.000, da destinare ad ampliamento della proprietà regionale
(ex area Deval);
h) diritto di superficie su area di proprietà del Comune di
Courmayeur, sita in località Bagni di La Saxe della superficie di
circa mq. 890, da scorporare con frazionamento di più ampi mappali
distinti al N.C.T. al F. 45 con i mappali nn. 72/a - 72/b - 99 (ex
99/a) e 98 della superficie complessiva di mq. 2165, oltre alla
servitù d'uso dell'area circostante a favore del fabbricato che
verrà realizzato, per la durata di anni 30, decorrenti dalla data
dell'atto notarile, da destinare alla realizzazione di insediamenti
produttivi;
i) terreni di proprietà di Ditte varie siti in Comune di
Saint-Rhémy, località Prédumaz-Berluc, per il prezzo complessivo di
Lire 85.114.000 oltre I.V.A., da destinare a sede di insediamenti
produttivi, distinti al N.C.T. al F. 12 con i mappali - nn. 241 (ex
241/a, Lire 9.666.000) - 247, 250, 251 (lire 72.936.000) 366, 382,
383 (lire 2.512.000 oltre I.V.A.);
l) unità immobiliari di proprietà della Società "COM.CE.
s.r.l.", facenti parse di un complesso immobiliare sito in Comune
di Saint-Christophe, località Grand Chemin, distinte al N.C.E.U. al
F. 35 con i mappali nn. 1/9 - 1/51 1/54, oltre all'uso esclusivo
perpetuo (servitù d'uso) di otto posti auto esterni siti sul retro
de, fabbricato, lato sud, distinti nel regolamento di condominio
con i nn. 123 - 124 - 125 - 126 - 129 - 130 - 131 - 132, per il
prezzo complessivo di Lire 994.000.000 oltre I.V.A., da destinare a
sede di servizi;
m) fabbricato in corso di costruzione di due piani fuori terra,
oltre ad un piano interrato, di proprietà della Società "EDILNORD
s.r.l.", sito in Comune di Issogne, frazione Pied de Ville, non
ancora denunziato al N.C.E.U., entrostante ad area distinta al
N.C.T. al F. 19 con i mappali nn. 388 - 883 887 della superficie
complessiva di mq. 792, per il prezzo a corpo di Lire 245. 500.000
oltre I.V.A., da destinare a sede di servizi sociosanitari:
n) unità immobiliare di proprietà della Signora Zanella
Giuseppina, posta a piano secondo del Condominio "Palazzo Valbruna"
sito in Comune di Aosta, Via Promis, con accesso dalla scala Nord
civico n. 5, composto da un alloggio e servizi, riportata al
N.C.E.U. al F. 40 con il mappale n. 325/79, per il prezzo a corpo
di Lire 171.000.000, da destinare a sede di servizi
dell’Amministrazione regionale;
o) unità immobiliare di proprietà della Società "SO.VA.G.
Società Valdostane Gas s.r.l.", posta a piano primo del corpo di
fabbricato a ponente, facente parte del più ampio complesso
immobiliare "Condominio Les Iles" sito in Comune di Quart, Regione
Amérique, riportata al N.C.E.U. al F. 39 con il mappale n. 17/16,
per il prezzo di Lire 90.000.000 oltre I.V.A., da destinare a sede
di servizi dell'Amministrazione regionale;
p) terreni di proprietà di Ditte varie siti in Comune di
Valpelline, da destinare ad insediamenti produttivi, per il prezzo
complessivo di Lire 57. 664. 000, riportati al N.C.T. al F. 18 con
i mappali nn. 239 e 240 (lire 17.568.000), - 241 (lire 5.568.000) -
242 (lire 14.032.000) - 269 (lire 4.352.000) - 341 (lire 8.400.000)
- 251 (lire 7.744.000);
q) terreni di proprietà della Signora Chanoux Adelina, siti in
Comune di Quart, riportati al N.C.T. al F. 37 con i mappali nn. 22
e 23, per il prezzo di lire 45.400.000, da destinare ad ampliamento
del vivaio forestale regionale "Abbé Henry";
r) terreni di proprietà del Comune di Chambave, siti nel
medesimo Comune e riportati al N.C.T. al F. 1 con i mappali nn. 71
e 115, per il prezzo di Lire 34.190.000, e terreno di proprietà
della Signora Martinet Lidia sito nel detto Comune, della
superficie di circa mq. 400, da scorporare da un più ampio
appezzamento riportato al N.C.T. al F. 1 con il mappale n. 171, da
permutare alla pari, con l'acquistando terreno riportato al N.C.T.
al F. 1 con il mappale n. 115, da destinare ad insediamenti
produttivi.
PRESIDENTE:
All’art. 1 vi è l'emendamento
proposto dal Consigliere Riccarand, di cui do lettura: "Il punto h)
dell’art. 1 è soppresso".
Lo pongo in votazione:
ESITO DELLA VOTAZIONE
Presenti: 26
Votanti: 26
Favorevoli: 5
Contrari: 21
Il Consiglio non approva
PRESIDENTE:
Pongo in votazione l’art. 1
nel testo originario:
ESITO DELLA VOTAZIONE
Presenti: 26;
Votanti: 21;
Favorevoli: 21;
Astenuti: 5 (Bajocco, Chenuil, Dolchi, Mafrica e Riccarand)
Il Consiglio approva
PRESIDENTE:
Do lettura dell’art. 2:
ART. 2
1. La Giunta regionale è autorizzata ad adottare ogni
provvedimento di esecuzione per addivenire alla stipulazione degli
atti notarili di trasferimento degli immobili di cui al precedente
articolo e, in particolare per l'impegno e le liquidazioni delle
relative spese, nonché per la designazione dei Notai roganti e per
gli eventuali accertamenti circa la consistenza e l'intestazione
catastale degli immobili da acquisire.
PRESIDENTE:
Pongo in votazione l’art.
2:
ESITO DELLA VOTAZIONE
Presenti: 26;
Votanti: 21;
Favorevoli: 21;
Astenuti: 5 (Bajocco, Chenuil, Dolchi, Mafrica e Riccarand)
Il Consiglio approva
PRESIDENTE:
Do lettura dell’art. 3
ART. 3
1. L'onere derivante dall'applicazione della presente legge
valutato in complessive Lire 5.966.219.560= per l'anno 1988 graverà
sugli stanziamenti già iscritti al seguente capitolo del bilancio
di previsione per l'esercizio in corso che presentano le necessarie
disponibilità:
Capitolo 23250 "Spese per l'acquisto di beni patrimoniali L.R.
19/4/1985, n. 12" per Lire 3.933.660.280
Capitolo 36300 "Spese per l'acquisto e la costruzione di beni
patrimoniali da destinare ad interventi nel settore industriale"
per Lire 2.032.559.280
PRESIDENTE:
Pongo in votazione l’art.
3:
ESITO DELLA VOTAZIONE
Presenti: 26;
Votanti: 21;
Favorevoli: 21;
Astenuti: 5 (Bajocco, Chenuil, Dolchi, Mafrica e Riccarand)
Il Consiglio approva
PRESIDENTE:
Do lettura dell’art. 4:
ART. 4
1. La presente legge è dichiarata urgente ai sensi del terzo
comma dell’art. 31 dello Statuto speciale ed entrerà
in vigore il giorno successivo a quello della sua pubblicazione nel
Bollettino Ufficiale della Regione.
PRESIDENTE:
Pongo in votazione l’art.
4
ESITO DELLA VOTAZIONE
Presenti: 26;
Votanti: 21;
Favorevoli: 21;
Astenuti: 5 (Bajocco, Chenuil, Dolchi, Mafrica e Riccarand)
Il Consiglio approva
PRESIDENTE:
Pongo in votazione la legge nel suo
complesso:
ESITO DELLA VOTAZIONE
Presenti: 26;
Votanti: 21;
Favorevoli: 21;
Astenuti: 5 (Bajocco, Chenuil, Dolchi, Mafrica e Riccarand)
Il Consiglio approva
