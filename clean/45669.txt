Classificazione
BILANCIO E CONTABILITA' REGIONALE



Oggetto del Consiglio n. 2324 del 19 aprile 2023 - Resoconto
OGGETTO N. 2324/XVI - Interrogazione: "Stato di attuazione
degli interventi regionali a favore di imprese in difficoltà a
seguito delle modifiche di cui alla legge regionale
17/2022".
Bertin (Presidente) -
Punto n 15. Risponde l'assessore
Bertschy.
Bertschy (AV-VdA Unie) -
Rispetto alla legge in
questione, c'è un gruppo di lavoro - io rispondo a nome anche degli
assessori Marco Carrel e Giulio Grosjacques - che si sta occupando
in maniera trasversale di una serie di iniziative, compresa quella
della legge 21, sia per la parte iniziale della graduatoria che per
la graduatoria che rimane da assolvere con il finanziamento che
stiamo prevedendo in assestamento.
Rispetto quindi allo stato di attuazione, c'è un monitoraggio
sulle imprese, sulle richieste eventuali che sono pervenute, la
legge - ricordo - è del 2007 che non ha mai avuto utilizzo, che è
stata modificata attraverso un'iniziativa che l'ha sicuramente
migliorata, abbiamo dato ovviamente priorità agli investimenti in
questa fase, stiamo lavorando con Finaosta alla revisione delle
convenzioni, che comprende anche quest'applicazione della legge e
contiamo di arrivare a una delibera definitiva nel giro dei
prossimi due mesi alla conclusione dei lavori che sono assegnati
alle strutture, in particolare per l'assegnazione dei contributi
dalla legge 21.
L'obiettivo quindi è una revisione generale di tutte le
convenzioni che abbiamo con Finaosta, che vanno riorganizzate anche
per altre leggi, come è stato per l'imprenditoria giovanile, e
l'obiettivo che è assegnato è alla conclusione di questa fase di
riorganizzazione dei contributi della legge 21 di completare anche
la delibera attuativa della legge in questione.
Presidente -
Per la replica, la parola al consigliere
Aggravi.
Aggravi (LEGA VDA) -
Grazie Assessore della risposta.
Siamo consci del fatto che - e lo avevamo già detto quando fu
presentata la legge - questa non è sicuramente una legge, e anche
per fortuna se vogliamo, che oggi ha la priorità rispetto ad altre.
Ben venga l'attenzione sulla legge 21, perché sappiamo che lì ci
sono effettivamente delle necessità e delle attese da parte delle
imprese, ha fatto bene anche a ricordare che le imprese non sono
soltanto di un settore ma riguardano anche altri settori, in
particolare l'agricoltura e la parte turismo e commercio, che
comunque è molto ampia, e ben venga anche il fatto che ci si prenda
il giusto tempo, tra l'altro, anche a livello di Unione europea,
perché poi sappiamo che questa legge ha avuto delle problematiche o
comunque delle complicazioni legate alla definizione di un quadro
all'interno di un ulteriore quadro complesso, che è quello degli
aiuti di Stato. Sappiamo che su questo l'Unione europea sta facendo
dei ragionamenti, poi ne fa degli altri più che altro io direi
masochistici, oggi penso che i giornali li abbiamo letti tutti, ma,
al di là di questo, sulla parte degli aiuti di Stato qualche
ragionamento in più andrà fatto, soprattutto per quelle realtà in
difficoltà, perché ricordiamo che la visione che voleva avere
questa modifica era appunto quella di trovare il giusto tempo per
poter eventualmente intervenire e soprattutto chiedere anche alla
controparte privata delle impegnative, sintetizzando perché ci deve
credere il pubblico se non ci crede il privato.
L'occasione di presentare quest'interrogazione è stata anche
quella di avere il confronto in II Commissione sul PEA POST di
Finaosta, visto che Finaosta è l'attore ombra ma il vero attore di
questa legge, ed è stata anche l'occasione per capire la parte
politica a che punto è, considerato che soprattutto l'articolo 10
di questa modifica di legge cita espressamente il ruolo di Finaosta
quale attore primario nel rapporto con le imprese, con il credito,
con tutta una serie di misure che non sono purtroppo sempre votate
a costruire ma anche a sanare o a ristrutturare.
Ci auguriamo che questa legge non venga utilizzata... lo dice il
primo firmatario, però è così, ma deve essere comunque uno
strumento utile e se vogliamo a disposizione nel momento in cui ci
possono essere delle difficoltà, che, almeno a giudizio di chi
parla, non deve essere soltanto vista a favore di grandi imprese,
anche perché i tagli con cui si fa imprenditoria in Valle d'Aosta
sono tagli, che, per certi aspetti, non sono neanche riconducibili
alle medie, siamo ancora più piccoli, ma ogni impresa merita
dignità e quindi in eventuale difficoltà è giusto che ci sia uno
strumento a disposizione per poter agire quanto prima, perché poi
in queste situazioni il tempo è un fattore tutt'altro che
banale.
