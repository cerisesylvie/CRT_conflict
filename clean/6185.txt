Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 628 del 7 giugno 1984 - Resoconto
OGGETTO N. 628/VIII - ASSEGNAZIONE DI BUONI PER LO ZUCCHERO
IN ESENZIONE FISCALE. (Interrogazione con risposta
scritta).
PRESIDENTE:
Do lettura dell'interrogazione con risposta
scritta presentata dai Consiglieri Riccarand e Millet:
INTERROGAZIONE CON RISPOSTA SCRITTA
PRESO ATTO che nel corso del 1982 e 1983 sono stati assegnati
all'ADAVA (Associazione degli Albergatori Valdostani) buoni
speciali per lo zucchero in esenzione fiscale per complessivi
326.000 Kg.;
APPURATO che tali assegnazioni sono avvenute senza una
deliberazione di Giunta e quindi in palese contrasto con il
Regolamento approvato dal Consiglio regionale in data 20.12.1972
che disciplina l'immissione al consumo in Valle d'Aosta dei
contingenti annui di generi e merci in esenzione fiscale;
AL FINE di avere ulteriori elementi in merito dalle modalità di
assegnazione dei quantitativi dello zucchero in esenzione
fiscale;
I sottoscritti Consiglieri regionali
INTERROGANO
l'Assessore regionale all'Industria, Commercio, Artigianato e
Trasporti per conoscere:
in base a quali disposizioni l'Ufficio Zona Franca ha provveduto
ad assegnare i citati buoni per lo zucchero in esenzione fiscale
all'ADAVA; si chiede copia di tali documenti;
quali sono, oltre all'ADAVA, gli altri organismi o soggetti (al
di fuori di quelli contemplati nell'art. 15 del Regolamento
regionale) che nel corso del 1982 e 1983 hanno usufruito di
assegnazione di buoni per lo zucchero in esenzione fiscale;
gli estremi, o possibilmente le copie, delle deliberazioni di
Giunta che definiscono i quantitativi di zucchero in esenzione
fiscale da assegnare agli aventi diritto.
PRESIDENTE:
E' già stata data risposta scritta con
lettera n. 734 in data 30.5.1984.
