Classificazione
ELEZIONI



Oggetto del Consiglio n. 890 del 18 novembre 2009 - Resoconto
OGGETTO N. 890/XIII - Reiezione della proposta di legge:
"Modificazioni alle leggi regionali 9 febbraio 1995, n. 4 (Elezione
diretta del sindaco, del vice sindaco e del consiglio comunale), e
7 dicembre 1998, n. 54 (Sistema delle autonomie in Valle
d'Aosta)".
CAPO I
MODIFICAZIONI ALLA LEGGE REGIONALE 9 FEBBRAIO 1995, N.
4
Articolo 1
(Modificazione all'articolo 2)
1. Dopo il comma 2 dell'articolo 2 della legge regionale 9
febbraio 1995, n. 4 (Elezione diretta del sindaco, del vice sindaco
e del Consiglio comunale), è inserito il seguente:
"2bis. Nei Comuni con popolazione inferiore a 300 abitanti,
il consiglio comunale può essere sostituito dall'Assemblea degli
elettori. In tale caso, la popolazione del comune è determinata in
base alla popolazione residente al 31 dicembre dell'anno precedente
a quello dell'indizione del referendum di cui all'art. 18ter della
legge regionale 7 dicembre 1998, n. 54 (Sistema delle autonomie in
Valle d'Aosta).".
Articolo 2
(Modificazioni all'articolo 16)
1. Dopo la lettera h) del comma 1 dell'articolo 16 della l.r.
4/1995 è aggiunta la seguente:
"hbis) i dipendenti del comparto unico regionale appartenenti
alla qualifica unica dirigenziale;".
2. Dopo la lettera hbis) del comma 1 dell'articolo 16 della
l.r. 4/1995, come aggiunta dal comma 1, è aggiunta la
seguente:
"hter) il legale rappresentante, gli amministratori delegati
e i direttori delle società partecipate dalla Regione o da essa
controllate o collegate ai sensi dell'articolo 2359 del codice
civile.".
Articolo 3
(Inserimento dell'articolo 32bis)
1. Dopo l'articolo 32 della l.r. 4/1995 è inserito il
seguente:
"Articolo 32bis
(Rappresentanza dei generi nelle liste)
1. Nelle liste dei candidati al consiglio comunale ogni
genere non può essere rappresentato in misura inferiore al 30 per
cento, arrotondato all'unità superiore.".
Articolo 4
(Modificazione all'articolo 33)
1. Il comma 1 dell'articolo 33 della l.r. 4/1995 è sostituito
dal seguente:
"1. La dichiarazione di presentazione delle liste dei
candidati al consiglio comunale e delle collegate candidature alla
carica di sindaco e di vicesindaco deve essere
sottoscritta:
a) da non meno di 3 e da non più di 8 elettori, che non siano
candidati, nei comuni con popolazione sino a 500 abitanti;
b) da non meno di 5 e da non più di 20 elettori, che non
siano candidati, nei comuni con popolazione da 501 a 3.000
abitanti;
c) da non meno di 15 e da non più di 60 elettori, che non
siano candidati, nei comuni con popolazione da 3.001 a 15.000
abitanti.".
Articolo 5
(Modificazione all'articolo 34)
1. Al comma 1 dell'articolo 34 della l.r. 4/1995 la cifra:
"100" è sostituita dalla cifra: "50".
Articolo 6
(Modificazione all'articolo 53)
1. Al comma 6 dell'articolo 53 della l.r. 4/1995 le parole:
"due terzi" sono sostituite dalle parole: "tre quinti".
Articolo 7
(Modificazione all'articolo 57)
1. Al comma 2 dell'articolo 57 della l.r. 4/1995 le parole:
"due terzi" sono sostituite, ovunque ricorrano, dalle parole: "tre
quinti".
Articolo 8
(Sostituzione dell'articolo 59)
1. L'articolo 59 della l.r. 4/1995 è sostituito dal
seguente:
"Articolo 59
(Voti di preferenza nei comuni con popolazione superiore a
15.000 abitanti)
1. L'elettore può manifestare una preferenza per il candidato
della lista o del gruppo di liste collegate ai candidati alla
carica di sindaco e di vice sindaco da lui votati.
2. Ogni elettore può esprimere una sola preferenza,
limitatamente ad una sola lista.
3. Il voto di preferenza si esprime scrivendo con la matita
copiativa nell'apposita riga tracciata in corrispondenza del
contrassegno della lista votata, il cognome ed il nome o il solo
cognome del candidato prescelto, compreso nella lista medesima. In
caso di identità di cognome tra candidati, si deve scrivere sempre
il cognome ed il nome e, ove occorra, la data di nascita del
candidato prescelto.
4. Qualora il candidato abbia due cognomi, l'elettore, nel
dare la preferenza, può scriverne uno solo. L'indicazione deve
contenere entrambi i cognomi, quando vi sia possibilità di
confusione fra più candidati.
5. Sono nulle le preferenze nelle quali il candidato non sia
indicato con la chiarezza necessaria a distinguerlo da ogni altro
candidato della stessa lista.
6. Sono nulle le preferenze per il candidato compreso in una
lista diversa da quella votata.
7. Se l'elettore non ha indicato alcun contrassegno di lista,
ma ha espresso la preferenza per un candidato, si intende che abbia
votato la lista alla quale appartiene il prescelto ed i candidati
alla carica di sindaco e di vice sindaco ad essa collegati.
8. Se l'elettore ha segnato più di un contrassegno di lista,
ma ha scritto la preferenza per un candidato appartenente ad una
soltanto di tali liste, il voto è attribuito alla lista cui
appartiene il candidato indicato nonché ai candidati alla carica di
sindaco e di vice sindaco ad essa collegati.
9. Nel caso in cui l'elettore esprima un numero di preferenze
superiore a una, tutte le preferenze espresse sono nulle e rimane
valido il voto di lista.".
CAPO II
MODIFICAZIONI ALLA LEGGE REGIONALE 7 DICEMBRE 1998, N.
54
Articolo 9
(Sostituzione dell'articolo 18)
1. L'articolo 18 della legge regionale 7 dicembre 1998, n. 54
(Sistema delle autonomie in Valle d'Aosta), è sostituito dal
seguente:
"Articolo 18
(Organi)
1. Sono organi del Comune:
a) l'Assemblea degli elettori o il Consiglio
comunale;
b) la Giunta comunale;
c) il Sindaco ed il Vicesindaco.".
Articolo 10
(Inserimento dell'articolo 18bis)
1. Dopo l'articolo 18 della l.r. 54/1998, come sostituito
dall'articolo 9, è inserito il seguente:
"Articolo 18bis
(Autonomia statutaria)
1. Nei Comuni fino a 300 abitanti lo statuto comunale può
stabilire la forma di rappresentanza scegliendola tra quelle
indicate all'articolo 18, comma 1, lettera a).".
Articolo 11
(Inserimento dell'articolo 18ter)
1. Dopo l'articolo 18bis della l.r. 54/1998, come inserito
dall'articolo 10, è inserito il seguente:
"Art. 18ter
(Referendum)
1. La disposizione dello statuto comunale che prevede quale
forma di rappresentanza l'Assemblea degli elettori, di cui all'art.
18, comma 1, lett. a), è sottoposta obbligatoriamente a referendum
tra gli elettori del Comune.
2. La disposizione di cui al comma 1 è da considerare
approvata qualora alla consultazione partecipi la maggioranza degli
elettori del comune e qualora la proposta ottenga il voto
favorevole della maggioranza dei votanti.
3. Il referendum, le cui modalità di svolgimento sono
stabilite con legge regionale, si effettua entro l'anno precedente
quello delle elezioni del Comune interessato.
4. Il referendum non può essere riproposto prima di due
legislature successive allo svolgimento del referendum
stesso.".
Articolo 12
(Inserimento del Capo Ibis)
1. Dopo l'articolo 18ter della l.r. 54/1998, come inserito
dall'articolo 11, è inserito il seguente:
"CAPO IBIS
ASSEMBLEA DEGLI ELETTORI".
Articolo 13
(Inserimento dell'articolo 18quater)
1. Dopo l'articolo 18ter della l.r. 54/1998, come inserito
dall'articolo 11, e all'interno del Capo Ibis, come inserito
dall'articolo 12, è inserito il seguente:
"Articolo 18quater
(Assemblea degli elettori)
1. L'Assemblea degli elettori è l'organo di indirizzo e di
controllo politico-amministrativo ed è composta dai cittadini
iscritti alle liste elettorali del Comune.
2. L'Assemblea degli elettori si riunisce obbligatoriamente
due volte all'anno, per l'approvazione del bilancio preventivo e
del rendiconto.
3. L'Assemblea degli elettori può inoltre riunirsi su
richiesta del Sindaco, del Presidente della stessa o di un numero
di elettori stabilito dallo statuto comunale.
4. Gli elettori facenti parte dell'Assemblea hanno
diritto:
a) di iniziativa su ogni questione sottoposta alla
deliberazione dell'Assemblea stessa;
b) di presentare interrogazioni, interpellanze e mozioni
riguardanti l'attività del Comune;
c) di ottenere dagli uffici comunali tutti gli atti e le
notizie utili all'espletamento delle proprie funzioni.
5. Le sedute dell'Assemblea degli elettori sono
pubbliche.
6. Il Sindaco, il Vicesindaco e gli assessori partecipano di
diritto all'Assemblea degli elettori, senza diritto di voto, nel
caso in cui non ne facciano parte.".
Articolo 14
(Inserimento dell'articolo 18quinquies)
1. Dopo l'articolo 18quater della l.r. 54/1998, come inserito
dall'articolo 13, e all'interno del Capo Ibis, come inserito
dall'articolo 12, è inserito il seguente:
"Articolo 18quinquies
(Competenze dell'Assemblea degli elettori)
1. L'Assemblea degli elettori ha competenza rispetto ai
seguenti atti fondamentali:
a) statuto dell'ente e delle Associazioni dei Comuni di cui
l'ente faccia parte;
b) regolamento dell'Assemblea;
c) bilancio preventivo e relative variazioni;
d) rendiconto;
e) costituzione e soppressione delle forme di collaborazione
di cui al titolo I della parte IV;
f) istituzione e ordinamento dei tributi;
g) adozione dei piani territoriali e urbanistici;
h) i criteri per la nomina dei propri rappresentanti presso
enti, organismi e commissioni.".
Articolo 15
(Inserimento dell'articolo 18sexies)
1. Dopo l'articolo 18quinquies della l.r. 54/1998, come
inserito dall'articolo 14, e all'interno del Capo Ibis, come
inserito dall'articolo 12, è inserito il seguente:
"Articolo 18sexies
(Regolamento dell'Assemblea)
1. Il funzionamento dell'Assemblea degli elettori, nel quadro
dei principi stabiliti dallo statuto comunale, è disciplinato dal
regolamento della stessa, che prevede, in particolare:
a) le modalità di funzionamento dell'Assemblea, ivi compresi
i termini e le procedure per la convocazione;
b) le maggioranze necessarie per la validità delle sedute e
per l'approvazione delle deliberazioni, nonché le modalità di
votazione;
c) la disciplina del diritto di iniziativa degli elettori
facenti parte dell'Assemblea;
d) l'organizzazione interna dell'Assemblea, ivi compresa la
previsione di un Presidente e l'eventuale istituzione di
commissioni;
e) le modalità ed i limiti per la presentazione e la
discussione di interrogazioni, interpellanze e mozioni.".
Articolo 16
(Sostituzione dell'articolo 21)
1. L'articolo 21 della l.r. 54/1998 è sostituito dal
seguente:
"Articolo 21
(Competenze del Consiglio comunale)
1. Il Consiglio comunale è l'organo di indirizzo e di
controllo politico-amministrativo.
2. Il Consiglio ha competenza rispetto ai seguenti atti
fondamentali:
a) esame della condizione degli eletti;
b) approvazione degli indirizzi generali di governo;
c) elezione della Commissione elettorale comunale;
d) statuto del Comune;
e) statuto delle Associazioni dei Comuni di cui il Comune fa
parte;
f) statuto delle aziende speciali;
g) regolamento del Consiglio;
h) bilancio preventivo e relazione previsionale e
programmatica;
i) rendiconto;
j) regolazione dei servizi pubblici locali di cui agli
articoli 113 e 113bis ed individuazione delle loro forme di
gestione;
k) costituzione e soppressione delle forme di collaborazione
di cui al titolo I della parte IV;
l) istituzione e ordinamento dei tributi;
m) adozione dei piani territoriali e urbanistici;
n) programma di previsione triennale e piano operativo
annuale dei lavori pubblici, comprese le progettazioni preliminari
e definitive;
o) nomina dei propri rappresentanti presso enti, organismi e
commissioni;
p) determinazione delle indennità e dei gettoni di presenza
degli amministratori;
q) esercizio in forma associata di funzioni comunali;
r) approvazione delle convenzioni di cui agli articoli 86 e
87;
s) regolamenti;
t) piani, programmi e progetti;
u) dotazione organica del personale;
v) partecipazione a società di capitali;
w) criteri generali per la determinazione delle tariffe per
la fruizione dei beni e dei servizi;
x) determinazione delle tariffe di cui alla lettera
w);
y) determinazione delle aliquote e tariffe dei
tributi;
z) acquisti e alienazioni di immobili;
aa) definizione degli indirizzi per la nomina e la
designazione dei rappresentanti del Comune.".
Articolo 17
(Modificazione all'articolo 22)
1. Il comma 1 dell'articolo 22 della l.r. 54/1998 è
sostituito dal seguente:
"1. La Giunta è composta dal Sindaco, dal Vicesindaco e da un
numero di assessori stabilito dallo statuto. Nel rispetto delle
pari opportunità tra uomo e donna nella Giunta, ogni genere non può
essere rappresentato in misura inferiore al 30 per cento,
arrotondato all'unità superiore.".
Articolo 18
(Inserimento dell'articolo 23bis)
1. Dopo l'articolo 23 della l.r. 54/1998 è inserito il
seguente:
"Articolo 23bis
(Interrogazione popolare)
1. Ogni cittadino iscritto alle liste elettorali del Comune
ha diritto di interrogare la Giunta comunale in ordine a
problematiche di interesse della cittadinanza. La Giunta vi
risponde nell'Assemblea degli elettori o nel corso di una seduta
del Consiglio comunale, nelle forme previste dal regolamento
interno.".
Articolo 19
(Abrogazione)
1. Il comma 2 dell'articolo 23 della l.r. 54/1998 è
abrogato.
Président
- Maintenant on passe à l'examen article par
article de la proposition de loi n° 52. Il punto n. 29 è stato
ritirato, adesso votiamo la proposta di legge n. 52 presentata dal
gruppo Vallée d'Aoste Vive-Renouveau. È evidente che, se non passa
l'articolo 1, la proposta decade.
La parole au Conseiller Donzel sur l'article 1
er
.
Donzel (PD)
- Solo per correttezza nei confronti di chi
ha lavorato e prodotto un testo di legge ed è arrivato fino qui, ci
sono delle parti che condividiamo e altre che non condividiamo,
l'obiettivo vale per Vallée d'Aoste Vive-Renouveau come per il
testo della maggioranza, l'auspicio era quello di arrivare qui con
un testo condiviso, quindi ci sarà un'astensione sul vostro testo
di legge, che è stato sicuramente un contributo importante, ma non
possiamo dire che qui c'è un confronto fra una legge migliore e una
non legge. Era altra l'idea del lavoro che ci aveva visto coinvolti
fin dall'inizio. Astensione.
Si dà atto che alle ore 20,03 il Consigliere Segretario
Tibaldi lascia l'aula e non partecipa alla votazione
dell'oggetto.
Président
- Je soumets au vote l'article
1
er
:
Conseillers présents: 32
Votants: 29
Pour: 4
Contre: 25
Abstentions: 3 (Donzel, Carmela Fontana, Rigo)
Le Conseil n'approuve pas.
Président
- La proposition de loi n° 52 est
repoussée.
