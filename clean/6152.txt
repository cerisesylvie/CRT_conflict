Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 595 del 30 maggio 1984 - Resoconto
OGGETTO N. 595/VILI - MANCATA APPLICAZIONE DELLA LEGGE 23
GIUGNO 1983, N. 64, RELATIVA ALLA CONCESSIONE DI AGEVOLAZIONI NEI
TRASPORTI PUBBLICI A PARTICOLARI CATEGORIE DI PERSONE -
(Interpellanza).
PRESIDENTE
: Do lettura dell'interpellanza presentata dai
Consiglieri Bajocco e Mafrica:
INTERPELLANZA
Già in occasione della adunanza del Consiglio regionale del
24 novembre 1983 il Gruppo comunista aveva sollevato con una
interpellanza il problema della mancata applicazione della legge 64
del 23 giugno 1983, con la quale si stabilisce che sui veicoli di
linea della nostra regione: "Viaggiano gratuitamente i portatori di
handicaps con invalidità legalmente riconosciuta almeno pari
all'80%, i non vedenti, i sordomuti ed i rispettivi accompagnatori.
Il diritto a viaggiare gratuitamente è attestato dalla Regione. La
Giunta regionale può autorizzare l'applicazione di tariffe
agevolate per le persone anziane".
Poichè risulta agli scriventi che la legge non abbia ancora
trovato applicazione, creando comprensibili malumori fra le persone
interessate, che si vedono di fatto negare un diritto riconosciuto
legalmente.
i Consiglieri regionali
INTERPELLANO
l'Assessore regionale all'Industria, Commercio, Artigianato e
Trasporti per sapere:
1) per quali ragioni non è stata finora data applicazione
alla legge che consente il viaggio gratuito sui veicoli di linea
della Regione ai grandi invalidi e ad altre categorie di persone
svantaggiate;
2) perchè, contrariamente agli impegni presi nel novembre
scorso, non sono finora state formulate proposte della Giunta per
l'applicazione di tariffe agevolate a favore delle persone
anziane.
PRESIDENTE
: Ha chiesto la parola il Consigliere Bajocco;
ne ha facoltà.
BAJOCCO (P.C.I.):
La legge 26 giugno 1983 n. 64, recita:
- Il quarto e quinto comma dell'articolo 46 della legge regionale
15 luglio 1982, n. 32 sono così sostituiti: "Viaggiano
gratuitamente i portatori di handicaps con invalidità legalmente
riconosciuta almeno pari all'80%: i non vedenti, i sordomuti ed i
rispettivi accompagnatori. Il diritto a viaggiare gratuitamente è
attestato dalla Regione". L'altro comma dice: "La Giunta regionale
può autorizzare l'applicazione di tariffe agevolate per le persone
anziane". Ad una interpellanza, in cui si parlava di grandi
invalidi che potevano viaggiare gratuitamente solo avendo il
tesserino riconosciuto in sede regionale e non con il tesserino
riconosciuto in sede nazionale, presentata nel novembre scorso dal
Gruppo Comunista, l'Assessore Pollicini aveva risposto dicendo che
avrebbe fatto dei passi verso le società dei trasporti per poter
inserire momentaneamente anche le persone invalide, in attesa che
l'Assessorato alla Sanità inviasse all'Assessorato ai Trasporti gli
elenchi degli invalidi della nostra Regione, allo scopo di
preparare un tesserino unico per la gratuità dei trasporti alle
persone handicappate e bisognose. Abbiamo un avanzo di
amministrazione di 150 miliardi, non impegnati, abbiamo i
disoccupati, migliaia di famiglie senza casa, gli appartenenti a
questa categoria da tenere in considerazione e non ci muoviamo!
Lasciamo trascorre i mesi senza concludere nulla!
Non penso che ci voglia tanto tempo per dare il via ad una legge
presentata diversi anni fa. So che nella prima quindicina di
gennaio del 1984 l'Assessorato ai Trasporti ha ricevuto gli elenchi
delle persone invalide e, se non sbaglio, l'Assessore alla Sanità
ha già predisposto i tesserini, che sono stati trasmessi
all'Assessorato competente per dare il via all'attuazione della
legge. Ci vuole ancora tanto tempo per poter mandare avanti queste
pratiche?
Il Consigliere Torrione dice: "C'è un portone di valore
inestimabile da sistemare": io non credo che ci vogliano 50
delibere per stanziare 10 milioni per la sistemazione di quel
portone! I soldi non mancano perchè nel bilancio del 1984
l'Amministrazione aveva 555 miliardi 296 milioni. E' una cifra che
sbalordisce, di fronte alla quale non si può credere che
l'Amministrazione non possa stanziare cifre minime per le necessità
più impellenti.
La Regione, a mio avviso, deve cercare di dare immediatamente
questi tesserini, anche se all'inizio ci saranno delle difficoltà
con le ditte di trasporto. La Regione dopo sei mesi potrebbe
eventualmente modificare alcuni aspetti negativi, ma diamo corso a
questi provvedimenti sociali senza guardare solo le cose più
grandi, dimenticando questi aspetti!
In quest'aula vi sono dei Consiglieri che sono handicappati:
cerchiamo allora di venire incontro a questa gente cercando di
attuare qualcosa di concreto.
PRESIDENTE
: Ha chiesto la parola l'Assessore
all'Industria, Commercio, Artigianato e Trasporti Pollicini; ne ha
facoltà.
POLLICINI (Féd. D.P. - U.V.P.):
Indubbiamente questo non
è un problema così semplice come può apparire e che si può
liquidare presentando e compilando i tesserini che riguardano gli
invalidi e gli handicappati oltre l'80%. Il problema è più
complesso.
Contro la legge sui trasporti, laddove con la legge finanziaria
dell'83 si diceva che era a carico della Regione il pagamento di
queste gratuità, c'è stato un ricorso della Regione Emilia-Romagna
alla Corte Costituzionale, per non fare gravare sulla Regione il
costo dei trasporti gratuiti a favore degli handicappati. Con la
sentenza n. 97 la Corte ha dato ragione alla Regione Emilia-Romagna
contro la legge che prevedeva dal primo luglio 1983 il trasporto
gratuito per quelle categorie stabilite nella legge stessa. La
legge finanziaria del 1984 non tiene conto invece della sentenza
della Corte Costituzionale e dice che questi trasporti vanno pagati
dalle Regioni. Le Regioni hanno fatto un altro intervento per fare
annullare il nuovo principio introdotto e cioè che siano le Regioni
a ripianare l'eventuale disavanzo dell'esercizio residuo (ultimo
comma dell'art. 7 della legge finanziaria dell'84).
Nella nostra Regione le persone, compresi gli accompagnatori,
con tale diritto ammontano a 4.670, ma pare che bisognerebbe
aggiungere un altro migliaio. Nell'incertezza di chi dovrà pagare
noi procediamo a definire la parte di carattere
burocratico-amministrativo. Vedremo poi se saremo costretti a
pagare noi come Regione o se saranno altri. Non dimentichiamo che
la legge sui trasporti pubblici fa carico alle Regioni dei passivi
oltre il 34% nelle società di trasporto, sino al raggiungimento del
pareggio. La legge punta a raggiungere l'equilibrio fra costi e
ricavi da parte delle società di trasporto. Con questo obiettivo
tutto il ripianamento dei deficit delle società di trasporto è per
la parte eccedente il 34%.
L'obiettivo che ci proponiamo è, prima di tutto, di evitare
degli abusi. Noi procediamo in questa verifica perchè abbiamo
bisogno di avere delle certezze; poi chi dovrà pagare pagherà,
visto che la legge a cui si fa riferimento non prevedeva la
copertura finanziaria, mentre l'art. 7 della legge finanziaria
prevede che siano posti a carico della Regione questo tipo di
oneri. Corre dicevo, noi stiamo procedendo, e i numeri sono
elevatissimi; però abbiamo delle perplessità sul solo tesserino,
così come fanno altre regioni che pagano alle società per i
biglietti dati gratuitamente alle categorie degli handicappati (il
Piemonte paga più di un miliardo, la Lombardia pare che paghi tre
miliardi e mezzo e via di questo passo). Attualmente non c'è
nessuna Regione che dia gratuitamente agli handicappati l'accesso
al servizio di pubblico trasporto. Noi saremmo dell'opinione che,
per garantirci da eventuali abusi sarà bene mettere insieme non
soltanto un tesserino ma anche un certo numero di biglietti.
C'è poi un altro aspetto importante: noi abbiamo avuto
l'assegnazione di tre miliardi circa in più sul fondo trasporti
perchè il 5% del fondo, solo della quota di aumento fra l'83 e
l'84, è stato destinato a premiare chi ha il migliore rapporto fra
costi e ricavi, cioè a premiare l'efficienza delle società di
trasporto. Noi abbiamo avuto tre miliardi perchè abbiamo migliorato
l'efficienza, secondo questi rapporti fra costi e ricavi.
Noi pensiamo che sia opportuno essere rigorosi, nel senso che
non è sufficiente il solo tesserino, anche se ciò darà molto
lavoro, perchè se dovessimo arrivare a pagare noi, come Regione,
dovremmo rimborsare delle corse effettivamente fatte e non cifre a
forfait. Stiamo ultimando questo tipo di procedura, che non è
semplice perchè l'Assessorato alla Sanità ha segnalato 4200 persone
che con gli accompagnatori arriveranno a circa 8400. Questa
dimensione ci pone certamente dei problemi.
PRESIDENTE
: Ha chiesto la parola il Consigliere Bajocco;
ne ha facoltà.
BAJOCCO (P.C.I.):
Io sarei stato più contento se
l'Assessore ci avesse anche detto che, nel giro di tre mesi, il
provvedimento andrà in porto. E' vero che non è un problema facile,
sappiamo anche noi che è un problema abbastanza complesso, ma i
4270 aventi diritto sono in massima parte invalidi del lavoro che
(sino al 60-70% di invalidità) hanno tutte e due le gambe, le
braccia e non hanno bisogno di accompagnatori. Si tratta di un
numero che è stato messo lì: infatti sono convinto che il numero
degli handicappati non è così grande.
Inoltre credo che si possa dare il via a questo provvedimento
nel giro di poco tempo. Io penso che ci sia una carenza di volontà
da parte di chi è seduto dietro una scrivania e deve mandare avanti
questo lavoro.
