Classificazione
TURISMO E INDUSTRIA ALBERGHIERA
Ricettività turistica


Resoconto integrale del dibattito dell'aula
Oggetto del Consiglio n. 1974 del 27 aprile 2001 - Resoconto
OGGETTO N. 1974/XI Disegno di legge: "Ulteriori modificazioni
della legge regionale 29 maggio 1996, n. 11 (Disciplina delle
strutture ricettive extralberghiere), già modificata dalla legge
regionale 4 agosto 2000, n. 23".
Articolo 1 (Integrazione dell'articolo 3)
1. Dopo il comma 1 dell'articolo 3 della legge regionale 29
maggio 1996, n. 11 (Disciplina delle strutture ricettive
extralberghiere) è aggiunto il seguente:
"1bis. È consentito sovrapporre ad ogni posto letto un altro
letto, senza con ciò dover incrementare le dimensioni delle camere,
purché sia garantita la cubatura minima di mc. 10 a persona. Per il
rispetto di tutti gli altri rapporti si computano i posti letto
effettivi.".
2. Dopo il comma 1bis dell'articolo 3 della l.r. 11/1996,
inserito dal comma 1, è aggiunto il seguente:
"1ter. Le camere da letto e i locali igienici devono essere
predisposti separatamente per gli uomini e le donne.".
Articolo 2 (Proroga di termine)
1. Il termine per l'adeguamento delle strutture ricettive
extralberghiere, fissato dall'articolo 31, comma 1, della l.r.
11/1996, è prorogato al 31 dicembre 2003.
Président Sur ce projet de loi la IV
ème
Commission a
exprimé à la majorité son avis favorable ainsi que le Conseil
permanents des collectivités locales.
La parole au rapporteur, Conseiller Piccolo.
Piccolo (SA) Il settore turistico, volano importante e vitale
dell’economia della nostra Regione, che ha subito in
questi ultimi anni una sempre più costante evoluzione e che sta
chiedendo sempre più servizi diversificati, ha indotto la Giunta
regionale ad apportare alcune modificazioni relativamente alla
legge regionale n. 11/96, riguardante la disciplina delle strutture
ricettive extralberghiere, e al regolamento n. 2/97 nel quale
vengono definiti i requisiti di sicurezza ed igienico-sanitari e
che entro 5 anni dall’entrata in vigore della legge
n. 11 le strutture ricettive in questione debbono essere adeguate,
per poter continuare la propria attività, ai requisiti tecnici
contenuti appunto nel regolamento.
Le modificazioni previste nel disegno di legge n. 113 si basano
soprattutto sulle risultanze emerse a seguito del puntuale
monitoraggio svolto dai funzionari della Direzione delle strutture
ricettive, il quale ha permesso di fotografare, nel corso di questi
5 anni, la realtà extralberghiera esistente, evidenziando le
maggiori problematiche sia gestionali che strutturali.
L’Assessorato del turismo ha pertanto ritenuto
necessario disporre proprie ispezioni al fine di monitorare il
patrimonio esistente ed individuare, caso per caso, il possesso dei
requisiti previsti dalla legge e del relativo regolamento di
applicazione previsto, come ho detto prima, entro 5 anni
dall’entrata in vigore della norma, per gli
eventuali adeguamenti.
Dai sopralluoghi effettuati si è evidenziato che i problemi più
rilevanti sul piano dei requisiti tecnico-funzionali ed
igienico-sanitari colpiscono la tipologia delle case per ferie, le
quali, nella misura del 64 percento, presentano carenze più o meno
gravi, assolutamente non sanabili nei termini prescritti dalla
norma di riferimento. È emerso in particolare che nella quasi
totalità delle strutture ispezionate non è presente alcun tipo di
accessibilità ai disabili, né alle camere, né ai locali comuni, né
ai servizi igienici.
È stato accertato, inoltre, che le superficie delle camere
destinate al pernottamento, individuate dalla legge in 8 metri
quadri per un letto, 12 metri quadri per 2 letti, 4 metri quadri
per ogni letto aggiunto, penalizzano gravemente molte strutture, le
quali offrono sistemazioni spartane adatte ad un'utenza che non fa
del comfort, ma della vita comunitaria o spirituale, lo scopo
principale del soggiorno in montagna.
Per quanto riguarda invece le altre strutture ricettive
extralberghiere, escluse appunto le case per ferie di cui ho già
parlato, ne fanno parte gli ostelli della gioventù, i rifugi
alpini, i bivacchi fissi, i posti tappa escursionistici, gli
esercizi di affittacamere, le case ed appartamenti per vacanza e i
bed & breakfast.
La situazione, pur presentandosi meno problematica, fornisce un
quadro generale ancora non perfetto con particolare riferimento ai
rifugi alpini, i quali, seppure in numero minimo, non risultano
pienamente adeguati alle disposizioni normative.
Pertanto, alla luce delle difficoltà oggettive che ho appena
esposto, a pochi mesi dalla scadenza del termine fissato dei cinque
anni, con questo disegno di legge si prevede
l’urgente necessità di procedere ad una proroga dei
tempi di adeguamento che interesserebbe tutte le tipologie delle
strutture extralberghiere e nello stesso tempo estendere, in
particolare alle case per ferie, nella maggioranza dei casi gestite
da ordini religiosi e che svolgono un’attività di
alto valore sociale, la possibilità di sovrapporre i letti ed
evitare quindi di ridurre la capacità ricettiva.
La proroga prevista all’articolo 2 è fissata alla
data del 31 dicembre 2003 per l’adeguamento da parte
di tutte le tipologie disciplinate dalla legge n. 11/96.
Ricordo, prima di concludere, che le strutture extralberghiere
sono rivolte in particolare ad un turismo giovanile, giovani che
sono i maggiori fruitori di queste strutture, presenze fra
l’altro numerose che ogni anno vengono in Valle a
trascorrere le vacanze sia estive che invernali.
Concludendo faccio presente che sono stati formalmente acquisiti
i pareri del Consiglio permanente degli enti locali e ovviamente
delle associazioni di riferimento, le quali si sono espresse in
modo ampiamente favorevole alle modifiche proposte e che sono stati
inoltre sentiti i responsabili dell’Assessorato
della sanità accogliendo alcune delle loro indicazioni, quale ad
esempio 10 metri cubi come cubatura minima a persona nelle case per
ferie.
Infine, a titolo informativo, riporto qui di seguito i dati
concernenti la consistenza degli esercizi ricettivi extralberghieri
disciplinati dalla legge n. 11/96 aggiornati a pochi giorni fa:
- n. 87 case per ferie con 4.275 posti letto;
- n. 2 ostelli per la gioventù con 183 posti letto;
- n. 49 rifugi alpini con 3.153 posti letto;
- n. 2 dortoirs con 17 posti letto;
- n. 30 affittacamere con 353 posti letto;
- n. 10 case e appartamenti per vacanze con 612 posti letto;
- n. 5 bed & breakfast con 19 posti letto,
per un totale di 185 strutture con la capienza di posti letto di
8.602 posti letto.
Président
La discussion générale est ouverte.
La parole au Conseiller Tibaldi.
Tibaldi (FI) Per fare due brevi considerazioni. Rimandare gli
adeguamenti funzionali, come prevede questo disegno di legge, non
serve perché così facendo ci ritroviamo al punto di partenza.
Una proposta di proroga del termine potrebbe essere utilmente e
validamente considerata qualora si riferisca a favore di quelle
attività extralberghiere che comunque hanno perlomeno progettato, o
iniziato, un adeguamento funzionale.
Altrimenti si tratta di una deroga effettuata senza alcuno scopo
preciso che crea una palese disparità di trattamento nei confronti
di chi invece queste norme è stato costretto ad osservarle. Mi
riferisco in particolare alle attività alberghiere.
Di conseguenza non riusciamo assolutamente a intendere la ratio
di questa legge, malgrado le belle parole che sono state profuse
dal relatore.
Come peraltro, e questa è la seconda considerazione, ci appare
paradossale l’attenzione che viene rivolta al
turista che vuole usufruire di una struttura extralberghiera.
La cubatura minima che deve essere garantita è almeno di 10
metri cubi a persona, come recita l’articolo 1 bis.
Ciò consente la sovrapposizione di un posto letto ad un altro, cioè
l’adozione dei cosiddetti "letti a castello".
Paradossalmente in Valle d’Aosta poniamo più
attenzione alla cubatura minima per i bovini, ai quali è consentito
uno spazio vitale più adeguato rispetto a quello che invece viene
riservato ai turisti.
Vorremmo capire se effettivamente la politica turistica
valdostana, anche se riguardante solo il settore extralberghiero,
pone più attenzione ai quadrupedi piuttosto che ai bipedi,
all’uomo in questo caso.
Ci piacerebbe apprendere, dallo stesso relatore o
dall'Assessore, quali sono le ragioni che hanno indotto a
un'approvazione così repentina e ingiustificata di una legge di
questo tipo.
Président
N’ayant plus de conseillers
inscrits à parler, la discussion est close.
La parole l’Assesseur au tourisme, aux sports, au
commerce et aux transports, Lavoyer.
Lavoyer (SA)
Alcune osservazioni secondo me non
meriterebbero neanche una risposta.
Quando il livello del dibattito politico raggiunge, per
provocazione o per esibizionismo, certi livelli di bassezza, le
risposte non possono neanche essere date perché si capisce che non
c’è nessuna onestà intellettuale in chi fa certe
osservazioni.
Per quanto attiene la problematica delle cubature, non abbiamo
fatto altro che riprendere quanto è già previsto per gli ostelli
della gioventù, quanto è previsto da normative più generali e se il
Consigliere Tibaldi, anziché fare ironia, avesse letto attentamente
non solo la modifica di legge, ma tutta la legge nel suo complesso,
si sarebbe reso conto che la problematica della cubatura è solo
evidenziata in quell’articolo per evitare che questo
tipo di agevolazione, che non fa altro che adeguare queste
strutture a normative già esistenti non richieda
l’immediato adeguamento di tutta una serie di
servizi legati a questo tipo di incremento di presenza
all’interno della stanza stessa, anche perché questa
presenza è una presenza non definitiva, ma occasionale come
peraltro avviene già nelle normalissime stanze di albergo, dove è
possibile in via occasionale inserire il terzo letto.
Quindi a me pare che non ci sia stata assolutamente la volontà
di approfondire questo provvedimento, ma ci sia soprattutto la
volontà di fare polemica.
Per quanto riguarda la ratio della legge, abbiamo cercato di
verificare se era possibile, in sede di legislazione, di inserire
un meccanismo che prevedesse, in base ad una serie di procedure
avviate, di condizionare la proroga; ciò dal punto di vista
legislativo diventa difficile, sarà compito degli uffici
controllare affinché queste procedure vengano avviate dopodiché
alla scadenza se non ci saranno gli adeguamenti necessari, queste
strutture dovranno essere giocoforza chiuse.
Président
Nous procédons à l’examen article
par article.
Je soumets au vote l’article 1
er
:
Conseillers présents et votants: 29
Pour: 26
Contre: 3
Le Conseil approuve.
Je soumets au vote l’article 2:
Conseillers présents et votants: 29
Pour: 26
Contre: 3
Le Conseil approuve.
Je soumets au vote le projet de loi dans son ensemble:
Conseillers présents et votants: 29
Pour: 26
Contre: 3
Le Conseil approuve.
