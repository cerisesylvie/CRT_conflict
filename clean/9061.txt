Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3583 del 14 marzo 1988 - Resoconto
OGGETTO N. 3583/VIII - INIZIATIVE CONTRO IL VERIFICARSI DI
EPISODI DI VIOLENZA A SFONDO SESSUALE NEI CONFRONTI DI MINORI.
Interrogazione, interpellanza e approvazione di mozione.
PRESIDENTE
: Do lettura dell'interrogazione,
dell'interpellanza e della mozione presentate rispettivamente dal
Consigliere Baldassarre, dai Consiglieri Cout e Tonino e dal
Consigliere Sandri, allegate ai punti 10, 20 e 38 dell'ordine del
giorno dell'adunanza, di cui si propone a trattazione
congiunta:
INTERROGAZIONE
Da diverso tempo gli organi di informazione ed alcune
interviste televisive rilasciate dalle cosiddette "mamme
coraggiose", denunciano violenze nei confronti di minori.
Preoccupato che tale fenomeno possa avere dimensioni maggiori
di quelle denunciate e per consentire un attento esame della
situazione;
INTERROGA
il Presidente della Giunta regionale per sapere:
1)
quali sono le effettive dimensioni di questo grave
fatto di crudeltà ed inciviltà nei confronti dei minori;
2)
quali provvedimenti sono stati concordati con le
forze dell'ordine per assicurare alla giustizia i responsabili di
tali atti infami e per mettere fine a questo stato di cose che
preoccupa le famiglie valdostane.
F.to: G. Baldassarre
INTERPELLANZA
Alcuni coraggiosi servizi sulla violenza sessuale nei
confronti dei bambini nella nostra Regione, presentati al TG3
regionale dalla giornalista De Paoli, hanno messo in evidenza che
non va sottovalutata neanche in Valle d'Aosta la gravità degli
episodi di violenza ripetutisi negli ultimi mesi.
Dalle statistiche rese note dal Ministero degli Interni
risulta che nel 1987 in Valle d'Aosta sono stati denunciati 10 casi
di violenza sessuale sui minori (almeno questi sono i casi venuti
alla luce).
I dati ufficiali del Ministero degli Interni collocano la
Regione Valle d'Aosta ai primi posti per ciò che riguarda la
percentuale tra casi di violenza denunciati e popolazione.
È perciò necessario porsi con forza il problema delle
iniziative da prendere.
Tutto ciò premesso i sottoscritti Consiglieri regionali del
Gruppo comunista
INTERPELLANO
il Presidente della Giunta e gli Assessori competenti per
sapere:
1)
quali azioni ha messo o pensa di mettere in atto il
Presidente della Giunta nella sua funzione di Prefetto, per ciò che
riguarda la sicurezza dei minori e la serenità delle
famiglie;
2)
quali iniziative intendono prendere gli Assessori
competenti sul piano dell'informazione, della prevenzione,
dell'educazione per modificare quel tessuto socio-culturale in cui
trovano spazio gli episodi di violenza contro i minori;
3)
quali strutture e quali servizi per l'infanzia
intendono predisporre per una migliore qualità di vita dei minori e
delle loro famiglie.
F.ti: E. Cout - A. Tonino
MOZIONE
APPRESO che ad Aosta nel Quartiere Cogne si è costituito un
comitato di genitori che intendono denunciare alcuni episodi di
violenza a sfondo sessuale nei confronti di bambini in età scolare
verificatisi negli ultimi mesi;
PREOCCUPATO per la presenza inaspettata nel nostro capoluogo
di sintomi delinquenziali, che allarmano la popolazione, in aumento
quantitativamente rispetto agli anni passati;
RITENUTO opportuno informare l'opinione pubblica sulla
attività delle forze di polizia;
il Consiglio regionale della Valle d'Aosta
IMPEGNA
il Presidente della Giunta regionale
- a presentare un dettagliato rapporto sull'operato delle
forze dell'ordine alla 1^ Commissione consiliare
permanente;
- a predisporre un piano di vigilanza speciale, anche
attraverso il coinvolgimento attivo dei parenti e delle autorità
scolastiche.
F.to: G. Sandri
PRESIDENTE
: Ha chiesto di illustrare l'interpellanza
iscritta al punto n. 20 il Consigliere Cout, ne ha facoltà.
COUT (P.C.I.):
In questi giorni si legge sui giornali
tutta una serie di episodi che molte volte hanno dell'incredibile.
Leggevo sul giornale di ieri di un episodio avvenuto a livello
nazionale che mi ha lasciato allibito. La notizia riportava di un
fatto che è avvenuto ripetutamente per alcuni anni, di un operaio
trentino che ha abusato di due delle tre figlie minori per anni,
che le ha costrette ad abortire, ed ha avuto, proprio perchè il
fatto non è avvenuto in pubblico, quindi non ha dato scandalo,
cinque milioni di multa e non è stato perseguito in altro modo.
Abbiamo letto di altri episodi del genere successi in Sicilia
qualche tempo fa: ad esempio il tribunale di Marsala ha condannato
i violentatori di una ragazza norvegese e questi alla fine si sono
visti diminuire la pena, anche se poi lo stesso Sindaco del Comune
si è sentito in dovere di rivolgere pubbliche scuse nei confronti
di questa ragazza.
Quello che lascia anche in questo caso allibiti è che i
familiari, gli stessi amici della ragazza ed una parte della
popolazione si sono espressi contro questa ragazza, a difesa di
queste azioni a cui quei ragazzi sarebbero stati quasi
istigati.
Su tutte queste questioni c'è da fare un salto culturale nel
senso più ampio, e questo concetto è infatti stato ripreso e
sottolineato in modo particolare durante la festa dell'8 marzo di
questo anno, in cui le donne hanno sfilato in più di venti città
italiane manifestando contro gli episodi di violenza.
Forse anche questo ha sollecitato ancora una volta che si
trovino gli accordi sulle leggi in materia di violenza sessuale che
sono state presentate in Senato ormai da tutte le forze politiche,
in modo che si arrivi ad una legge che regolamenti in modo serio la
questione.
Se tutto questo si può dire che è successo a livello nazionale,
in Valle d'Aosta forse noi avevamo sottovalutato il problema,
invece alcuni coraggiosi servizi sulla violenza sessuale nei
confronti dei bambini nella nostra Regione, fatti da un giornalista
al TG3 regionale, hanno evidenziato come anche nella nostra Regione
si siano ripetuti in questi ultimi anni episodi di violenza
sessuale. Dalle statistiche che sono state rese note dal Ministero
degli Interni risulta che in Valle d'Aosta nel 1987 sono stati
denunciati ben 10 casi di violenza sessuale su minori. I dati
ufficia li del Ministero degli Interni collocano la Valle d'Aosta
ai primi posti per ciò che riguarda la percentuale fra i casi di
violenza denunciati e la popolazione.
È necessario porsi con forza il problema e trovare il modo
affinchè anche questi comitati di genitori che sono stati formati
non siano lasciati a se stessi. La nostra interpellanza vuole porre
questo problema e chiede al Presidente della Giunta e agli
Assessori competenti di riferire al Consiglio le azioni che il
Presidente della Giunta, nella sua funzione di Prefetto, ha
intrapreso, quali azioni ha messo o pensa di mettere in atto per
ciò che riguarda la sicurezza dei minori e la serenità delle
famiglie, e quali iniziative intendono prendere gli Assessori
competenti per ciò che riguarda l'informazione, la prevenzione e
l'educazione, affinchè possa essere modificato questo tessuto
socioculturale in cui trovano spazio questi episodi di violenza
contro i minori. Infine quali strutture e quali servizi per
l'infanzia si intendono predisporre per migliorare la qualità della
vita dei minori stessi e delle loro famiglie, anche perchè, se noi
a tutto questo aggiungiamo una serie di altri episodi che sono
collegati alle questioni della delinquenza minorile più in generale
ed alle questioni della droga, che ormai sono un vero problema in
tutta la Valle d'Aosta e in tutti i Comuni della nostra Regione -
ed anche i fatti di questi giorni stanno a dimostrarlo -, è
necessario che tutti quanti facciamo una riflessione e, a partire
dagli organi che sono maggiormente competenti, ci poniamo il
problema di trovare una soluzione al più presto.
PRESIDENTE
: Ha chiesto di parlare il Consigliere Sandri
per l'illustrazione della mozione iscritta al punto n. 38, ne ha
facoltà.
SANDRI (N.S.):
Questa mozione è nata dalla esigenza di
chiarire sostanzialmente alcuni dubbi emersi nella popolazione,
soprattutto di Aosta, ma anche di altri Comuni, riguardo a notizie
che sono state portate a conoscenza della opinione pubblica da
alcune petizioni di genitori. Anzi, si è formato nel quartiere
Cogne un comitato proprio inteso a denunciare alcuni gravi episodi
di violenza a sfondo sessuale nei confronti dei bambini.
Questi sono dei temi estremamente preoccupanti da un lato, ma
bisogna avere una grande responsabilità nell'affrontarli per
evitare di ingenerare dei sentimenti diffusi nella popolazione, non
fondati su dei dati certi.
Per questo motivo con la mozione si intende impegnare il
Presidente della Giunta regionale, che sicuramente è a conoscenza
degli episodi a cui ci riferiamo, a presentare un rapporto su
quanto operato dalle forze dell'ordine e dalla 1^ Commissione
consiliare permanente, ed a predisporre un programma di vigilanza
in modo da dare un segno tangibile alla popolazione che in questo
settore si fa soprattutto un'opera preventiva.
Quello che più ha colpito la popolazione, e credo che colpirebbe
qualsiasi persona tra di noi che ha dei figli che vanno a scuola, è
proprio il fatto che questi episodi si sono verificati all'entrata
o all'uscita della frequenza scolastica, pertanto per queste ore
della giornata in cui i bambini devono essere più seguiti sarebbe
interessante pensare ad una vigilanza da parte delle forze
dell'ordine specificatamente in questi momenti.
PRESIDENTE
: Ha chiesto di parlare il Consigliere
Baldassarre sulla mozione presentata dal Consigliere Sandri, ne ha
facoltà.
BALDASSARRE (P.S.D.I.):
Interverrò sulla mozione ed anche
sulla interrogazione che ho presentato, per evitare di tornare
sull'argomento in un momento successivo.
La mia interrogazione è nata in seguito ad un atto, che ho
definito coraggioso, di alcune mamme che hanno trovato la forza di
presentarsi davanti alle telecamere accusando in un primo tempo il
silenzio della stampa e degli organi di informazione su questo
argomento molto importante.
A queste mamme va un riconoscimento per il coraggio che hanno
dimostrato nell'affrontare un problema che ha colpito direttamente
la loro famiglia, nel denunciare violenze, abusi subiti dalle loro
figlie al momento dell'uscita dalla scuola.
Queste mamme hanno fatto bene a denunciare questo fenomeno
grave, infame, che senz'altro non fa onore alla collettività, di
cui sono protagonisti personaggi squallidi che meritano di essere
emarginati dalla società.
Questo fenomeno, che secondo alcune informazioni non è un
fenomeno isolato ma è assai diffuso sul nostro territorio, deve
preoccupare non solo noi genitori ma tutta la comunità valdostana,
perchè in una società, in una regione di piccole dimensioni quale
la nostra, credevamo di essere al di fuori di questo fenomeno che è
largamente diffuso nella altre regioni d'Italia.
Crediamo che si debbano prendere tutte le precauzioni necessarie
e che si debba intervenire con fermezza per mettere fine a questo
squallido fenomeno. È necessario che le forze dell'ordine, ed anche
noi come partiti, in modo particolare il Presidente della Giunta
nella sua veste di Prefetto, quale responsabile dell'ordine
pubblico, mettiamo fine a questo fenomeno.
Parlo con tanta rabbia in corpo perchè vittima di questa
violenza è stata la figlia di un mio conoscente, e quindi capisco
come sia triste per un genitore ritornare a casa e sentirsi
raccontare dalla propria figlia, o dal proprio figlio, la violenza
subita. Siamo contro qualsiasi violenza, ma questi personaggi così
squallidi devono essere isolati.
Bisogna prendere tutte le iniziative possibili, presidiando se
necessario davanti alle scuole con le forze dell'ordine o con dei
volontari, affinchè in questa Valle non si verifichino più fenomeni
di violenza nei confronti di bambini.
Lo scopo di questa mia interrogazione era che, parlando
dell'argomento in Consiglio regionale, si potesse esprimere
solidarietà a queste famiglie che hanno subito un attentato di
inciviltà da parte di certi personaggi.
PRESIDENTE
: Ha chiesto di parlare il Consigliere Lilliana
Breuvé, ne ha facoltà.
LILLIANA BREUVÈ (P.S.I.):
Prendo la parola ancora una
volta per esprimere la solidarietà mia e di molte altre persone
alle madri che hanno avuto un grosso senso di responsabilità nel
denunciare pubblicamente alla Rai la loro situazione
gravissima.
Non solo, voglio dare pubblicamente la mia solidarietà alla
giornalista che ha fatto questo servizio, perchè ci vuole anche del
coraggio a divulgare certe notizie. So peraltro che ci sono stati
dei personaggi che hanno contestato il fatto che queste notizie
siano venute alla luce, perchè sembra che certe cose è meglio che
non si sappiano. Invece credo, soprattutto in questo contesto e
soprattutto nella nostra assemblea, che sia necessario sapere
esattamente come si svolgano le cose, per vedere quello che si
potrà fare.
Chiedo ancora una volta - e voglio sottolinearlo - con
prepotenza al Prefetto di occuparsi personalmente di questo
episodio: è pericolosissimo quando qualcosa tocca le giovani
persone di un paese, perchè in questo modo si mette in dubbio tutto
il futuro di queste persone che saranno i cittadini adulti del
domani.
Sottolineo ancora che la Valle d'Aosta risulta essere, almeno
dalle notizie avute dal Partito Comunista, ai primi posti in Italia
(forse perchè è la più responsabile e denuncia i fatti) per ciò che
riguarda i casi di violenza denunciati.
Ritorno a proporre la mia solidarietà a tutti coloro che
vogliono cercare di fare qualcosa per risolvere questo
problema.
PRESIDENTE
: Ha chiesto di parlare il Presidente della
Giunta, ne ha facoltà.
ROLLANDIN (U.V.):
Le problème que nous venons d'examiner
concernant la violence envers les enfants, les jeunes, sans doute
ne peut qu'avoir de la part de tout le Conseil une attitude très
sérieuse. Je ne peux qu'apprécier le fait que plusieurs Conseillers
se sont occupés de cette question.
En même temps je dois dire que soit sur le problème de la drogue
que sur le problème de la violence aux enfants il y a une
difficulté particulière à intervenir de la part soit des forces de
l'ordre que des différents organes sociales et politiques.
A propos de l'exigence de faire connaître les personnes qui ont
subi cette violence il y a eu des débats dans tous les états, car
malheureusement ce problème est connu pas seulement en Europe mais
au niveau mondial. Aux Etats Unis il y a eu des prises de position
des autorités et je crois que la difficulté est surtout d'examiner
quel est le rapport entre le facteur psychologique et le facteur
matériel, car dans une petite communauté très souvent le facteur
psychologique dépasse en importance l'acte matériel. Je veux lier
ce que je viens de dire aux statistiques, vu que dans
l'interrogation on demande de connaître quelle est la
situation.
Avant de lire au Conseil les données que la Questure et les
Carabiniers m'ont passées, je dis d'abord qu'il y
a une
distinction entre les viols consommés et les viols tentés, et je
veux la main tenir pour donner un compte-rendu de la situation.
En 1984, viols consommés: 6, tentés: 1, personnes découvertes:
5.
En 1985, consommés: 2, tentés: 7, découvertes: 2.
En 1986, consommés: 2, découvertes: 1.
En 1987, consommés: 7, tentés: 0, découvertes: 1.
En 1988, consommés: 2, découvertes: 1.
Je crois que le problème n'est pas rapportable uniquement aux
chiffres, qui disent très peu par rapport à la gravité de la
question; il est tellement grave qu'il n'y a pas de paroles pour
dire l'indignation que soulèvent ces actes de violence.
Je veux tout de même dire qu'à maintes reprises, en tant que
comité de l'ordre publique, on a examiné ce problème, et après une
longue discussion on a choisi de ne pas donner de comptes-rendus de
ce que nous avions décidé, étant donné que les décisions étaient
visées à une action préventive.
Justement on a cru que c'était nécessaire de donner la
possibilité aux agents d'agir aux différents niveaux soit au niveau
d'école, en prévoyant même la participation des personnes qui ne
soient pas des agents, afin qu'il y ait la possibilité de faire la
vigilance, la plus absolue, mais comme vous pouvez comprendre,
d'après les numéros que je vous ai donnés, ce n'est pas simple de
faire une action préventive totale.
Je peux assurer que de la part des forces de l'ordre - que je
veux remercier ici - il y a l'engagement le plus total pour essayer
de couper les racines de ce problème; malheureusement, il arrive
dans ces cas que des personnes, mises en liberté, retombent dans la
même attitude.
Au-delà de condamner cette violence, ce qui est le moindre qu'on
peut faire, je ne peux que partager une attention particulière face
à ce problème. Je dois dire qu'à ce niveau il y
a
l'engagement des différents Assessorats qui sont concernés, avec
les responsables des différentes Institutions, pour alerter la plus
grande partie des personnes, afin qu'en collaboration avec les
familles il y ait la possibilité de prévenir cette attitude, même
si c'est difficile, car très souvent un long temps passe avant
qu'un nouveau cas se produit et après ça retombe. Ce sont des
malades mentaux et, comme vous savez, le difficile dans ces cas
c'est de réussir à intervenir préalablement.
Je peux reconfirmer, au-delà de la solidarité, de la part de
l'Administration régionale, toute l'attention nécessaire face à ce
problème.
Il s'agit d'un problème assez grave, qui transmet surtout aux
familles une peur, une angoisse, qui est vraiment compréhensible,
donc je crois qu'il doit y
être cette prise de position de
la part de toutes les forces politiques et du Conseil, et je peux
vous assurer que ne manquera pas de la part du comité de l'ordre
public une attention particulière face à ce problème, comme nous
avons déjà eu jusqu'à présent.
Des mesures particulières ont déjà été entreprises: ce n'est pas
le cas de les énumérer aujourd'hui pour la simple raison qu'il
s'agit de mesures préventives; la motion demandait de présenter un
rapport "
sull'operato delle forze dell'ordine alla 1^
Commissione
": moi je suis disponible à participer à une
Commission, mais je peux assurer que de la part des forces de
l'ordre il y a un engagement particulier face à ce problème, comme
face aux problèmes de la drogue. Et les résultats de ces derniers
temps sont une épreuve de cet engagement et, comme vous savez, à
maintes reprises on s'est réunis spécifiquement sur ce
problème.
Il y a un comité qui travaille en entente avec les différents
Assessorats, chacun dans son domaine, pour coordonner l'action et
pour avoir la possibilité de réagir préventivement sur ce
problème.
Je suis disponible à accepter le premier point de la motion, qui
dit:
"impegna a presentare un dettagliato rapporto ecc.".
Pour le deuxième point j'ai déjà déclaré qu'il existent des
mesures, donc je vous demanderais de ne pas l'insérer dans la
motion.
Nous voulons vraiment qu'il y ait la possibilité d'intervenir à
ce sujet et nous remercions tous ceux qui ont porté l'attention sur
ce problème.
Si dà atto che alle ore 18,30 assume la Presidenza il
Vicepresidente DOLCHI.
PRESIDENTE
: Ha chiesto di parlare il Consigliere Sandri,
ne ha facoltà.
SANDRI (N.S.):
Accolgo l'invito del Presidente della
Giunta e sono d'accordo ad eliminare il secondo punto della
mozione.
PRESIDENTE
: Pongo in votazione la mozione con la
eliminazione del 2° comma, nel testo così emendato:
APPRESO
che ad Aosta nel Quartiere Cogne si à
costituito un comitato di genitori che intendono denunciare alcuni
episodi di violenza a sfondo sessuale nei confronti di bambini in
età scolare verificatisi negli ultimi mesi;
PREOCCUPATO per la presenza inaspettata nel nostro capoluogo
di sintomi delinquenziali, che allarmano la popolazione, in aumento
quantitativamente rispetto agli anni passati;
RITENUTO opportuno informare l'opinione pubblica sulla
attività delle forze di polizia;
il Consiglio regionale della Valle d'Aosta
IMPEGNA
il Presidente della Giunta regionale a presentare un
dettagliato rapporto sullo operato delle forze dell'ordine alla
1^Commissione consiliare permanente.
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
