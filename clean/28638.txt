Classificazione
(Nessuna classificazione presente)

Trascrizione informale del dibattito dell'aula
Oggetto del Consiglio n. 48 del 28 febbraio 1969 - Resoconto
OGGETTO N. 48/69 - Comunicazioni del Presidente del
Consiglio.
Montesano (P.S.U.)
- Io desidero fare qualche
comunicazione al Consiglio e prima dò naturalmente per scontate le
scuse dell'assenza del Presidente Bionaz, alla quale assenza si
aggiunge, scusata quella dell'Assessore Balestri, che è fuori sede
per impegni d'ufficio.
Il Presidente Bionaz ha fatto giungere alla Presidenza la
seguente lettera:
"Caro Presidente,
mi sono giunti particolarmente graditi i cordiali auguri
espressi per la mia guarigione dal Consiglio regionale nella seduta
del 14 febbraio. Ti prego di voler cortesemente porgere a tutti i
Consiglieri, in occasione della prossima adunanza il più vivo
riconoscente ringraziamento. Nell'attesa di potermi al più presto
ritrovare in mezzo a voi porgo i più cordiali saluti."
È giunta alla Presidenza una lettera del Questore Mariano
Perris:
"Destinato ad altra sede mi accingo a lasciare la Valle
d'Aosta della quale porterò nel cuore il più felice ed
indimenticabile ricordo. Nel rivolgere alle SS.LL. il mio saluto di
commiato, desidero esprimere la più profonda gratitudine per la
schietta cordiale ospitalità che ho ricevuto in questa antica,
nobilissima Regione e per i sentimenti di simpatia e di amicizia
che tutti i valdostani mi hanno sinceramente dimostrato".
Il Consiglio, non so se mi autorizza a far giungere al Questore
Perris un telegramma di saluto; d'accordo?
Al telegramma fatto dal sottoscritto al Colonello Gastaldi in
occasione dell'accettazione delle dimissioni, il Col. Gastaldi ha
risposto:
"Le sono profondamente grato delle nobilissime espressioni
con cui Ella si è compiaciuta di notificarmi l'ambito
riconoscimento dell'On.le Consiglio Regionale per la mia modesta e
doverosa opera presso il Centro Turistico di St.Vincent. Mi lusinga
in modo particolare e mi commuove l'attestazione del suo personale
attestamento nel quale trovo la calda tonalità affettiva di quegli
amichevoli sentimenti che mi onorano e che ricambio di tutto
cuore.
Con molte cordialità.
Col. Francesco Gastaldi"
Farò qualche altra comunicazione in occasione di mozioni che
sono da discutere.
