Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1333 del 22 maggio 1985 - Resoconto
OGGETTO N. 1333/VIII - ACCETTAZIONE DELLE DIMISSIONI DALLA
CARICA DI CONSIGLIERE REGIONALE RASSEGNATE DA RICCARAND ELIO E SUA
SOSTITUZIONE.
PRESIDENTE:
Signori Consiglieri, do lettura della lettera
inviatami in data 3 maggio 1985 da parte del Consigliere
Riccarand:
"Signor Presidente,
Le presento le mie dimissioni dalla carica di Consigliere
regionale, pregandoLa di darne comunicazione alle opportune
sedi.
Come Lei sa, le dimissioni non derivano certo da una volontà di
disimpegno nei confronti dell'attività del Consiglio regionale, ma
dal rispetto di un criterio di rotazione adottato al momento della
presentazione della lista di "Nuova Sinistra della Valle d'Aosta"
alle elezioni regionali del giugno 1983.
La prego di rivolgere a tutti i membri del Consiglio l'augurio
di una buona prosecuzione della legislatura ed al personale della
Presidenza del Consiglio un sentito ringraziamento per la preziosa
e cortese collaborazione che sempre mi è stata offerta.
Cordiali saluti.
F.to Elio Riccarand"
Ritengo che si tratti di dimissioni irrevocabili e quindi il
Consiglio è pregato di prenderne atto, se non vi sono obiezioni al
riguardo:
ESITO DELLA VOTAZIONE
Presenti, votanti e favorevoli: 26
Il Consiglio prende atto
PRESIDENTE:
Mi pare opportuno, nella convinzione di
interpretare la volontà del Consiglio, rivolgere al Consigliere
Riccarand che la soia il Consiglio regionale, un ringraziamento per
la sua attività prestata nelle varie sedi istituzionali con
competenza, assiduità e lealtà, e formulare i migliori auguri per
la sua futura attività in seno al Consiglio comunale di Aosta.
Preso atto delle dimissioni del Consigliere Riccarand, si deve
procedere alla sua sostituzione. Dal verbale dell'Ufficio Centrale
Circoscrizionale Elettorale, costituito presso il Tribunale di
Aosta, chiuso in data 1
°
luglio 1983, riguardante
l'elezione del Consiglio regionale avvenuta il 26 e 27 giugno 1983,
ai sensi dell'art. 9 della legge 5 agosto 1962, n. 1257, risulta
che nella lista n. 3, avente il contrassegno "Nuova Sinistra", il
primo dei candidati non eletti risulta essere il signor Ilio
Viberti, con una cifra individuale di 272 voti. Pertanto il seggio
rimasto vacante va attribuito al predetto Ilio viberti, sempre che
non vi siano nei suoi confronti motivi o condizioni di
ineleggibilità o di incompatibilità previsti dalla legge 5.8.1962,
n. 1257 e successive modificazioni.
Se non vi sono Consiglieri che hanno in questa sede motivi di
incompatibilità da manifestare, la Presidenza comunica che avverso
la convalida dell'elezione del Consigliere Ilio viberti non è
pervenuto nè ricorso nè opposizione alcuna, pertanto il Consiglio
può passare senz'altro alla convalida a Consigliere del signor Ilio
viberti, che è il primo escluso nella lista da cui è stato
dichiarato dimissionario il Consigliere
Riccarand.
Il Consiglio è chiamato alla convalida del Consigliere Ilio
viberti:
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
