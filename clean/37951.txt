Classificazione
ENERGIA
Energia idroelettrica
FINANZA REGIONALE E LOCALE
Partecipazioni azionarie regionali



Oggetto del Consiglio n. 1579 del 18 novembre 2015 - Resoconto
OGGETTO N. 1579/XIV - Interrogazione: "Eventuale cessione da
parte della società CVA delle quote azionarie di WGP SRL alla
società CWTW".
Presidente -
Per la risposta la parola al Presidente
Rollandin.
Rollandin (UV)
- Grazie Presidente.
Per quanto riguarda la prima domanda, CVA comunica che il dottor
Trisoldi e il dottor Giachino sono partiti da Aosta per Chongqing
sabato 31 ottobre 2015 alle 3,30 e sono arrivati a Chongqing alle
ore 13 di domenica, che sono ripartiti martedì mattina e sono
arrivati in Italia mercoledì 4 novembre alle ore 7,30 e che i costi
di trasferta sono limitati al viaggio aereo, al pernottamento e ai
pasti. Per quanto concerne l'obiettivo, la trasferta è stata
organizzata a seguito dell'interessamento della società Chongqing
Machinery & Electric (CME), capogruppo della società Water
Turbine Works, a entrare nella compagnia societaria della Water Gen
Power che, come lei ha ricordato, è quella nota.
Per quanto riguarda la seconda domanda: "
quanto ha investito
la società CVA S.p.A. nella Water Gen Power S.r.l. dal 2011 a
oggi
", questa risposta contiene dati che secondo loro sono
sensibili perché fanno parte di questa parte della trattativa.
Per quanto riguarda la domanda di cui al punto 3: "
se CVA ha
intenzione di cedere le proprie quote azionarie di Water Gen Power
S.r.l. alla società CWTW e se sì quanto intende guadagnare dalla
cessione
", CVA sta rivedendo il proprio programma di
investimenti anche alla luce dei mutati scenari di mercato come, in
particolare, il termine degli incentivi per il rifacimento degli
impianti e la diminuzione del valore del mercato dell'energia
elettrica. Nell'ambito della suddetta revisione, e tenuto conto
dell'evoluzione degli scenari di mercato, la partecipazione in
Water Gen Power non appare più strategica. Pertanto è intenzione di
CVA cedere la propria quota che ha pertanto avviato una
negoziazione per la cessione.
Punto 4: "
chi sono i responsabili, dal 2011 a oggi, della
gestione della Water Gen Power S.r.l. e se hanno avuto o hanno
incarichi nella CVA S.p.A.
". CVA comunica che il responsabile
della gestione della società Water Gen Power è il dottor Mario
Bianchi, socio di maggioranza di Water Gen Power con una
partecipazione pari al 65 percento del capitale. Il dottor Bianchi
non ha avuto e non ha incarichi nella società CVA. Per completezza,
CVA ci informa che nel Consiglio di amministrazione di Water Gen
Power dal 15 marzo 2011 - sottolineo che la data di ingresso di CVA
in Water Gen Power è il 30 aprile 2014 - è stato presente in
qualità di Vicepresidente il dottor Paolo Giachino in qualità di
componente scelto e designato da CVA. Dal 30 aprile 2014 sono
presenti nel Consiglio di amministrazione di Water Gen Power la
dottoressa Claudia Musso in qualità di Vicepresidente e il dottor
Marco Bortolotti in qualità di Consigliere, sempre come componenti
sociali e designati da CVA. I componenti scelti e designati da CVA
sono dipendenti di CVA e per tali incarichi i compensi degli
amministratori vengono percepiti da CVA. Spero di aver dato le
informazioni richieste. Grazie.
Presidente
- Per la replica, la parola al Consigliere
Cognetta.
Cognetta (M5S)
- Grazie Presidente.
A fronte delle non risposte che le ha dato CVA le do qualche
risposta io, così vediamo se riusciamo a fare un po' di chiarezza.
Quanto è costata la trasferta? È vero che sono andati in aereo e
che ci sono i pasti, però per quanto riguarda i voli - da quello
che so io, ma non posso verificare, quindi lo prenda con il
beneficio d'inventario - sono 8.500 euro a testa il volo, esclusi
chiaramente l'albergo e il mangiare, 8.500 perché hanno usato una
first class
in quanto a loro non andava di andare in
economy
!
Parliamo di quanto ha investito CVA all'interno di Water Gen
Power. Questo viene fuori dai bilanci e i bilanci non sono segreti,
quindi non capisco il perché della risposta. Sostanzialmente il
totale fino a oggi fa 700 mila euro così suddivisi: 221 mila quando
abbiamo acquistato il 35 percento nel 2011, poi è successo che nel
2012 c'è stato un aumento di capitale perché ci sono stati dei
problemi e abbiamo versato altri 294 mila euro e, infine, siccome
c'era una perdita da ripianare del 2013, abbiamo messo giù altri
175 mila euro per un totale di 700 mila euro, mal contati (se poi
mi sbaglio glielo diranno il dottor Giachino o il dottor
Trisoldi).
Per quanto riguarda invece quanto si intende guadagnare dalla
cessione delle quote di Water Gen Power a CWTW, qui c'è un piccolo
problema, perché siccome abbiamo speso 700 mila euro siamo andati
in Cina per negoziare almeno 1 milione di euro. Non possiamo certo
vendere a meno di quanto abbiamo speso fino a oggi, altrimenti si
crea un problema! Ora, questo chiaramente ha creato un problema
anche per la parte cinese che dice: "Io sono disposto ad
acquistare, però tu cosa mi dai in cambio? Mi dovresti dare
perlomeno un po' di forniture nei prossimi anni". La Water Gen
Power è una società che attualmente non ha ordini a parte un paio
di cose che sta finendo, quindi di conseguenza dice: "Se tu mi
dessi degli ordini da fare per i prossimi 5 anni probabilmente io
acquisterei anche le tue quote". Chiaramente i nostri "fantastici"
responsabili di CVA hanno soprasseduto in questo primo tempo e si
riservano di dare una risposta.
Per quanto riguarda la gestione, di questa in effetti fino al
2014 se ne è occupato il dottor Giachino, che è anche colui che
praticamente ha gestito la parte relativa ai 700 mila euro. Vorrei
capire a questo punto se la dottoressa Musso è disposta a venire in
commissione per spiegarci cosa sta succedendo. Mi rivolgo al
collega Presidente di commissione: le farò una richiesta formale su
questo, affinché la stessa ci spieghi effettivamente qual è la
situazione di Water Gen Power rispetto a CVA, anche perché la
stessa persona che si occupa del controllo di gestione di CVA sta
anche all'interno di Water Gen Power, e se magari Water Gen Power
fa delle forniture a CVA questo può creare qualche problema; per
questo vorrei parlargliene direttamente, per cercare di capire
com'è la situazione. Se poi vuole la copia delle risposte sono
disposto a dargliele. Grazie.
Presidente
- Punto 10 all'ordine del giorno.
