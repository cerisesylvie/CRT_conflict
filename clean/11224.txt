Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2257 del 5 giugno 1991 - Resoconto
OGGETTO N. 2257/IX Concessione di un contributo di lire
60.000.000 all'Associa-zione Amici del cavallo della Valle d'Aosta
nelle spese pre-viste per l'organizzazione della manifestazione
interna-zionale "Staffa d'oro", in programma a Cogne nel mese di
luglio 1991.Errore. L'origine riferimento non è stata
trovata.
PresidenteDo lettura della proposta di deliberazione iscritta al
punto 40 dell'ordine del giorno.
Deliberazione Il Consiglio delibera
1°) di approvare la concessione di un contributo di Lire
60.000.000 (sessantamilioni) all'Associazione Amici del cavallo
della Valle d'Aosta, nelle spese previste per l'organizzazione e lo
svolgimento della "Staffa d'oro", competizione internazionale di
gran fondo per cavalli, da svolgersi a Cogne nel mese di luglio
1991;
2°) di approvare e di impegnare la spesa di Lire 60.000.000
(sessantamilioni) da imputare sul cap. 64320 del bilancio
preventivo della Regione per l'anno 1991 ("Contributi e sussidi ad
istituzioni e organismi vari per attività nel settore del turismo e
del tempo libero"), che presenta la necessaria disponibilità;
3°) di stabilire che alla liquidazione si provveda, ai sensi
dell'art. 58 della legge regionale 27 dicembre 1989, n. 90, su
richiesta dell'Assessorato regionale del turismo, anche
ratealmente, salvo conguaglio da effettuare a manifestazione
conclusa e su presentazione del bilancio consuntivo corredato da
idonei giustificativi di spesa.
Presidente
Ha chiesto la parola l'Assessore al
Turismo, Urbanistica e Beni culturali, Pascale; ne ha facoltà.
Pascale (PSI)
Si tratta di una manifestazione di
livello internazionale, che verrà ripresa anche dalla RAI e che si
svolgerà all'interno del Parco Nazionale del Gran Paradiso. Si può
dire che è una manifestazione ecologica, per cui spero di avere,
almeno su questa deliberazione, anche il voto favorevole del
Consigliere Riccarand.
Si dà atto che l'Assessore alla Pubblica Istruzione Rusci ed
il Consigliere Voyat lasciano l'aula consiliare alle ore
17,05.
Presidente
Ha chiesto la parola il Consigliere
Riccarand; ne ha facoltà.
Riccarand (VA)
Vorrei chiedere alcune
informazioni, ma intanto vorrei anche ave-re alcune assicurazioni
sul fatto che questo contributo di 60 milio-ni non rappresenti una
compensazione per il contributo a sana-toria, non approvato nella
scorsa adunanza, per una manifesta-zione del 1990. Vorrei quindi
che fosse chiarito se si tratta di una sorta di compensazione
oppure di una cosa completamente diversa.
Sarebbe interessante poi avere qualche notizia in più rispetto
alla manifestazione "Staffa d'oro", se è il primo anno che si
svolge, quanti sono i partecipanti e come mai è previsto un costo
così notevole.
Nelle previsioni di spesa ci sono alcune cose che non sono molto
chiare. Vorrei sapere, ad esempio, come mai è previsto un monte
premi così elevato (20 milioni), come mai compaiono due volte il
vitto e l'alloggio per cavalli e cavalieri stranieri (4,5 milioni)
e poi di nuovo "foraggio per cavalli" (2,35 milioni)...
(...Interruzione...)
...Qui c'è scritto:
"vitto, alloggio per cavalli e cavalieri
stranieri"
(4,5 milioni) e poi "foraggio per cavalli" (2,35
milioni). Non so se i cavalli italiani mangiano foraggio, mentre
gli altri si nutrono diversamente.
Vorrei poi capire che cosa sono e quanti sono i
box
citati alla voce
"noleggio box per ricovero cavalli"
(25
milioni) ed avere qualche informazione sulla cassetta video dal
costo di 15 milioni, che, insieme al monte premi di 20 milioni,
rappresentano le voci più consistenti; per il resto non è
costituito da grosse cifre.
Ecco vorrei avere qualche informazione in più rispetto ad una
spesa che comunque è notevole per l'Amministrazione regio-nale,
visto che 60 milioni rappresentano un contributo notevole per una
manifestazione sportiva.
Presidente
Ha chiesto la parola l'Assessore al
Turismo, Urbanistica e Beni culturali, Pascale; ne ha
facoltà.
Pascale (PSI)
Confermo intanto che si tratta di una
manifestazione completamente diversa, che non ha nulla a che fare
con la delibera presentata nell'altra adunanza consiliare, per la
quale credo che si provvederà con un nuovo provvedimento. Il
contributo è quindi per questa manifestazione.
Le voci più consistenti sono esattamente quelle che ha citato il
Consigliere Riccarand.
Il monte premi è fissato da un regolamento dell'ANTE, infatti
anche nell'altra manifestazione del concorso ippico, che è
terminata in questi giorni alla Croix Noire, c'era un monte premi
considerevole, perché i premi sono fissati da un regolamento
dell'Associazione.
Il noleggio dei
box
è necessario per ricoverare i
cavalli, perché, specie quelli che arrivano dalle altre regioni
d'Italia, devono avere un
box
nel quale ricoverare il
cavallo, quindi è necessario effettuare questa spesa, che è anche
abbastanza consistente, però penso che sarà poi verificata in sede
di consuntivo.
Per quanto riguarda le altre due voci, evidentemente qui si è
voluta fare una distinzione: vitto e alloggio per coloro che
vengono da fuori, mentre il foraggio è quello fornito a tutti i
cavalli partecipanti, anche a quelli valdostani. E' chiaro che la
spesa in questo caso è più limitata.
L'ultima voce,
"realizzazione di cassetta video",
costituisce un'iniziativa che si vuole adottare proprio in
considerazione del livello internazionale di questa gara e quindi
penso che sia una cosa anche abbastanza positiva.
Presidente
Ha chiesto la parola il Consigliere
Riccarand; ne ha facoltà.
Riccarand (VA)
Io dichiaro l'astensione del nostro
Gruppo su questa deliberazione, perché mi sembra che il contributo
sia piuttosto eccessivo. Si tratta di una manifestazione che ha
delle entrate riferite alle iscrizioni, agli
sponsor
anche
se sono definiti "eventuali" e ad altre entrate per 38 milioni,
mentre a fronte vi è una somma di spese prevista in 118 milioni,
quindi, su un disavanzo di 80 milioni, è previsto un contributo di
ben 60 milioni a carico dell'Amministrazione regionale.
Possiamo dire che ormai ci siamo inseriti in questo filone di
contribuzione facile e massiccia, che è ormai straripante nella
nostra Regione. Io credo invece che bisogna spezzare questo metodo,
che poi diventa ogni anno più pesante, perché, dato il contributo
al primo anno, non lo si può negare al secondo e via di questo
passo. Questi contributi distribuiti a pioggia in modo così elevato
stanno diventando veramente notevoli, per cui io ritengo opportuno
un loro contenimento.
Qui paghiamo oltre il 50 per cento delle spese della
manifestazione, anzi molto di più se consideriamo anche le altre
entrate; pertanto, poiché ci sembra che questo contributo sia
troppo elevato, noi ci asterremo dal votare questa
deliberazione.
Presidente
Se nessuno chiede la parola, pongo in
votazione la proposta di deliberazione in oggetto.
Esito della votazione:
Presenti: 31
Votanti: 30
Favorevoli: 30
Astenuti: 1 (Riccarand)
Il Consiglio approva
