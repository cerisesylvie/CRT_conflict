Classificazione
NOMINE E INCARICHI DI CONSULENZA E SPECIALI
Nomine
SPORT E TEMPO LIBERO
Enti e Società sportive



Oggetto del Consiglio n. 1009 del 11 febbraio 2015 - Resoconto
OGGETTO N. 1009/XIV - Interrogazioni: "Individuazione di
requisiti di professionalità per la copertura della carica di
Presidente della società Pila e della società Monterosa
Ski".
Presidente -
Allora, il punto 7 viene trattato
congiuntamente al punto 9, quindi punto 7 e punto 9, se c'è accordo
da parte del Consiglio, questa sarebbe la proposta. La parola al
Presidente Rollandin.
Rollandin (UV)
- Merci Président.
Sì, diciamo che la formulazione è analoga, ma sono due parti
diverse, per cui mi permetterò di rispondere prima sul punto 7 del
collega Ferrero, se mi è consentito, e poi, dopo, anche alle
motivazioni sul punto 9...
Allora, per quanto riguarda il punto 7, quindi quello che si
riferisce alla società Pila:
"quali sono i titoli di studio e
gli ambiti di esperienza...se alla base della nomina sia stata
stilata una lista di titoli...se, in relazione alla delicata
situazione finanziaria della società partecipata, il Governo
regionale non abbia ritenuto opportuno stabilire requisiti
obbligatori...,
eccetera, allora, per quanto riguarda le prime
domande, la persona nominata alla carica di Presidente presso la
Pila è stata individuata per le sue competenze professionali e per
le sue esperienze nel settore: difatti è maestro di sci, istruttore
nazionale, ed è stato allenatore nazionale di sci, ha diretto la
Scuola di sci di Pila e conosce molto bene i comprensori sciistici
gestiti dalla società e i mercati di riferimento; inoltre conosce
bene la società Pila, avendo avuto, nel recente passato, anche un
ruolo manageriale all'interno della stessa come responsabile
commerciale e di
marketing
. Si è pertanto ritenuto che,
indipendentemente dai titoli di studio, abbia caratteristiche,
esperienze e qualità per gestire al meglio, insieme agli altri
componenti del Consiglio di amministrazione, la Pila S.p.A..
Per quanto riguarda il punto 9, che ha domande analoghe, anche
per questo caso la risposta è che si è fatto riferimento in
particolare alle competenze professionali e alle esperienze
maturate: anche questo è maestro di sci...questo vale per
Gressoney-La-Trinité, il comprensorio è il Monterosa... Allora,
come dicevo, ha diretto la Scuola di sci Gressoney-Monterosa,
conosce bene i comprensori sciistici gestiti dalla società e i
mercati di riferimento, è stato Assessore tecnico al turismo,
commercio e sport e Consigliere comunale di Gressoney-Saint-Jean,
dal 2000 al 2002 è stato Amministratore delegato della società per
azioni per l'incremento turistico SAGIT, che - come ricorderà il
collega - è direttamente legato agli impianti, è stato membro
direttivo del Consorzio turistico Gressoney-Monterosa e del
direttivo dell'Associazione valdostana impianti a fune. Si è
pertanto ritenuto che questa sua esperienza e questo suo
curriculum
fossero sufficienti e validi per assegnare questo
incarico.
Per quanto riguarda gli emolumenti, si è tenuto per tutte le
società un
trend
analogo, si è tenuto conto degli
accorpamenti che ci sono stati e quindi si è fatta una valutazione
ponderata anche dell'avviso delle società che hanno il collegamento
con queste strutture, giusto per quanto riguarda l'impegno che si
chiede alle persone interessate. Grazie.
Presidente
- Per la replica, la parola al Consigliere
Ferrero.
Ferrero (M5S)
- Grazie Presidente.
Notiamo che, come al solito, c'è una carenza, a nostro avviso
una carenza grave di titoli e di esperienza professionale nei
confronti delle figure che sono le figure che dovrebbero
rappresentare la parte amministrativa e manageriale di queste
società, società che gestiscono decine e decine di milioni di euro.
L'unica cosa che accomuna le figure amministrative è il fatto di
essere maestri di sci! Ma vi rendete conto che...qui abbiamo
un'imprenditrice, la collega Marilena Péaquin...è come se la
collega prendesse il suo miglior macellaio e lo mettesse a fare il
manager
in amministrazione! Tenete conto che mettiamo
comunque a ricoprire delle cariche di questa importanza in società
che, come la Monterosa, sono a bagnomaria da diversi anni, bilancio
sempre in passivo! E noi vogliamo tirarle fuori con queste persone?
Io non dubito, non ho nulla contro questi signori, ma spiegatemi
come possono tirare fuori dall'
impasse
le società dei
personaggi del genere! Il signor Vuillermoz, vedo, maestro di
sci...e va bene, maestro di sci, però alla fine le competenze
professionali, i titoli, dove sono? Ma vado avanti nel
Consiglio...il signor Mussino Roberto, per la Pila, maestro di sci
anche lui...un altro maestro di sci! Un Consiglio di
amministrazione fatto di maestri di sci al posto di
manager
che devono gestire una società...la signora Allera Elisabetta è una
ristoratrice...del signor Réal Rolando Ferdinando non c'è neanche
rintracciabile sul sito Internet il
curriculum
, il signor
Stacchetti Christian è un altro maestro di sci...capiamo che essere
maestri di sci, qui, in Valle d'Aosta, effettivamente ti apre tutte
le porte, è una cosa strepitosa! Poi come direttore c'è il signor
Mauro Cornaz, che è un atleta, Maresciallo degli Alpini, che tutti
conosciamo per le sue imprese sportive, ma sinceramente dal
curriculum
non è chiaro, non si capisce che tipo di
esperienza abbia maturato per ricoprire l'incarico! Poi c'è
fortunatamente un errore (qui probabilmente vi siete sbagliati),
c'è un certo ingegner Junod Fabio che dal
curriculum
risulta
essere uscito come ingegnere meccanico con 108 su 110 e avere
addirittura un diploma di 2° livello a Cambridge, e quindi qui
probabilmente avete preso uno svarione...guardate che questo è uno
che ha i titoli, non riesco a capire come ci sia finito qui!
Per quanto riguarda la Monterosa...beh, il signor Bieler è
maestro di sci anche lui, Presidente e maestro di sci...ovviamente
ha anche un altro incarico, è un Assessore nel Comune di
Gressoney-La-Trinité, quindi è anche un politico. Abbiamo la
Vicepresidente, la signora Corsico Piccolino Annamaria...non è
chiaro vedere quali sono i suoi titoli e le sue esperienze
professionali. Abbiamo il signor Fosson Luciano, che è un
geometra...ma qui parliamo di
manager
che devono
amministrare! Sì, come
curriculum
ha: "Presidente dello Sci
Club di Brusson"...beh, io capisco, è Assessore ai lavori pubblici
di Brusson...insomma, capisco che le persone di quell'area siano
particolarmente fortunate! Se andiamo avanti troviamo il signor
Obert Roberto, che nel
curriculum
mette al primo posto:
"Segretario particolare del Senatore Fosson", e come titolo di
studio c'è scritto: "titolo di studio tecnico non pervenuto"....ma
lo chiederemo all'Assessore Fosson che tipo di titolo di studio
avesse o ha il signor geometra...mi dicono geometra, un altro
geometra...i geometri e i maestri di sci non staranno mai
disoccupati in Valle d'Aosta, quindi qui possiamo stare tranquilli!
Andando avanti, troviamo il signor Vassoney Giorgio: questo risulta
dal
curriculum
che è un odontotecnico...beh, uno che curi i
denti ci vuole sempre, perché fa sempre comodo, magari anche sulle
piste di sci, con le botte che si prendono capiamo che può essere
utile, e mi risulterebbe anche Assessore comunale a Champorcher,
quindi un ex politico, anche in questo caso!
Sinceramente io non so come voi possiate pensare di risollevare
la sorte di alcune partecipate regionali con delle
équipe
del genere! Io non ho nulla contro i maestri di sci, ma i maestri
di sci facciano i maestri di sci, scusate! E i
manager
facciano i
manager
! Certo, a guardare certi
manager
che avete preso, come quello alla Casa da gioco di Saint-Vincent,
ben vengano i maestri di sci. Però attenzione qui, eh...qui non si
tratta della valanga azzurra, qui c'è una "valanga rossonera" che
tirerà giù tutto a valle e si raccoglieranno solo le macerie!
Presidente
- Punto 8 all'ordine del giorno.
