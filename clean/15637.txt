Classificazione
SPORT E TEMPO LIBERO


Resoconto integrale del dibattito dell'aula
Oggetto del Consiglio n. 1940 del 8 maggio 1996 - Resoconto
SEDUTA POMERIDIANA DELL'8 MAGGIO 1996
OGGETTO N. 1940/X Concessione, ai sensi della legge regionale
31/1992, di un contributo di lire 35.000.000 all'Associazione
operatori turistici Monte Bianco nelle spese previste per
l'organizzazione del "3° raduno delle vecchie glorie", in programma
a Courmayeur nei giorni 1° e 2 giugno 1996. Approvazione ed impegno
di spesa.
Deliberazione Il Consiglio
Premesso che:
L'Associazione Operatori turistici Monte Bianco, di Courmayeur,
ha presentato all'Assessorato regionale del turismo, sport e beni
culturali, una richiesta tendente ad ottenere, ai sensi della legge
regionale 24 giugno 1992, n. 31, un contributo nelle spese previste
per l'organizzazione e lo svolgimento del "3° raduno delle vecchie
glorie", in programma a Courmayeur nei giorni 1 e 2 giugno
1996;
La manifestazione rappresenta l'occasione per un incontro fra
gli atleti dello storico Nucleo Pattuglie Sci Veloci Alpine con gli
attuali atleti appartenenti al Centro Sportivo Esercito - Sezione
sci - della Scuola Militare Alpina e sarà preceduta da una Tavola
rotonda, aperta a tutti gli interessati e alla quale prenderanno
parte, tra gli altri i rappresentanti delle altre Scuole militari,
della FISI e del CONI, ospiti per l'occasione nella località
valdostana. Alla manifestazione è prevista inoltre la
partecipazione di oltre 500 persone provenienti da diverse regioni
italiane;
Alla richiesta sopra specificata è stato allegato il preventivo
di spesa che ammonta a complessive Lire 70.210.000, così
dettagliate:
- rimborso spese trasferte per
preparazione manifestazione Lire 5.355.000
- rimborso trasferte personale Lire 3.570.000
- ideazione e realizzazione grafica esecutiva
per marchio, carta intestata, cartoline, pins',
pannelli, pagina pubblicitaria, ecc. Lire 6.188.000
- produzione fotolito a due colori per il
materiale promozionale Lire 3.332.000
- stampa a due e quattro colori del
materiale promozionale Lire 18.445.000
- spese postali, corrieri, eccetera Lire 1.190.000
- realizzazione pannelli e striscioni
per tavola rotonda Lire 2.975.000
- servizio fotografico Lire 3.570.000
- coordinamento e supervisione
della manifestazione Lire 9.520.000
- gestione ufficio stampa e relativa rassegna Lire 4.165.000
- ospitalità Lire 11.900.000
===============
TOTALE Lire 70.210.000
Il Comune di Courmayeur collaborerà alla realizzazione della
manifestazione mediante il pagamento, di talune spese non
contemplate nel preventivo sopra esposto;
Dato atto che l'Ufficio regionale per il turismo, ritiene che le
spese sopra esposte siano ammissibili a contributo e che
l'iniziativa di cui trattasi sia da considerarsi di interesse
turistico promozionale;
Ritiene pertanto di aderire alla richiesta dell'Associazione
Operatori turistici Monte Bianco, mediante la concessione di un
contributo massimo di Lire 35.000.000, pari al 50 percento circa
delle spese preventivate per l'organizzazione e lo svolgimento
dell'iniziativa in questione;
Vista la legge regionale 24 giugno 1992, n. 31;
Visto il parere favorevole di legittimità rilasciato dal
Dirigente dell'Ufficio regionale per il turismo dell'Assessorato
del Turismo, Sport e Beni Culturali, ai sensi dall'articolo 72
della legge regionale 3/1956, e successive modificazioni, e del
combinato disposto degli articoli 13 - comma 1 - lettera e) e 59 -
comma 2 - della legge regionale 45/1995, sulla presente
deliberazione;
Delibera
1) di approvare, ai sensi della legge regionale 24 giugno 1992,
n. 31, la concessione di un contributo fino ad un massimo di Lire
35.000.000 (trentacinquemilioni) a favore dell'Associazione
Operatori turistici Monte Bianco, con sede in Courmayeur, P.I.
00193300076, e comunque in percentuale non superiore al 50 percento
delle spese effettivamente sostenute e regolarmente giustificate
per l'organizzazione e lo svolgimento del "3° raduno delle vecchie
glorie", in programma a Courmayeur nei giorni 1 e 2 giugno
1996;
2) di approvare e di impegnare la spesa di Lire 35.000.000
(trentacinquemilioni), con imputazione al cap. 64320 del bilancio
preventivo della Regione per l'anno 1996 ("Contributi e sussidi ad
istituzione e organismi vari per attività nel settore del turismo e
del tempo libero"), riferimento dettaglio 1659, che presenta la
necessaria disponibilità;
3) di stabilire che alla liquidazione si provveda, ai sensi
dell'articolo 58 della legge regionale 27 dicembre 1989, n. 90,
anche ratealmente, su richiesta del Dirigente dell'Ufficio
regionale per il turismo e sport, salvo conguaglio da effettuarsi a
manifestazione avvenuta e previa presentazione del consuntivo
corredato da idonei giustificativi di spesa;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
Presidente E' aperta la discussione generale. Qualcuno chiede la
parola?
Se nessuno chiede la parola, pongo in votazione la delibera in
oggetto:
Presenti, votanti e favorevoli: 31
Il Consiglio approva all'unanimità
