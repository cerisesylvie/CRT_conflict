Classificazione
EDILIZIA
Edilizia pubblica
ISTRUZIONE PUBBLICA



Oggetto del Consiglio n. 2060 del 12 dicembre 2022 - Resoconto
OGGETTO N. 2060/XVI - Interrogazione a risposta immediata:
"Problematiche riguardanti le infiltrazioni d'acqua nelle nuove
aule del prefabbricato del Liceo classico, artistico e musicale di
Aosta".
Bertin (Presidente) -
Punto n. 5.02. Per l'illustrazione,
consigliera Erika Guichardaz.
Guichardaz E. (PCP) -
Le premesse sono più o meno uguali,
quindi non sto a riproporle, c'è solo qualche differenza rispetto
invece alla domanda posta, quindi volevamo conoscere i disagi
segnalati, e se ce ne sono stati anche in questi giorni, le
soluzioni adottate e i costi sostenuti.
Presidente -
Risponde l'assessore Marzi.
Marzi (SA) -
Con riferimento ai quesiti posti, si riferisce
che in data 29 novembre 2022 l'istituzione scolastica ha segnalato
puntuali e limitate infiltrazioni di acqua.L'impresa costruttrice è
immediatamente intervenuta per porre rimedio alla
problematica.Ritenendo necessario effettuare più approfondite
indagini per verificare le cause delle infiltrazioni per
individuare un intervento risolutivo, dovendo intervenire in
assenza di precipitazioni, in accordo con la dirigenza
dell'istituzione scolastica si sono individuate le date di lunedì 5
e martedì 6 dicembre in quanto, secondo le previsioni meteo di
allora, ritenute le giornate con condizioni di tempo favorevoli.La
scelta di ricorrere in via cautelativa alla DAD durante le giornate
dell'intervento è stata concordata nell'intento di garantire la
continuità dell'attività didattica evitando quindi l'eventualità
d'incorrere in possibili disagi connessi alle attività di
ripristino.Le lezioni in presenza sono quindi state riprese
regolarmente in data 7 dicembre.Per quanto attiene alle soluzioni
adottate, a seguito della verifica completa
dell'impermeabilizzazione della copertura, l'impresa costruttrice è
intervenuta non limitandosi a una riparazione puntuale, ma
procedendo alla posa di un nuovo strato impermeabilizzante su tutta
la copertura, al fine di scongiurare eventuali ulteriori
infiltrazioni.Si conferma che alla data attuale non sono segnalate
ulteriori infiltrazioni.
Gli interventi non hanno comportato costi alcuni a carico
dell'Amministrazione regionale in quanto gli stessi sono stati
effettuati a totale carico dell'impresa costruttrice, come previsto
nel capitolato, che per i quattro anni decorrenti dalla data di
emissione del certificato di verifica di conformità e/o collaudo,
tiene indenne l'Amministrazione da tutti i rischi connessi agli
interventi sulla struttura stessa.
Presidente -
Per la replica, consigliera Erika
Guichardaz.
Guichardaz E. (PCP) -
Ha riportato le cose già dette al
consigliere Perron, anche il fatto che non vi siano stati i costi
aggiuntivi; forse sarebbe il caso comunque di verificare quella
struttura, perché sappiamo invece di nuove segnalazioni quest'oggi,
quindi evidentemente dei problemi ci sono, questa volta non per
infiltrazioni d'acqua ma per l'acqua dei bagni. Questo è quello che
ci risulta.
Presidente -
Assessore Marzi, ne ha facoltà.
Marzi (SA) - -
A scanso di equivoci, avevamo notato che le
due domande più o meno potevano andare a riguardare la stessa
fattispecie, ma abbiamo voluto mantenerle divise proprio per
verificare se fossero già arrivate questo tipo di segnalazioni.Sono
delle segnalazioni errate: il problema che c'è stato questa mattina
è un problema che riguarda lo stabile posteriore rispetto alla
scuola nuova che, probabilmente per l'età, ha dei tubi di acqua che
non sono riscaldati.Per cui questa mattina nel giro di due ore il
problema è già stato risolto e domani la ditta farà un bypass con
dei tubi riscaldati che in una qualche maniera permetteranno anche
alla scuola che è stata costruita di non poter avere tubi, al di là
del nuovo costruito, che hanno determinato i tipi di problemi.
Quindi anche quel problema è stato immediatamente risolto e
domani si sostituirà il tubo - tanto per essere chiari, del
seminario, che in una qualche maniera invece, probabilmente per
l'età, in alcuni casi presenta la possibilità di ghiacciarsi -
mettendo un bypass che si autoriscalda.
