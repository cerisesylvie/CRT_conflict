Classificazione
CONSIGLIO REGIONALE
Attività consiliare d'aula



Oggetto del Consiglio n. 3190 del 7 febbraio 2024 - Resoconto
OBJET N° 3190/XVI - Communications du Président de la
Région.
Bertin (Presidente) -
Punto n. 2. Ha chiesto la parola il
Presidente della Regione, ne ha facoltà.
Testolin (UV) -
Penso che valga la pena ricordare in
apertura di questo Consiglio che oggi 7 febbraio si celebra la
Giornata contro il bullismo, istituita su iniziativa del MIUR nel
2017. La stessa assume ai giorni nostri un rilievo tutt'altro che
trascurabile, la necessità di tenere alta l'attenzione verso questo
fenomeno che, purtroppo, condiziona l'esistenza, soprattutto
attraverso il
cyberbullismo
delle nostre giovani
generazioni, deve essere costantemente indirizzata anche attraverso
iniziative di sensibilizzazione, come quelle di cui si è già
parlato in quest'aula e messe in atto tramite le proficue
collaborazioni tra Istituzioni, Assessorato dell'educazione e
cultura, Forze dell'ordine e scuola, che
in primis
tendono a
sottolineare come le differenze siano una ricchezza e non un motivo
di scherno o di violenza. La tematica è stata più volte portata
all'attenzione di quest'Aula e credo che questo giorno serva a noi
tutti per sottolineare ancora, se ce ne fosse bisogno, il nostro
impegno collettivo per arginare questo fenomeno, non solo con
provvedimenti repressivi, ma innanzitutto con iniziative positive
che ne prevengano gli effetti.
Presidente -
Ci sono interventi su questo punto? Passiamo
a quello presente.
