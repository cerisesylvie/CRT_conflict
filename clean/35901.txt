Classificazione
DIRITTO ALLO STUDIO
ISTRUZIONE PUBBLICA
Istituzioni scolastiche



Oggetto del Consiglio n. 234 del 13 novembre 2013 - Resoconto
OGGETTO N. 234/XIV - Interpellanza: "Problematiche
riguardanti l'erogazione dei finanziamenti alle istituzioni
scolastiche per il pagamento dei libri di testo".
Presidente
- Prima di dare la parola al collega Gerandin
per l'illustrazione, chiedo solo che vengano distribuiti gli
emendamenti che sono stati depositati sul disegno di legge n. 3: un
emendamento da parte dell'Assessore Baccega ed un emendamento da
parte della Consigliera Morelli; sul bilancio di previsione del
Consiglio è stato depositato un emendamento da parte dei
Consiglieri Cognetta, Roscio, Rosset e Donzel; è stata inoltre
depositata la relazione della Consigliera Marilena Péaquin Bertolin
sul disegno di legge n. 4. Grazie.
La parola al collega Gerandin.
Gerandin (UVP)
- Merci Madame la Présidente.
Noi ormai giorno dopo giorno stiamo scoprendo un po' alla volta
una Valle d'Aosta nuova che non ci appartiene. Apprendiamo a colpi
di delibere di Giunta regionale, con frequenza ormai settimanale,
che si sospendono le possibilità per i valdostani di richiedere i
contributi nelle varie leggi di settore e che, soprattutto, si
cambiano le regole in corso d'opera, vale a dire quelle regole
consolidate ed il tutto a danno dei cittadini. La novità per noi è
stata quella di apprendere che anche un sistema così importante,
portato da esempio su tutto il territorio nazionale, che era quello
della fornitura dei libri di testo in uso gratuito agli studenti
valdostani, che avevano il buono libro rilasciato dalle scuole e
potevano recarsi direttamente nelle cartolibrerie della Valle
d'Aosta per la prenotazione e la consegna...dicevo, un sistema da
tutti portato da esempio fosse entrato in crisi, perché ormai siamo
a novembre e non ci risulta che si sia ancora provveduto, da parte
dell'Assessorato della pubblica istruzione, ad erogare alle singole
istituzioni scolastiche la quota a saldo delle spese. Fino ad oggi
ci risulta che un primo acconto, ove possibile, sia stato versato
dalle varie istituzioni scolastiche, che a loro volta siano
nell'impossibilità di pagare in quanto non hanno percepito questo
trasferimento da parte dell'Assessorato e, soprattutto, queste
cartolibrerie hanno pagato alla consegna i libri, in quanto, al di
là di quelli che possono essere i tempi della pubblica
amministrazione, questi titolari di cartolibrerie hanno dovuto
pagare alla consegna i libri di testo e in molti casi, come a noi
risulta, hanno fatto ricorso anche ad istituti di credito. Essendo
ormai una prassi consolidata il fatto che il rimborso della Regione
avvenisse in tempi assai brevi, ci risulta che queste aperture di
credito siano state fatte per periodi molto limitati e che in
questo momento si chieda loro di rientrare...gli istituti di
credito chiedono loro di rientrare e si trovano nell'impossibilità
di farlo non avendo ricevuto questo trasferimento.
Ora, tenuto conto che in più occasioni ci è stata manifestata,
da parte dell'Amministrazione regionale, la difficoltà di mantenere
impegni di pagamento regolarmente dovuti e promessi ad imprese e a
cittadini, tenuto conto che in più occasioni ci avete prospettato
l'ipotesi che, a causa dell'ormai citato quotidianamente patto di
stabilità, alcuni pagamenti saranno fatti esclusivamente a gennaio
o, comunque, nel bilancio 2014, noi chiedevamo:
"quale sia la
vera motivazione per cui non si è ancora provveduto all'erogazione
del finanziamento a saldo per il pagamento dei libri...
;
quanto è l'ammontare dovuto alle singole istituzioni scolastiche
per onorare"
questo pagamento;
"perché non si è provveduto
ad informare anticipatamente i vari fornitori delle
difficoltà..."
, avrebbero magari potuto in qualche maniera con
gli istituti di credito, probabilmente, trattare un rientro un po'
più a lungo termine;
"entro quale termine l'Amministrazione
regionale intende procedere alla totale erogazione di quanto
dovuto..."
. Grazie.
Président
- Pour la réponse, la parole à l'Assesseur
Farcoz.
Farcoz (UV)
- Merci Madame la Présidente.
Oui, nous sommes bien conscients, on a eu pratiquement deux
problèmes: le premier se reliait au fait que la transmission des
données de la part des institutions scolaires a été un petit peu en
retard par rapport aux années passées et, de l'autre côté, il y a
eu un manque de la part des bureaux. Dans le détail, pour ce qui
sont les réponses, les actes du dirigeant concernant le financement
nécessaire à la fourniture gratuite des manuels scolaires ont été
numérotés le 25 octobre 2013, c'est-à-dire peu de jours après que
les institutions scolaires ont transmis, après un rappel de notre
part, les devis contenant les données indispensables pour
déterminer les différents montants à leur verser. Je peux notamment
vous préciser ce qui suit, c'est-à-dire qu'une deuxième tranche de
financement a été octroyée aux écoles primaires et secondaires de
deuxième degré qui dépendent de la Région et ce montant a été
calculé de manière directement proportionnelle à la disponibilité
du bilan. De l'autre côté, les écoles primaires agrées, les écoles
secondaires du premier degré qui dépendent de la Région et les
écoles secondaires agrées du premier et du deuxième degré de la
Région ont déjà reçu l'intégralité du solde prévu. En définitive,
les montants disponibles sur le budget ont été accordés le plus tôt
possible. Pour ce qui est des montants, donc, nous arrivons plus ou
moins au 80 pour cent de ce qu'on nous a demandé.
Pour ce qui est du deuxième point, quelles sont les institutions
scolaires, au mois de janvier 2014 il sera possible de préparer les
actes du dirigeant concernant le solde du financement en question
de la manière suivante, ici j'ai tout un tableau que je peux lire
dans votre intérêt, mais, si vous le voulez, on vous le passe même:
quand même, Saint-François (Aoste) 3.000 euros; Saint Roch, 2.500;
Luigi Einaudi, 4.500; Émile Lexert, 4.600; Eugenio Martinet 3.000;
Communauté de montagne Valdigne, 6.090 euros; Cerlogne, 8.000;
Maria Ida Viglino, 3.800; Communauté de montagne Grand Combin,
Gignod, 6.000; Communauté de montagne?5.700; Communauté de montagne
Mont Emilius 7.000; Communauté de montagne Charvensod 7.000...
Quand même, on vous les donne ces données, comme ça c'est plus
simple. Pour ce qui concerne les tableaux susmentionnés et si l'on
tient compte des montants octroyés par les actes du dirigeant qui
sont actuellement en phase d'enregistrement est à noter que les
écoles primaires ont obtenu plus que 70 pour cent des montants dus
et que les écoles secondaires du deuxième degré presque le 90 pour
cent.
Per quanto è del punto 3, ovvero quello degli avvisi, le
liquidazioni degli importi spettanti per il pagamento dei libri di
testo avvengono a favore delle istituzioni scolastiche così come
previsto dalla normativa e dai relativi dettagli di spesa del
bilancio regionale. I singoli fornitori viceversa sono in contatto
con le stesse istituzioni scolastiche, dalle quali, in caso di
necessità, sono invitate a rivolgersi ai competenti uffici della
Regione, ai quali sono state date le risposte del caso.
Per quanto riguarda quindi il punto 4, sarà possibile concedere
la totale erogazione di quanto dovuto alle scuole dopo l'entrata in
vigore della legge di approvazione del bilancio triennale 2014-2016
della Regione e, quindi, a gennaio 2014, non appena saranno
disponibili altre risorse finanziarie per l'anno scolastico
2013-2014. Questo anche perché, come dicevo prima, per il medesimo
anno scolastico il MIUR già nel mese di giugno ci aveva prospettato
una cifra di 62.400 euro che poi alla fine non è arrivata; di
conseguenza, avete capito che anche comunicarlo in questa fase non
è stato semplice, perché, appunto, il MIUR non ci aveva comunicato
questa mancata risorsa che poi alla fine non ci è arrivata.
Merci.
Président
- Pour la réplique, la parole au collègue
Gerandin.
Gerandin (UVP)
- Merci Madame la Présidente.
Assessore, è stato molto chiaro e, se vogliamo, anche sintetico.
Il vero problema è che non ha risolto il nocciolo della questione,
perché io penso che una consuetudine alla quale per anni i
fornitori di libri hanno fatto riferimento...è una consuetudine che
prevedeva un pagamento molto rapido perché costoro stanno
anticipando dei soldi per conto dell'Amministrazione. Ora,
sinceramente, che lei mi dica che i soldi passano dall'Assessorato
alle istituzioni scolastiche e poi vengono erogati non cambia molto
il problema, perché il vero dato di fatto è che, senza informare
nessuno, poi io capisco i ritardi del MIUR, per la carità, ma penso
che nel bilancio regionale ci siano anche delle riserve o qualcosa
del genere, fondi di riserva che permettono di ovviare a queste
incongruenze e a queste difficoltà...nessuno è stato avvertito. Non
solo, Assessore, ma mi risulta che qualcuno...io tra le buone
prassi che dicevo della pubblica amministrazione c'è quella grande
facilità di contatto che c'è tra cittadini ed istituzioni e in
questo caso tra imprese...in questo caso parliamo di cartolibrerie
e cittadini. Mi risulta che ci sia addirittura tanta difficoltà a
comunicare con lei, Assessore! Più volte si è fatto negare e,
ultimamente, come peraltro mi ha ribadito, mi ha detto che una
delle cause è dovuta a mancanze da parte degli uffici. Ora, a me
non interessa sapere di chi sia la mancanza.
Io penso che la politica non possa permettersi di giocare e,
soprattutto, di fare cassa sulle imprese che, in questo momento,
sono già in difficoltà. Ora, io dico solo che il buon senso avrebbe
voluto che, se non avevate questi fondi, questi finanziamenti e non
potevate attingere al fondo di riserva, avreste dovuto prendere il
telefono e chiamare voi queste cartolibrerie. Non è possibile che
queste persone debbano mettersi in coda e magari chiamare più
volte, perché lei si è fatto chiamare. Mi risulta anche questo: si
è fatto negare, o comunque era molto occupato. È per questo che io
dico che sta cambiando il modo di gestire e di amministrare la
Valle d'Aosta e nelle buone abitudini io ci metto anche questa,
perché noi tra mille difetti...la politica è sempre stata molto
vicina al cittadino, ha dato le risposte in tempi brevi e,
soprattutto, ci ha messo la faccia. Io dico solo questo: mi auguro
veramente che, tra le pieghe di bilancio, voi riusciate a trovare
queste risorse nel 2013, non nel 2014, perché queste persone hanno
aperto linee di credito con gli istituti, che chiedono loro di
rientrare. Io penso che, quando si prendono impegni con i
cittadini, questi vadano rispettati. Non possiamo continuare a
cambiare le carte in tavola, oramai si fa troppo sovente e mettiamo
a rischio anche l'esistenza di quelle imprese sane, quelle poche
che ancora vogliono investire nel sistema Valle d'Aosta.
Penso che questo sia un momento di riflessione per tutti, anche
per noi, ma soprattutto per chi è seduto di fronte a noi, per
l'Esecutivo che in questo momento non sta facendo gli interessi di
queste imprese in difficoltà, per cui veramente vi chiedo:
ripensateci e ripensateci in tempi brevi, perché la gente non può
aspettare i tempi della politica. Grazie.
Président
- Merci. Point 18 à l'ordre du jour.
