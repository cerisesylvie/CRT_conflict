Classificazione
TRASPORTI E VIABILITÀ
Viabilità
Autostrade e trafori alpini


Resoconto integrale del dibattito dell'aula
Oggetto del Consiglio n. 850 del 23 settembre 1999 - Resoconto
OGGETTO N. 850/XI Declassificazione dell'attuale tratto
finale della S.R. n. 34 dell'autoporto e nuova classificazione
della variante sud dell'autoporto, ai sensi della legge regionale
10 ottobre 1950, n. 1.
Deliberazione Il Consiglio
Considerato che sono stati ultimati i lavori di costruzione
della nuova variante sud dell’autoporto di
collegamento al raccordo autostradale e all’area
doganale e che l’attuale S.R. n. 34
dell’Autoporto risulta essere a fondo cieco, come
evidenziato nell’allegato A);
Atteso che il Comune di Pollein, con lettera prot. n. 4162 in
data 13.10.1998, ha espresso parere favorevole in merito alla
declassificazione, proposta dalla competente Direzione Viabilità,
da "Regionale" a "Comunale" dell’attuale tratto
terminale della predetta strada regionale (compreso tra il Km 0+400
in prossimità del Market "Mega" e il Km 1+970 in prossimità
dell’ex raccordo autostradale ora dismesso);
Ritenuto necessario procedere alla declassificazione del tratto
finale e a fondo cieco dell’attuale S.R. n. 34
dell’Autoporto e alla classificazione della nuova
variante sud della strada dell’autoporto essendo il
tratto recentemente realizzato maggiormente corrispondente alle
caratteristiche di strada Regionale;
Vista la legge regionale 10 ottobre 1950, n. 1;
Visto l’art. 1 comma 1, lettera e) della legge
regionale 7 dicembre 1979, n. 66;
Richiamata la deliberazione della Giunta regionale n. 2 in data
11.02.1999, concernente l’approvazione del bilancio
di gestione per l’anno 1999 e per il triennio
1999/2001, con attribuzione alle strutture dirigenziali di quote di
bilancio e degli obbiettivi gestionali correlati e di disposizione
applicative, nonché la circolare n. 4 in data 29.01 1999;
Visto l’articolo 8 del decreto legislativo 22
aprile 1994, n. 320, come modificato dall’articolo 1
del decreto legislativo 16 febbraio 1998, n. 44, in ordine alla
sottoposizione dell’atto di controllo;
Visto il parere favorevole rilasciato dal Direttore della
Viabilità dell’Assessorato del Territorio, Ambiente
e Opere Pubbliche, ai sensi del combinato disposto degli articoli
13, comma 1, lettera e) e 59, comma 2 della legge regionale 23
ottobre 1995, n. 45, sulla legittimità della presente
deliberazione;
Delibera
1) di approvare la declassificazione dell’attuale
tratto finale a fondo cieco della S.R. n. 34
dell’Autoporto, dal Km 0+400 al Km 1+970 e la
classificazione del nuovo tratto della variante sud
dell’autoporto, dal Km 0+400 della S.R. n. 34
all’inizio del raccordo autostradale;
2) di disporre, in conseguenza alla declassificazione e alla
nuova classificazione il cancellamento e
l’inserimento nel relativo elenco ai sensi della
legge regionale 10 ottobre 1950, n. 1 dei seguenti tratti:
(declassificazione) S.R. n. 34 dell’Autoporto:
tratto compreso tra l’attuale Km 0+400 in prossimità
del Market "Mega" e il Km 1+970 in prossimità
dell’ex raccordo autostradale ora dismesso;
(classificazione) S.R. n. 34 dell’autoporto:
inizio al Km 0+400 in prossimità del market "Mega" e termina al Km
2+421 in corrispondenza dell’ingresso alla caserma
della Guardia di Finanza, con uno sviluppo di km 2+421;
3) di dare atto che l’approvazione definitiva ed
ogni effetto legale delle variazioni all’elenco
delle strade regionali avrà luogo con decreto del Presidente della
Giunta regionale, da pubblicarsi nel Bollettino Ufficiale della
Regione ai sensi dell’articolo 3 della legge
regionale 10 ottobre 1950, n. 1.
Allegato A
(Omissis)
Président
Quelqu'un demande la parole? Si personne ne
souhaite intervenir, je soumets au vote le point n° 38:
Conseillers présents: 34
Votants: 31
Pour: 31
Abstentions: 3 (Frassy, Lattanzi, Tibaldi)
Le Conseil approuve.
