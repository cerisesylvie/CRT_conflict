Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 318 del 17 dicembre 1971 - Resoconto
OGGETTO N. 318/71 - Assistenza farmaceutica ai coltivatori
diretti e relativi pensionati. (Approvazione di Mozione)
Fosson (U.V.) -
La parola all'Assessore Benzo, a meno che
i presentatori della mozione vogliano illustrare la mozione
prima.
Allora la parola al Consigliere Bordon.
Bordon (D.C.)
- Penso di no,
perché è sufficiente
leggere questa mozione, noi ci siamo permessi semplicemente di
invitare la Giunta a voler studiare questo al più presto, ho già
avuto occasione di parlare con l'Assessore alla Sanità, ma non
voglio anticipare quello che egli dirà, penso che tutte le parole
che aggiungeremmo in questo campo sarebbero di troppo, perché tutti
sappiamo e ne abbiamo sempre parlato della sperequazione esistente
tra agricoltori e altri lavoratori, noi siamo nelle mani
dell'Assessore e della Giunta quindi siamo convinti che questo
verrà preso in buona considerazione.
Benzo (D.P.) -
...alla mozione presentata, sulla
necessità di affrontare i provvedimenti atti e necessari a
garantire l'assistenza farmaceutica ai coltivatori diretti e dei
pensionati coltivatori diretti della Valle d'Aosta, preciso quanto
segue:
"Ai sensi della legge nazionale n. 1136 del 22.11.1954, legge
istitutiva della Cassa Mutua Malattia Coltivatori Diretti, ai
Coltivatori Diretti e ai loro familiari soggetti all'assicurazione
sanitaria generica a domicilio e in ambulatorio, l'assistenza
ospedaliera, l'assistenza sanitaria specialistica, diagnostica e
curativa, l'assistenza ostetrica.
Inoltre in virtù dell'articolo 4 della legge suddetta le
Assemblee delle Casse Mutue Comunali hanno facoltà di estendere ai
propri mutuati l'assistenza farmaceutica ed i Consigli direttivi
delle singole Casse Mutue hanno l'obbligo di determinare la misura
della quota integrativa di contribuzione per la copertura del
maggior costo delle opere, delle spese per l'estensione
dell'assistenza stessa.
Chiarite le competenze delle Casse Mutue faccio osservare che i
Presidenti delle Casse Mutue Comunali di Malattia per i coltivatori
diretti della Valle d'Aosta, riuniti in Assemblea ordinaria il
giorno 19 ottobre u.s., ritenuta ingiusta l'attuale sperequazione
esistente fra il trattamento mutualistico goduto dai Coltivatori
diretti e quello goduto dagli altri lavoratori dipendenti, hanno
rivolto un invito alle Assemblee ed ai Consigli direttivi comunali
a deliberare l'estensione dell'assistenza farmaceutica ai propri
assistiti, la determinazione delle relative quote integrative di
contribuzione e la percentuale di partecipazione degli assistiti
alle spese delle singole prestazioni farmaceutiche.
Nella stessa seduta hanno rivolto un pressante invito, un
pressante appello anzi, alle Amministrazioni Regionali affinché
nell'ambito delle proprie competenze e potestà si sostituisca ai
coltivatori diretti nel pagamento delle quote integrative che
saranno poste a loro carico.
In proposito ho preso contatti con la Direzione della Cassa
Mutua Regionale per conoscere l'effettiva situazione numerica degli
iscritti alla Cassa Mutua stessa che è risultata così suddivisa:
coltivatori diretti attivi e loro familiari conviventi e a carico
n. 12.300 circa; coltivatori diretti pensionati e loro familiari
conviventi ed a carico n. 4.700 circa, per un totale complessivo di
17.000 assistiti.
Per determinare l'ammontare della spesa che la Regione dovrà
sostenere non si hanno in loco precisi riferimenti per cui
basandoci sulle spese sostenute da altre Casse Mutue che già
erogano detta assistenza e tenuto conto di una partecipazione
diretta sia pure parziale degli assistiti, si può presumibilmente
anticipare che l'ammontare della spesa potrà essere contenuta in
90-100 milioni circa, cioè da 5.500 a 6.000 lire pro capite.
A questo punto però è doveroso far notare che la Regione ha il
compito di favorire un miglioramento previdenziale a favore di una
categoria che versa in particolari situazioni di bisogno, il cui
lavoro duro senza limiti di orario non apporta che scarsi redditi
all'economia familiare eliminando un contrasto ormai illogico fra
il mondo agricolo ed il mondo operaio, altre categorie di
lavoratori autonomi si trovano pressoché nelle stesse condizioni
dei coltivatori diretti, parlo degli artigiani e dei piccoli
commercianti, circa 14.000 assistiti che non fruiscono di alcuna
assistenza farmaceutica, neppure in periodi di pensionamento,
pertanto ritengo che la Regione debba esaminare il problema
globalmente ed in proposito l'Assessorato sta predisponendo un
disegno di legge che prevede l'intervento regionale per
l'estensione dell'assistenza farmaceutica a favore di tutti i
lavoratori autonomi con decorrenza dal 1° gennaio 1972, la cui
spesa presunta in Lire 180.000.000 circa potrà essere prevista
all'atto dell'approvazione del bilancio di previsione della Regione
per l'anno 1972 sul fondo speciale per oneri derivanti da
provvedimenti legislativi regionali in corso di
perfezionamento.
Rimane inteso che un siffatto provvedimento legislativo
regionale sanerebbe l'attuale carenza assistenziale e avrebbe
carattere temporaneo in attesa dell'attuazione della riforma
sanitaria che superando fra l'altro, l'attuale sistema
mutualistico, dovrebbe prevedere un'assistenza gratuita e
generalizzata a favore di tutti i cittadini senza distinzione di
categoria in un sistema di sicurezza sociale.
Manganoni (P.C.I.)
- Ritorno sull'argomento su cui ho
insistito stamattina.
Ha detto l'Assessore Benzo che il suo Assessorato sta studiando
una regolamentazione per l'assistenza farmaceutica per i lavoratori
autonomi. Bene e sarebbero commercianti, artigiani, coltivatori
diretti, ecc., però bisognerebbe includere anche i lavoratori
dipendenti che per ragioni esposte questa mattina, cioè che hanno
perso il loro posto di lavoro, dopo sei mesi la mutua non
interviene più, che si intervenga anche per quelli, perché sennò
noi creiamo qui una discriminazione fra lavoratori escludendo
quelli più bisognosi.
Qui, io capisco che non è una questione semplice, comunque è una
questione che se anche non è semplice va affrontata, perché è una
questione di giustizia sociale, perché quei lavoratori si trovano
in condizioni economiche peggiori di quelli autonomi che hanno un
lavoro, un'occupazione ed allora quelli dovrebbero avere
addirittura la precedenza nell'assistenza, nel senso che si trovano
in situazioni economiche peggiori mentre invece in questo caso
verrebbero esclusi.
Bordon (D.C.)
- Io sono veramente lieto che l'Assessore
stia studiando questo e non possiamo pensare che sia questo nostro
intervento a favore dei coltivatori diretti che abbia richiamato
l'attenzione su altre categorie che sono escluse, ma se ciò fosse
ne saremmo lieti, perché ben contenti che questo provvedimento
venga anche a vantaggio di coloro che ne sono esclusi, come lo sono
stati i coltivatori diretti fino ad oggi.
Ciò premesso io penso che possiamo ritenerci soddisfatti di
quanto ha detto l'Assessore, io lo ringrazio in quanto che, in
conclusione, avrebbe detto che questo studio deve svolgersi in modo
tale che questa spesa venga inclusa nel nuovo bilancio del '72 come
già aveva detto a me e quindi io sono abbastanza tranquillo perché
dico è questione di due o tre mesi ... deve venire fuori, io sono
completamente d'accordo.
Ripeto se si fosse trattato di abbinare questa nostra richiesta
ad altre categorie per ritardare il problema, non saremmo stati
d'accordo, invece lo siamo completamente in quanto che dei 150
milioni previsti si passa a 180, quindi siamo veramente lieti che
questo abbia luogo.
Bancod (U.V.) -
...del 15 novembre m'ero permesso di
chiedere alla Giunta se vi era un disegno di legge su questo
problema, perché nel Consiglio direttivo della Mutua si era
ampiamente parlato ed erano in attesa effettivamente di un
provvedimento simile. Comunque ritengo che dopo che si sono dette
tante cose, tanti interventi a favore degli agricoltori, è giusto
che effettivamente questa volta si venga incontro, perché è una
categoria che ha bisogno e quindi io non dirò di più, sono lieto
che questo problema venga portato avanti.
Chamonin (M.A.V.)
- Noi, all'iniziativa dell'Assessorato
per un'assistenza generalizzata, abbiamo presentato un progetto di
legge il mese scorso, ci era stato ritornato per delle
precisazioni, l'abbiamo ripresentato nuovamente, un progetto di
legge relativo all'assistenza dei coltivatori diretti.
La spesa prevista era di 90.000.000, è di 90 milioni, questo
progetto è giacente presso la Presidenza, siamo però d'accordo,
naturalmente di vedere l'inserimento di questo nostro progetto in
una prospettiva più globale che tenga naturalmente conto di quanto
in quel progetto noi abbiamo voluto specificare.
Fosson (U.V.) -
Qualcun altro chiede la parola? Allora
mettiamo in votazione la mozione...
Manganoni (P.C.I.) -
Ma io avevo posto questo problema
all'Assessore, di esaminare anche i lavoratori dipendenti che per
qualsiasi ragione vengono a perdere il diritto alla mutua. Non
ripeto quanto ho già ripetuto due volte... (
voci)
Benzo (D.P.) -
Configurate in una legislazione che
preveda questa assistenza farmaceutica, l'assistenza a coloro che
hanno già una assistenza farmaceutica nel momento in cui lavorano
per quel periodo in cui non lavorano.
Mi comprende, ci sono già determinate leggi come ha ricordato
stamattina l'Assessore Chantel, che direttamente provvedono dopo un
certo periodo, ora questo periodo non è solo di sei mesi, ma è
facoltativo da parte della cassa mutua, vorrà dire che esamineremo
se è possibile, di configurare per tutti, perché può capitare anche
a dei lavoratori autonomi di essere disoccupati, quindi il suo
problema se è risolvibile diciamo così, lo è risolvibile per tutti,
vedremo come fare.
Fosson (U.V.)
- Allora chiarita la richiesta che è stata
fatta dal Consigliere Manganoni, si mette in votazione così come è
stata presentata, un invito alla Giunta di predisporre un qualche
cosa per i coltivatori diretti e in questa sede, sentito quanto è
stato detto dall'Assessore Benzo, si esaminerà nel suo complesso,
mi sembra il problema.
Chi è d'accordo alzi la mano. Contrari? Astenuti?
Il Consiglio approva all'unanimità.
