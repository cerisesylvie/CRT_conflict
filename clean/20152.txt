Classificazione
FINANZA REGIONALE E LOCALE


Resoconto integrale del dibattito dell'aula
Oggetto del Consiglio n. 137 del 15 ottobre 2003 - Resoconto
OGGETTO N. 137/XII - Situazione dell'inflazione in Valle
d'Aosta. (Interpellanza)
Interpellanza
Preso atto che in Italia, a differenza che nel resto
d'Europa, l'inflazione si mantiene su livelli particolarmente alti,
che sfiorano ufficialmente il 3% su base annua;
Osservato peraltro che, il sistema di rilevazione dei prezzi,
affidato all'ISTAT, è spesso (e non a torto) oggetto di proteste e
di perplessità, atteso che appare di tutta evidenza che l'aumento
dei prezzi dei generi di prima necessità (ad esempio gli
alimentari) è superiore al tasso rilevato dall'Istituto Nazionale
di Statistica;
Considerato che, secondo alcuni studi, a causa del fenomeno
inflativo non adeguatamente "recuperato" dagli aumenti salariali,
il potere di acquisto di salari e di stipendi, in termini reali,
sarebbe addirittura sceso, negli ultimi anni, di circa il
10%;
Ritenuto che tale stato di cose non possa che creare, anche
nella nostra Regione, ulteriori disagi economici ai ceti meno
abbienti, erodendo l'effettivo potere di acquisto delle
famiglie;
i sottoscritti Consiglieri regionali
Interpellano
l'Assessore competente per sapere:
1) se secondo i dati ISTAT l'inflazione in Valle d'Aosta è
superiore o inferiore alla media italiana:
2) se sussistono dei sistemi alternativi di rilevazione e di
monitoraggio dei prezzi nella nostra Regione e se intende
attivarli;
3) quale attività ha svolto ed intende svolgere la Giunta per
prevenire, controllare e arginare il "caro-prezzi" in Valle
d'Aosta.
F.to: Curtaz - Riccarand
Presidente - La parola al Consigliere Curtaz.
Curtaz (Arc-VA) - Voglio fare una premessa di carattere
metodologico. L'Assessore Caveri, lo scorso Consiglio, rispondendo
a un'iniziativa dei colleghi del gruppo della "Casa delle Libertà",
in realtà ha già parzialmente affrontato questo problema. Avevo già
predisposto questa interpellanza, quindi mi sono posto il problema
- anche per correttezza istituzionale, perché non è che si presenta
ogni volta la stessa identica interpellanza, magari pensando di
copiare ad un altro gruppo - se era il caso di mantenerla oppure
no. Ho deciso di mantenerla perché, intanto, il collega Caveri ha
risposto incidentalmente ai colleghi della "Casa delle Libertà" in
materia di inflazione, occupandosi l'interpellanza in realtà di
temi connessi, ma non propriamente in tema, quindi questo
giustificava il deposito dell'interpellanza, poi perché ho ritenuto
che il tenore della nostra iniziativa fosse più ampio e desse la
possibilità anche all'opinione pubblica di capire qual è la realtà
inflativa in questa Regione.
Siamo sommersi quasi quotidianamente di dati riferiti sempre
all'ambito nazionale, a volte confrontati con ambiti europei o di
altre nazioni, eccetera; abbiamo dati delle cosiddette "città
campione", però abbiamo difficoltà a trovare dei dati omogenei e
attendibili che riguardino la nostra Regione. Dicevo, dati
attendibili: è una delle questioni che pongo con questa
interpellanza, perché l'impressione che abbiamo un po' tutti, basta
andare qualche volta a fare la spesa in qualche supermercato, è che
- come dicono le associazioni dei consumatori - i dati
dell'inflazione reale siano diversi dai dati dell'inflazione che
vengono pubblicati dall'ISTAT. Non ho né competenza, né capacità
particolare per dire che i dati dell'ISTAT siano falsi, però un
qualsiasi consumatore? e vedo che via via anche l'ISTAT sta
rettificando le cose dicendo che vi è adesso l'inflazione
percepita, oppure proprio ieri sentivo alla radio di
discriminazioni all'interno del paniere, nel senso di dare dei dati
diversi a seconda della tipologia del bene in paniere, ammettendo
quindi che vi sono delle differenze anche molto significative, per
esempio fra l'inflazione per i generi alimentari e quella per altri
beni di carattere secondario rispetto all'uso e al consumo che se
ne fa. In buona sostanza, a volte si ha l'impressione che se
mettiamo nello stesso paniere i generi alimentari per cui vi è
un'inflazione reale che è decisamente superiore a quella dichiarata
generalmente con altre voci otteniamo un dato distorto. Per fare un
esempio: il costo dei biglietti aerei che, vista la crisi delle
compagnie, è calato nell'ultimo periodo. Viene di conseguenza fuori
questo dato del 2,8 o 2,9 su base nazionale, che è sicuramente non
meno solo di quello che è l'inflazione percepita dal consumatore,
ma meno della realtà, perché basta andare al supermercato e vedere
che le cose non stanno in questo modo. Da qui l'interpellanza, per
capire quale sia l'inflazione stimata dall'ISTAT in Valle d'Aosta,
"se sussistono dei sistemi alternativi di rilevazione e di
monitoraggio dei prezzi nella nostra Regione e se intende
attivarli"
e
"quale attività ha svolto ed intende svolgere
la Giunta per prevenire, controllare e arginare il "caro-prezzi" in
Valle d'Aosta"
.
Questo è uno di quei temi che vengono spesso accantonati, ma io
credo che sia invece un tema da tenere ben presente perché, secondo
studi attendibili, negli ultimi anni il potere reale di acquisto
dei salari e degli stipendi è calato di circa il 10%, quindi si può
immaginare questo quale incidenza abbia non solo per la vita delle
famiglie, specialmente di quelle meno abbienti, ma anche per
l'economia in generale visto che, diminuendo la capacità di spesa,
diminuisce poi il "revenu" economico generale.
Presidente - La parola all'Assessore al bilancio, finanze,
programmazione e partecipazioni regionali, Marguerettaz.
Marguerettaz (UV) - C'est moi qui vous réponds, car dans mon
Assessorat il y a le bureau compétent en matière de statistique.
"L'inflation est-elle supérieure ou inférieure par rapport à la
moyenne italienne?" C'est votre question. Les dernières données
ISTAT disponibles, relatives au mois d'août 2003, indiquent que,
pour ce qui est des 20 chefs-lieux de région, l'augmentation
tendancielle plus modeste de l'inflation a été observée dans la
ville d'Aoste (+ 2,2%), de Florence et de Potence (+ 2,3%), contre
une moyenne nationale de 2,8 sur la même période. La ville d'Aoste
figure ainsi au dernier rang du classement des villes où
l'inflation a progressé plus rapidement; en particulier, pour ce
qui concerne notre Région, la hausse du taux d'inflation, par
rapport au mois d'août de l'année dernière, a été de 2,1%, contre
une moyenne nationale de 2,5%. Vous trouverez en annexe de la
présente réponse un article paru sur le quotidien "La Stampa" du 9
octobre, selon lequel, d'après les données de l'ISTAT, l'inflation
perçue par les consommateurs s'attesterait à 6% au niveau national,
ce qui n'a pas manqué d'engendrer un conflit entre Confindustria et
Confcommercio, qui se sont mutuellement déchargées de leurs
responsabilités.
Pour la question "s'il existe des systèmes alternatifs de relevé
et de suivi de l'évolution des prix dans notre Région", il n'existe
pas dans notre Région des systèmes alternatifs de relevé et de
suivi de l'évolution des prix à la consommation. Je tiens par
ailleurs à souligner que le comité technique chargé du suivi des
prix des biens et des services de consommation, créé le 4 juin
dernier auprès du Ministère des activités productives, s'est fixé
pour priorité la constitution d'une banque de données accessibles à
tous les usagers et permettant aux consommateurs d'avoir des
renseignements sur l'évolution des prix et aux administrations
publiques de disposer d'un outil indispensable pour mieux connaître
la réalité sur le territoire. Les administrations et les
collectivités locales seront ainsi appelées à assumer un rôle
majeur dans la diffusion et la divulgation de l'information sur le
territoire. Le Ministre a en outre clairement indiqué que seront
relevés les niveaux des prix des produits les plus significatifs
pour le consommateur. Il est donc exclu de pouvoir recourir à des
indices du coût de la vie autres que ceux utilisés par l'ISTAT. Le
Ministre Marzano a en effet précisé que nul ne peut se remplacer à
l'ISTAT dans le calcul du taux moyen d'inflation, que quelqu'un
dans le passé y avait songé, mais que cela relève de la pure
utopie.
Quant à la dernière question, la mise en place d'une banque de
données régionale, chargée d'analyser l'évolution des prix et les
produits de consommation des résidants et des touristes, a été
envisagée dans le cadre du SIRECT aux termes du point c),
7
e
alinéa de l'article 8 de la loi régionale n° 6/2001,
portant réforme de l'organisation touristique régionale, modifiant
la loi régionale n° 12/1999, principes et directives en matière
d'exercice des activités commerciales, et abrogeant certaines lois
régionales.
Presidente - La parola al Consigliere Curtaz.
Curtaz (Arc-VA) - Ringrazio l'Assessore per i dati. In genere
l'Assessore Marguerettaz si è caratterizzato in questi primi mesi
per un'elencazione di dati molto ampia, non vorrei che si dicesse
prima o poi che dà i numeri!
A parte gli scherzi, credo che, in base ai dati che lei mi ha
dato, si possano fare alcune osservazioni. L'Assessore ha detto
che, secondo l'ISTAT, nella città di Aosta - che poi non è tutta la
Valle d'Aosta, ma un terzo della stessa - l'inflazione sarebbe un
po' inferiore a quella del resto d'Italia. Ritengo che questo sia
possibile, ciò però non contraddice il fatto che la Regione Valle
d'Aosta e la città di Aosta siano fra i luoghi più cari d'Italia,
perché probabilmente abbiamo un indice di inflazione più basso
anche perché partivamo già da prezzi più elevati. È notorio il
fatto che le regioni, soprattutto quelle di confine che hanno
attività turistica, hanno prezzi mediamente maggiori rispetto ad
altre città d'Italia; in base a questi dati, lo scarto nel livello
dei prezzi si è un po' ridotto, ma ritengo che sia comunque
evidente.
Lei, giustamente, ha fatto cenno ai problemi dell'inflazione
percepita, però non è solo una questione di percezione, perché vi
sono degli esempi evidenti. Mi ricordo una lettera che mi aveva
molto colpito - vi sono alcuni quotidiani nazionali che pubblicano
le lettere dei lettori, quelle più interessanti -: una Signora di
Roma ha scoperto in Austria, dove era andata in ferie, delle pesche
italiane con lo stesso bollino che trova sotto casa ad un certo
prezzo, inferiore all'euro al chilogrammo (mi sembra 0,99). Questo
fatto l'ha impressionata, perché sembra che queste pesche italiane
a Vienna costassero molto poco. In effetti, al ritorno la signora
va nel suo mercato rionale e queste pesche costano quasi il doppio:
1,80 o 1,90 euro. L'interessata concludeva ironicamente: "Ci
toccherà andare a fare la spesa in Austria!". Questo per dire che
sul fenomeno inflativo si sono dette tante cose, anche tante
stupidaggini quando si legge che l'euro avrebbe aggravato la
situazione. Questa è una cosa che non sta né in cielo, né in terra
dal punto di vista economico-monetario! Semmai l'euro ha dato lo
spunto a qualcuno per fare il furbo ed arrotondare i prezzi, ma non
è l'euro in sé che ha avuto come conseguenza quella di provocare
fenomeni inflativi! Questo è tanto vero che l'Italia oggi è fra le
"maglie nere" in Europa in termini di inflazione e altri Stati, che
pure hanno economie non molto floride, di questi tempi hanno tassi
di inflazione più contenuti.
L'Assessore, al termine dell'intervento, mi ha detto una cosa
che immaginavo, cioè non è possibile attivare dei sistemi di
rilevazione alternativi all'ISTAT, che gode, forse a ragione, di
una situazione di monopolio, anche perché vi è bisogno di
un'attendibilità del dato. Se ci mettessimo tutti a calcolare i
sistemi di inflazione, penso che avremmo dati contraddittori ed
aggiungeremmo confusione a confusione. Tuttavia, quello che è
possibile fare è: attività di monitoraggio, di informazione. Non mi
ricordo se ho letto in qualche articolo di stampa, o se lo ha detto
l'altra volta l'Assessore Caveri, che in alcune regioni,
all'estero, gli alberghi espongono una scritta "Prezzi identici a
quelli del 2001", per far capire all'utente che l'entrata in vigore
dell'euro non ha minimamente cambiato il prezziario delle camere.
Credo che la Regione possa fare molto a livello di informazione,
anche a beneficio dei turisti, e penso che l'Assessore debba
attivare l'organismo da lui citato nella risposta, previsto da una
legge regionale, in modo che un buon controllo - come in altre
materie - abbia un'efficacia dissuasiva nei confronti di chi in
questa materia fa il furbo a scapito delle famiglie meno abbienti e
dell'economia della nostra Regione in generale.
