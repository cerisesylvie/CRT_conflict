Classificazione
ENERGIA
Energia idroelettrica


Resoconto integrale del dibattito dell'aula
Oggetto del Consiglio n. 496 del 24 marzo 1999 - Resoconto
SÉANCE DU 24 MARS 1999 (MATIN)
OGGETTO N. 496/XI Verifiche dello stato manutentivo delle linee
elettriche che collegano la centrale di Villeneuve con lo
stabilimento Cogne di Aosta. (Interpellanza)
Interpellanza Osservato che da anni risultano inutilizzate e
dismesse quattro linee elettriche da 50.000 volts (sostenute da due
file di pali) che collegano la centrale di Villeneuve con lo
stabilimento Cogne di Aosta;
Appreso che tali linee risulterebbero essere di proprietà
dell'ENEL;
Ritenuto che, in assenza di manutenzione, i vetusti manufatti
risultano pericolosi, oltreché antiestetici e di pesante impatto
ambientale;
Ritenuto opportuno che le linee e i relativi pali di sostegno
vengano eliminati;
i sottoscritti Consiglieri regionali
Interpellano
l'Assessore competente per sapere:
1) Se l'Amministrazione è a conoscenza del problema e se sono
state fatte delle verifiche circa lo stato manutentivo delle
linee;
2) Se non si ritiene opportuno investire l'ente proprietario del
problema, sollecitandone una rapida soluzione.
F.to: Curtaz - Comé
Président La parole au Conseiller Comé.
Comé (Aut) L'interpellanza in oggetto, che è stata denominato
fra l'altro come "la strana coppia", è stata presentata perché
siamo venuti a conoscenza che ormai da alcuni anni due linee
elettriche da 50.000 volts, che collegano la centrale di Villeneuve
con lo stabilimento Cogne di Aosta, sono state dismesse. Queste fra
l'altro riteniamo che non abbiano più nessun tipo di manutenzione,
quindi con l'andare degli anni potrebbero risultare anche
pericolose oltre che antiestetiche. Sono linee di pesante impatto
ambientale, ingombrano una grossa fetta del territorio della zona
dell'Envers.
La nostra interpellanza è stata presentata proprio perché queste
linee, che partono appunto da Villeneuve, sorvolano una buona parte
del territorio di tutta la zona dell'Envers.
Pur essendo a conoscenza che questo è di proprietà dell'ENEL, la
nostra interpellanza è diretta a sensibilizzare l'Amministrazione
regionale, visto che questo è interessante anche per parecchi
comuni della zona dell'Envers, perché contatti l'ente proprietario
per cercare di trovare una soluzione.
La soluzione che noi auspichiamo è che l'ENEL vada a togliere
tutti questi manufatti.
Président La parole à l'Assesseur au territoire, à
l'environnement et aux ouvrages publics, Vallet.
Vallet (UV) Le problème est bien connu, et tout en précisant
qu'aucune compétence revient à l'Administration régionale en
matière d'entretien des lignes électriques qui ne sont pas de
propriété de l'Administration, évidemment à la première question je
réponds disant que de notre part aucune vérification a été faite
quant à l'état d'entretien de ces lignes.
La propriété de ces lignes est de l'ENEL; nous avons donc pris
contact avec la société, qui nous a communiqué qu'un projet prévoit
pour l'automne prochain la récupération des conducteurs et pour le
printemps 2000 la démolition des piliers.
Président La parole au Conseiller Curtaz.
Curtaz (PVA-cU) Questa notizia che l'Assessore ci dà la
valutiamo positivamente. Io volevo chiarire, come peraltro ha già
fatto il collega Comé, che eravamo ben edotti che l'Amministrazione
regionale non avesse una competenza specifica su questa linea, però
ritenevamo che vista l'importanza (sebbene relativa) della linea,
ci fosse un interesse pubblico a che questa linea, ancorché
dismessa, venisse mantenuta in condizioni da non creare pericolo e
soprattutto l'interesse pubblico era quello di vedere eliminata
anche per ragioni urbanistiche, edilizie, ambientali, questa linea
in modo da consentire ai comuni, ai proprietari e a chiunque di
avere dei prati e un paesaggio più accettabili.
Fatta questa premessa, mi dichiaro soddisfatto della risposta
dell'Assessore; se i contatti sono stati presi e l'ENEL ha
garantito che la linea verrà rimossa, era proprio quello
l'obiettivo che ci eravamo proposti, sollevando il problema con
questa interpellanza.
