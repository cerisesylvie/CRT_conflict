Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 898 del 11 dicembre 1989 - Resoconto
OGGETTO N. 898/IX - ELENCO DEI DIPENDENTI REGIONALI CHE
RICOPRONO CARICHE ALL'INTERNO DI SOCIETA' PER AZIONI O ALTRE
SOCIETA' CONSIMILI. (Interrogazione con risposta scritta)
PRESIDENTE:
Do lettura dell'interrogazione con risposta
scritta presentata dal Consigliere Riccarand ed iscritta al punto 5
all'ordine del giorno.
INTERROGAZIONE CON RISPOSTA SCRITTA
PREMESSO che la L.R. 28 luglio 1956, n. 3, recante norme
sull'ordinamento dei servizi regionali e sullo stato giuridico ed
economico del personale della Regione, prevede esplicitamente,
all'articolo 3, che il personale regionale deve "astenersi
dall'assumere qualsivoglia impiego od incarico da Enti pubblici o
da privati, dall'esercizio di qualunque professione, commercio o
industria, dall'assumere la carica di Amministratore, di
Consigliere di amministrazione, di Commissario di Sorveglianza o
altra consimile, di società costituite a scopo di lucro";
RILEVATO che tale normativa non viene rispettata, ma che anzi è
la stessa Amministrazione regionale a nominare dipendenti regionali
a ricoprire cariche nei Consigli di Amministrazione di S.p.A. e di
altre società consimili;
AL FINE di avere un quadro dell'entità di queste nomine in
contrasto con la citata legge regionale;
il sottoscritto Consigliere regionale
INTERROGA
il Presidente della Giunta regionale per sapere: quali sono
attualmente i di pendenti regionali che ricoprono cariche
all'interno di Società per Azioni o altre società consimili.
PRESIDENTE:
All'interrogazione con risposta scritta testé
letta è stata data risposta con lettera n. 1840 in data 23 novembre
1989.
