Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 106 del 29 settembre 1993 - Resoconto
OGGETTO N. 106/X - Ritardi nella liquidazione di contributi per
costruzione di tetti in lose (Interrogazione).
Interrogazione - Venuti a conoscenza degli attuali ritardi
inerenti la liquidazio­ne dei contributi per la costruzione e la
ricostruzione di tetti in lose ? legge regionale 28 febbraio 1990,
n. 10.
I sottoscritti consiglieri regionali
interrogano
l'Assessore competente per conoscere:
1) quali sono state le cause che hanno creato l'attuale
situazio­ne.
2) quali provvedimenti prenderà l'Amministrazione per suppli­re
a questo inconveniente.
F.to: Viérin Marco-Marguerettaz.
Presidente -
Ha chiesto la parola l'Assessore del
turismo, sport e beni cultu­rali, Voyat.
Voyat (UV) -
Non starò a ripetere cifre che il
Consigliere Viérin conosce be­ne, in quanto gli abbiamo risposto
con una lettera del 2 settem­bre fornendogli i dati che aveva
chiesto.
Per quanto riguarda il primo punto dell'interrogazione, con la
legge del 1990 si è ampliato notevolmente il territorio su cui sono
previste le provvidenze per i tetti in lose. Il secondo punto che
ha portato a questa situazione è che nel 1990 il contributo
previsto era di 25mila lire/mq e nel 1993 invece è salito a 67mila
lire/mq. É chiaro che l'aumento di contributo per metro quadro ha
portato ad una differenza di previsione rispetto al contributo da
dare, ormai consolidato, piuttosto grande. Tant'è vero che negli
ultimi anni lo stanziamento del bilancio in corso è servito per
pagare la rimanente parte del 1992.
Per quanto riguarda il secondo punto dell'interrogazione, è
evi­dente che prima di tutto dovremo prevedere per il bilancio 1994
una quota per coprire il 1993, una quota che deve servire per il
1994, ma la cosa fondamentale sarà quella di revisione della legge,
in quanto se si va avanti con queste previsioni per il 1994 non
basterebbero 10 miliardi di lire in bilancio per pagare l'arretrato
1993 e le eventuali domande del 1994.
Pertanto già si è parlato in Giunta di vedere una revisione
della legge per il 1994, in modo che si possano accorciare i tempi
per liquidare i contributi e nello stesso tempo mettere un po'
tutti i comuni sullo stesso piano, in modo che non ci siano dei
comuni che possano essere compresi nell'assegnazione dei mutui ed
altri comuni che hanno solo dei piccoli centri che sa­rebbero le
zone A oppure quelle al di sopra dei 1600 metri. Quindi, dicevo,
una revisione della legge e nello stesso tempo un adeguato
stanziamento (a seconda di quelle che saranno le disponibilità
finanziarie) in bilancio per esaurire il 1993 e la previsione del
1994.
Presidente -
Ha chiesto la parola il
Vicepresidente del Consiglio, Viérin Marco.
Viérin M. (DC) -
La risposta dell'assessore mi ha
soddisfatto in parte. La parte più importante per la quale mi ha
soddisfatto è quella finale, dove si è detto che la giunta ha già
preso in esame la revisione della legge. Direi che questa revisione
della legge è importante non solo da un punto di vista finanziario
ed economico per le casse della regione, ma è importante per il
cittadino stesso, che in questo momento ha dei grossi problemi.
Dobbiamo ricordare che questa legge in questo momento obbliga tutti
i tetti ad es­sere costruiti in lose, ad eccezione di alcuni casi
deliberati dai rispettivi consigli comunali; però questo iter viene
ancora al­lungato per quei comuni che non hanno ancora il piano
regola­tore approvato, e sono la maggior parte.
Ringrazio l'assessore per la risposta che mi ha dato con la sua
lettera del 2 settembre, ma il sottoscritto aveva pensato di
portare questo problema in consiglio per metterlo a conoscenza di
tutti i colleghi, proprio perché abbiamo ad oggi una situazio­ne di
questo tipo: residui di £. 685 milioni domande già accolte nel
1992, di cui chi ha fatto la propria abitazione ha fatto i suoi
calcoli di introitare queste somme per poter pagare le imprese, ed
ha dovuto far fronte finanziariamente con altri sistemi.
Per il 1993 sono già state accolte 409 pratiche, per un totale
di lire 4.743.000.000; sempre per l'anno 1993 ci sono già 481
do­mande in fase istruttoria per circa 5 miliardi. Già questo
signi­fica alla data del 2 settembre, quindi nei due terzi
dell'anno 1993, un impegno di 10 miliardi da parte
dell'amministrazione regionale, e se questo dovesse andare avanti
arriveremmo ai 15 miliardi solo per il 1993, senza i residui del
1992.
É chiaro che in bilancio erano stati messi 4 miliardi di lire e
poi è stata fatta una variazione per un miliardo; però questi 5
mi­liardi non sono bastati per coprire i residui del 1992, perché
il capitolo in bilancio previsto per i tetti in lose come cassa è
già saldo a zero. Quindi disporre di 10-15 miliardi di lire ai
tetti in lose sul corrente anno dovremo far fronte con una
variazione di bilancio di non poco conto.
Presidente -
Ha chiesto la parola l'Assessore del
turismo, sport e beni cultu­rali, Voyat.
Voyat (UV) -
Il 1992 è tutto pagato, stiamo
pagando adesso gennaio e feb­braio 1993 con il miliardo stanziato.
Le 481 domande non è giusto definirle con 5 miliardi, perché non
sappiamo con preci­sione a quanto ammontano. Anche perché di queste
481 do­mande in parte sono per la prima istruttoria, per vedere se
so­no in regola e possono essere accettate, in parte sono quelle su
cui dobbiamo fare i sopralluoghi per vedere se hanno i requisiti.
Quindi non è che 481 domande siano 5 miliardi, questa è
un'interpretazione che dà il Consigliere Viérin, perché nella
lettera non c'è scritto.
Inoltre, con il miliardo messo in bilancio stiamo pagando
gen­naio e febbraio 1993, e il 1992 - ripeto - è tutto pagato.
