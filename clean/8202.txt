Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2643 del 26 febbraio 1987 - Resoconto
OGGETTO N. 2643/VIII - CONCESSIONE DI UN CONTRIBUTO DI L.
285.604.000 ALL'AMMINISTRAZIONE COMUNALE DI GABY PER L'ACQUISTO DI
IMMOBILI DA DESTINARE AD AREA SPORTIVA E TURISTICA, AI SENSI DELLA
L.R. 27.6.1986, N. 27 - APPROVAZIONE ED IMPEGNO DI SPESA.
PRESIDENTE
: Do lettura del testo della delibera:
IL CONSIGLIO REGIONALE
- richiamata la L.R. 27.6.1986, n. 27;
- atteso che l'Amministrazione comunale di Gaby ha presentato
richiesta per accedere ai relativi finanziamenti per l'acquisto di
immobili di proprietà dei Sigg. Yon Giuditta, Stévenin Clotilde,
Praz Rita, Lazier Yvonne, Gianino Silvio, Gianino Anna, Armani
Alda, Yon Franco, Delaini Angela, Stévenin Giovanna, Praz Armando,
Praz Dario e Praz Dante contraddistinti al Catasto del Comune
censuario di Gaby fg. XVII mappali
198-180-181-182-201-183-185-186-184-197-306-202-204-205-206-199 per
una superficie di mq. 13.907 al fine di realizzare un'area sportiva
e turistica;
- considerato che l'acquisto in questione comporta una spesa
complessiva peritata di £ 317.337.200;
- visti i pareri dei competenti Assessorati;
- dato atto che l'acquisizione dei terreni è inserita nella
relazione previsionale e programmatica del Comune.
DELIBERA
1) di approvare la concessione di un contributo di £ 285.604.000
(duecentottantacinquemilioni seicentoquattromila) a favore
dell'Amministrazione comunale di Gaby per l'acquisto degli immobili
di cui in premessa, al fine di realizzare un'area sportiva e
turistica;
2) di imputare la spesa di £ 285.604.000 al Residuo Passivo
22870 del bilancio preventivo della Regione per l'anno 1987
("Contributi ai Comuni per la costituzione di un patrimonio
comunale immobiliare") che presenta la necessaria disponibilità
(fondo di lire 10.635.000.000 impegnato con deliberazione di Giunta
n. 10208 in data 31.12.1986);
3) di disporre che la somma venga liquidata ai sensi dell'art.
57 della L.R. 7.12.1979, n. 68, a cura della Presidenza della
Giunta regionale alla stipulazione di regolare atto notarile di
compravendita, nel rispetto delle condizioni generali di acquisto
risultanti dalla domanda di contributo.
PRESIDENTE
: Ha chiesto di parlare il Presidente della
Giunta, ne ha facoltà.
ROLLANDIN - (U.V.):
Il s'agit de l'application de la loi
n° 27, là où on prévoit une contribution de 90% des frais pour
l'achat des différents immeubles ou terrains.
Ici il s'agit de l'achat des immeubles qui, comme il est dit
dans la relation, est prévu pour la réalisation d'un centre de
structures pour le ski de fond.
Je crois que l'intérêt de ces structures est reconnu de la part
de toutes les Communes et notamment de ce Conseil, qui par
conséquent n'aura pas de problème à approuver cette
délibération.
Si dà atto che alle ore 16,50 assume la Presidenza il Vice
Presidente De Grandis.
PRESIDENTE
: Pongo in votazione la deliberazione in
oggetto:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
