Classificazione
DEMANIO E PATRIMONIO REGIONALE
OPERE PUBBLICHE
TRASPORTI E VIABILITÀ



Oggetto del Consiglio n. 1433 del 23 settembre 2015 - Resoconto
OGGETTO N. 1433/XIV - Interpellanza: "Intendimenti in merito
ad una futura fruizione dell'infrastruttura del trenino del
Drinc".
Presidente -
La parola al collega Roscio.
Roscio (ALPE)
- Grazie.
Siamo giusto in orario di aperitivo, quindi siamo...Assessore
Perron, vede, non soltanto la minoranza ogni tanto è all'oscuro, ma
anche qualche Assessore ogni tanto su quello...
(interruzione dell'Assessore Perron, fuori microfono)
...al di là di questo, per introdurre l'argomento, questo è un
argomento già trattato più volte e che, se vogliamo, è la
continuazione logica di quanto è stato approvato da questo
Consiglio qualche tempo fa con una mozione della minoranza, che era
poi stata accolta dall'intero Consiglio per quello che riguardava
il complesso minerario di Cogne e la sua valorizzazione. Da allora
alcune cose sono andate avanti, come il passaggio di proprietà e
finalmente a luglio di quest'anno e in una serata pubblica a Cogne
è stato presentato il progetto per valorizzare la parte del
complesso minerario che è passata effettivamente alla proprietà del
Comune. L'idea della valorizzazione è anche interessante, è stato
apprezzato da tutti quelli che hanno partecipato alla serata, nel
senso che non ci si pone dei limiti, ma si vorrebbe cercare di
valorizzare tutto il complesso minerario, a partire da quello che
si trova proprio nel villaggio basso nel comune di Cogne fino in
alto a Colonna.
Quella che però è emersa come criticità è che da tutto questo
complesso viene esclusa una parte importante e che effettivamente
non solo i
cognein
, ma balza agli occhi come
evidente...manca la parte di tutta la struttura del trenino e
questa cosa comporta alcune ricadute, nel senso che i lavori anche
che sono stati fatti...e le criticità che sono già state
evidenziate nel tempo non potranno che peggiorare se nella galleria
non vengono fatte delle opere, sulle macchine non vengono fatte le
manutenzioni necessarie, si va incontro ad un degrado, quindi
all'impossibilità di utilizzo per il futuro. Allora, siccome nel
tempo anche la comunità di Cogne, proprio l'Amministrazione
comunale ha espresso il desiderio con una deliberazione
all'unanimità nel settembre 2012 di avere in proprietà tutta
l'infrastruttura e le opere e le macchine del trenino e in più è
emerso nel corso dell'audizione che è stata fatta in IV Commissione
del CTU, del perito Ricci, che è professore della Facoltà di
ingegneria presso l'Università La Sapienza di Roma...ad una domanda
allora proprio posta dall'Assessore Perron, che chiedeva se in
qualche modo quest'opera può essere in qualche modo utilizzata in
futuro e mi ricordo...si ricorda, Assessore, che il professor Ricci
ha detto: "
forse la Regione fino ad oggi ha posto male le
domande, forse se si ponessero altre domande su natura dell'opera e
su intenzioni per lo sfruttamento, quindi magari passare da
qualcosa di completamento come trasporto civile a qualche cosa che
ha più a che fare con una pertinenza mineraria, forse le strade
sarebbero più semplici
". A noi non risulta che oggi la Regione
abbia fatto queste mosse, quindi l'interpellanza è proprio per
chiedere le intenzioni del Governo riguardo a quest'opera, nel
senso se vi è l'intenzione di avere qualche utilizzo futuro oppure
se si vuole accantonare, nonostante i lavori che sono stati fatti,
nonostante i soldi che sono comunque stati spesi nel corso degli
anni e se "sì", se vi è l'intenzione della Regione di muoversi
presso le strutture competenti ministeriali per chiedere come
riuscire a...quali sono le condizioni per riuscire ad utilizzare
quest'opera, che comunque anche la comunità di Cogne chiede a gran
voce a questo punto, visto che anche lo stesso Comune ha chiesto di
avere la proprietà dell'opera, e ovviamente - ma è una cosa che è
la condizione iniziale - se queste richieste del Comune di Cogne
sono state esplicitate in qualche modo alla Regione e appunto quali
sono gli intendimenti a seguito di queste richieste. Grazie.
Presidente -
Grazie collega. La parola all'Assessore
Marguerettaz.
Marguerettaz (UV) -
Grazie.
Cercherò di partire da quest'ultimo quesito per dire che in
Assessorato non è giunta nessuna richiesta e, da quello che gli
uffici hanno verificato con le Finanze e con il Patrimonio, anche
alle Finanze e Patrimonio non è giunta nessuna richiesta. Sono
sicuramente quindi delle buone intenzioni, ma formalmente al di là
di tutto, ordini del giorno o risoluzioni approvate all'unanimità
ormai da qualche anno, non è arrivata nessuna richiesta. Dal punto
di vista delle attività, collega Roscio, non abbiamo nulla da
inventare, nel senso che le intenzioni dell'Amministrazione
regionale sono esplicitate in una risoluzione che è stata approvata
il 13 luglio 2011, da cui è scaturita una delibera di Giunta
regionale il 10 agosto 2012, che declina le cose da fare: per quel
che è di Cogne, proprio anche in virtù delle riunioni che sono
state fatte con l'Amministrazione di Cogne, una pista ciclabile tra
Epinel e la partenza; nella parte della zona di Gressan, la
riconversione del tratto ferroviario con un tratto viario, che
andrà a servire sia la frazione, sia tutta una serie di aree che
sono edificabili sulla base del piano regolatore, per cui tutte le
attività che devono essere fatte sono già lì indicate e declinate,
dopo ampie discussioni in Consiglio regionale, ma ancor prima in
commissione e poi in Giunta.
Per quel che è del materiale rotabile e del trenino in sé, ci
sono una serie di contenziosi con i produttori, che ovviamente
impediscono delle attività di dismissione, che sono "coltivate"
nell'Ufficio legale e che speriamo arrivino presto a conclusione.
Per intenderci quindi già nel passato sono emerse tutta una serie
di possibilità...anche lì andate a vedere un'ampia letteratura di
studi di persone più o meno competenti, che ci davano delle
indicazioni che sono tutte delle indicazioni molto costose, molto
impegnative e probabilmente - termine che ormai va per la maggiore
- poco sostenibili. L'indicazione che era stata data dal Consiglio
regionale e dalla Giunta era di salvare il salvabile con degli
interventi concreti, realizzabili e che sono nell'agenda politica
delle Amministrazioni comunali, per quel che ci costa, e
dell'Amministrazione regionale.
Presidente -
La parola per la replica al collega
Roscio.
Roscio (ALPE)
- Sì, grazie Presidente.
Grazie anche, Assessore, per la risposta, che se non altro mette
chiarezza sulla vicenda e forse quello che manca, è mancato fino ad
oggi è la comunicazione, nel senso che è possibile che
l'Assessorato e il Governo non sapessero nulla di una deliberazione
del Consiglio comunale...è possibile che il Consiglio comunale e
attualmente il Sindaco e gli Assessori del Comune non sapessero
nulla di questo, tant'è vero che, me presente, hanno espresso
quest'idea dicendo: "ma la Regione che intenzioni ha su questo? Il
Comune di Cogne gradirebbe avere quest'opzione non solo dal punto
di vista affettivo, ma anche perché quest'opera avrebbe anche una
valenza in caso di...come dire? in caso di emergenza o comunque e
anche per...".
Lei quindi, Assessore, mi conferma che, qualora il Comune di
Cogne facesse la richiesta...se non altro c'è la possibilità di
valutare l'acquisizione della proprietà da parte della Regione nei
confronti del Comune, quindi...
(interruzione dell'Assessore Marguerettaz, fuori
microfono)
...no, però può essere valutata, nel senso che ad oggi non può
essere valutata, perché non c'è una richiesta formale, quindi, a
seguito della richiesta formale, questa cosa potrebbe essere fatta,
poi a quel punto lì potrà essere il Comune, che, sentiti i propri
residenti, chi intende meglio, insomma...potrà decidere cosa fare,
perché mi risulta che nella delibera l'intenzione del Comune era
quella di valorizzare non con una strada viaria, ma utilizzando
proprio, se possibile, la manutenzione del trenino...e vedere se si
poteva fare questo. Nella delibera io ho letto quello, poi magari
mi sono sbagliato a leggere, ma anche gli investimenti onerosi con
cui si diceva...lo stesso professor Ricci, quando è venuto in
commissione, ha detto che questi interventi non erano così onerosi
come si dice, certo che se poi la Regione dice che ha fatto tutti
gli approfondimenti e tutte le strade erano precluse perché come
dice l'Assessore...
(nuova interruzione dell'Assessore Marguerettaz, fuori
microfono)
...sì, il CTU ha fatto delle valutazioni sull'economicità o meno
degli interventi da realizzare, poi la Regione avrà fatto le sue
valutazioni. Lei, Assessore, mi dice che tutte le cose che sono
state fatte dalla Regione, tutte le valutazioni dicevano che ogni
intervento era poco sostenibile e noi prendiamo atto di questo. Le
nostre informazioni erano altre, poi io capisco che magari avevamo
idee diverse sulle possibilità di sviluppo su quello, comunque su
questo...beh, è interessante, perché almeno si può far chiarezza
una volta per tutte, peccato che in quella riunione forse poteva
essere utile anche dirlo alla popolazione che queste cose sono sul
tavolo e che tutte le strade sono state fatte e che ormai sono
precluse, comunque ad oggi abbiamo capito ed è così. Grazie.
Presidente -
Grazie collega. Punto 31 all'ordine del
giorno.
