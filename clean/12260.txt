Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3176 del 28 febbraio 1992 - Resoconto
OGGETTO N. 3176/IX Approvazione di una bozza di nuova
convenzione da stipulare con l'Opera Pia delle missioni,
proprietaria della Casa di riposo "Opera Pia delle missioni -
Refuge Père Laurent", ai sensi e per gli effetti della legge
regionale 15 gennaio 1987, n. 3.
Presidente Do lettura della delibera in oggetto e della relativa
convenzione.
Deliberazione Il Consiglio regionale
- richiamate le leggi regionali 15 gennaio 1987, n. 3 e 5 aprile
1989, n. 20, concernenti gli interventi finanziari della Regione
per il funzionamento di case di riposo gestite da istituzioni
private e da enti locali;
- richiamata la deliberazione del Consiglio regionale n. 671/IX
in data 5 luglio 1989 con la quale è stata approvata una bozza di
nuova convenzione da stipulare con l'Opera Pia delle missioni,
proprietaria della Casa di riposto "Opera Pia missioni - Réfuge
Père Laurent", ai sensi e per gli effetti della legge regionale 15
gennaio 1987, n. 3;
- preso atto che la convenzione in atto scade il 31 dicembre
1991;
- visto il parere della V Commissione consiliare permanente;
delibera
1) di approvare la sottoriportata bozza di convenzione da
stipulare con l'Opera Pia delle missioni, proprietaria della Casa
di Riposo denominata "Opera Pia missioni - Refuge Père Laurent" di
Aosta per il triennio 1992/1994 demandando la sottoscrizione al
Presidente della Giunta regionale.
2) di rinviare ad un successivo provvedimento deliberativo della
Giunta regionale l'approvazione e l'impegno della spesa prevista in
lire 1.886.000.000 che graverà sul Capitolo del bilancio di
previsione della Regione 1992, corrispondente al cap.61700 del
bilancio della Regione per l'anno 1991 "Contributi alle istituzioni
private ed agli enti morali nelle spese di gestione di case di
riposo convenzionate per anziani ed inabili", nonché le modalità di
liquidazione dei contributi.
Convenzione
tra
La Regione Autonoma Valle d'Aosta (di seguito indicata
"Regione"), (codice fiscale n. 80002270074), rappresentata dal
Presidente della Giunta regionale, avv.Giovanni Bondaz, a questo
atto autorizzato in esecuzione della deliberazione del Consiglio
regionale n. in data, controllata senza osservazioni dalla
Commissione di Coordinamento, al n. in data
e
L'Opera Pia delle missioni, proprietaria della Casa di riposo
denominata "Opera Pia delle missioni - Réfuge Père Laurent" (ex
Rifugio dei poveri e Ma Maison, di seguito indicata "Refuge"),
(partita IVA n. 00125220079) rappresentata dal Presidente
dell'Opera Pia delle missioni, Don Elio Vittaz, nato a Nus (AO) il
19 giugno 1940 e residente a Champdepraz, Capoluogo n. 3;
In applicazione della legge regionale 15 gennaio 1987, n. 3, si
stipula la seguente convenzione:
Articolo 1
Per il periodo dal 1° gennaio 1992 al 31 dicembre 1992, la
Regione eroga al "Réfuge" un contributo giornaliero, in conto
gestione, per ogni persona avente il domicilio di soccorso in un
Comune della Valle d'Aosta, ospitata dal "Réfuge" nella misura di
lire 33.000 (trentatremila).
Tale contributo è erogato a mensilità posticipate sulla base di
fattura corredata da una distinta nominativa delle presenze.
Articolo 2
La Regione eroga, nell'anno 1992, sulla base di un preventivo
programma, a spese sostenute e documentate, in soluzione
quadrimestrale e a destinazione vincolata, le seguenti altre
sovvenzioni:
- per attività di animazione, ricreazione e riabilitazione, sino
ad un massimo di lire 25.000.000;
- per spese farmaci, ausili, protesi, materiale sanitario e di
medicazione, non fornibili dal SSN, sino ad un massimo di lire
40.000.000 destinate agli ospiti esentati dal pagamento del ticket
sanitario;
- per assistenza infermieristica e sanitaria, sino ad un massimo
di lire 100.000.000;
- per spese aggiornamento del personale, sino ad un massimo di
lire 10.000.000;
- per spese di manutenzione ordinaria e straordinaria sino ad un
massimo di 100.000.000;
- per rimborso spese a personale volontario sino ad un massimo
di lire 5.000.000.
Articolo 3
Il numero massimo, per il 1992, degli ospiti presenti è fissato
in 155, subordinatamente ai criteri di recettività della struttura
fissati dalla normativa regionale. L'importo della retta di
ospitalità per l'anno 1992 è fissata in lire 1.200.000 mensili.
Articolo 4
Il "Réfuge" lascia a disposizione di ogni ospite la somma minima
di lire 150.000 mensili per le sue minute necessità. Alle persone
ospitate non possono essere chiesti pagamenti oltre a quanto
stabilito dall'articolo 5 per qualsiasi prestazione del
"Réfuge".
Articolo 5
Per la contribuzione degli ospiti e dei familiari tenuti
all'obbligo della prestazione degli alimenti, il "Réfuge" si
uniforma a quanto previsto per gli ospiti delle micro-comunità
pubbliche della Regione.
Articolo 6
Le richieste di ammissione devono essere obbligatoriamente
corredate da una relazione dei servizi sociali.
Nell'esame delle domande di ammissione il "Réfuge" si attiene ai
seguenti criteri generali di priorità:
a) essere soli, avere familiari, parenti che abbiano gravissimi
problemi di salute o gravi invalidità;
b) la non autosufficienza.
Articolo 7
La vigilanza sul funzionamento del "Réfuge" è demandata
all'Assessorato alla Sanità ed Assistenza sociale, secondo le
modalità previste dalla normativa regionale.
Articolo 8
L'organizzazione assistenziale interna deve, progressivamente,
articolarsi in gruppi omogenei e strutturati per soddisfare gli
specifici bisogni degli ospiti.
Articolo 9
L'organico del personale è approvato dal "Réfuge" sulla base dei
criteri fissati dalla normativa regionale.
L'assunzione del personale avviene secondo le disposizioni di
legge vigenti.
Articolo 10
Il "Réfuge" provvede ad organizzare corsi di aggiornamento del
personale, in servizio o da assumere.
Articolo 11
Il "Réfuge" riconosce alla Regione il diritto di prelazione in
caso di alienazione di beni immobili, di proprietà dello stesso, al
momento dell'entrata in vigore della presente convenzione, poiché
l'Amministrazione regionale ha come linea di tendenza, a fronte di
eventuali richieste esterne, di assicurare le continuità dello
Status quo sia come proprietà sia come destinazione.
Articolo 12
L'esatta interpretazione della presente convenzione ed ogni
eventuale variazione dovranno essere concordate tra le parti.
Articolo 13
Entro il mese di settembre le parti si incontreranno per
determinare gli importi di cui agli articoli.1, 2 e la cifra
dell'articolo 3 per l'anno successivo.
La presente convenzione scadrà il 31 dicembre 1992 e potrà
essere rinnovata tacitamente di anno in anno sino al 31 dicembre
1994, salvo disdetta di una delle due parti almeno tre mesi prima
della scadenza di ogni anno.
Articolo 14
Le spese di registrazione della presente convenzione sono
assunte a carico del "Refuge".
Presidente
La parola all'Assessore Beneforti.
Beneforti (DC)
Con questo provvedimento s'intende
procedere al rinnovo della convenzione con la Casa di riposo Père
Laurent, che è scaduta al 31 dicembre 1991.
Quindi c'è un rinnovo per i tre anni, dal 1992 al 1994 e si
tratta poi di stabilire la convenzione per quanto riguarda l'anno
1992, perché ogni anno veniamo in Consiglio per approvare la
convenzione annuale.
La spesa che prevede questa convenzione per l'anno 1992 è di
1.886.000.000, è la spesa che viene a carico della Regione per
coprire il disavanzo che avrebbe la Cassa di riposo se non avesse
questa convenzione con la Regione.
Rispetto allo scorso anno, abbiamo fatto una valutazione
sull'andamento della Casa di riposo e la valutazione è stata fatta
sui seguenti dati, che devo comunicare anche al Consiglio:
- nel 1992 i posti-letto a disposizione, che erano 128,
diventeranno entro l'anno 155
- i dipendenti che nel passato, fino al 31 dicembre, erano
trentanove, nel 1992 diventeranno quarantacinque
- i volontari, quelli che lavorano volontariamente, che sono al
servizio della Casa di riposo, sono cinquantacinque.
Nel 1991 gli ospiti non autosufficienti rispetto agli
autosufficienti sono l'85 percento, quindi la grandissima
maggioranza, la quasi totalità, sono non autosufficienti.
Attualmente la Casa di riposo sta ristrutturando un rustico di
proprietà della stessa e prevede ventisette posti-letto per
autosufficienti, sono i ventisette posti che fanno passare da 128 a
155 posti-letto.
Inoltre, alla luce di questa situazione, con le valutazioni che
abbiamo fatto è stato stabilito con la Casa di riposo che il
contributo giornaliero, stabilito annualmente, sia nel 1992 di
33.000 lire a giorno per anziano; nel 1991 era 31.000, c'è stato
l'aumento, per il rinnovo, del costo della vita normale e c'è stato
anche l'aumento del contratto di lavoro dei dipendenti.
Anche all'articolo 2 della convenzione sono state aumentate le
spese per attività di animazione, ricreazione e riabilitazione e
sono state portate ad un massimo di 25 milioni. Nell'anno
precedente erano 5 milioni.
Le spese per farmaci, ausili, protesi, materiali sanitari e di
medicazione, che erano 20 milioni nel 1991, sono stati calcolati in
40 milioni per l'anno 1992.
Per assistenza infermieristica e sanitaria si è calcolato sino
ad un massimo di 100 milioni.
Per spese di aggiornamento del personale 10 milioni.
Per spese di manutenzione straordinaria sino ad un massimo di
100 milioni.
Per rimborso spese al personale volontario, fino ad un massimo
di 5 milioni.
La Casa di riposo da quest'anno lascia, com'è previsto anche
nelle Case di riposo pubbliche, a disposizione di ogni ospite
150.000 lire al mese; lo scorso anno erano 140.000.
Per altri articoli della convenzione si fa riferimento alla
legge 1993 che regolamenta il settore delle microcomunità
pubbliche.
Resta fermo in questa convenzione, per quanto riguarda
l'ammissione degli ospiti alla Casa di riposo, che per quest'anno
chiedano ancora che rimanga come era previsto per gli altri anni;
ed anche per l'assunzione del personale rimanga fermo l'articolo
che era previsto lo scorso anno.
In sostanza l'articolo 6 che dice che nell'esame delle domande
di ammissione ci si attiene ai criteri generali di priorità che
devono essere anziani soli, avere familiari e parenti che abbiano
gravissimi problemi di salute o gravi invalidità e non
autosufficienti.
Per quanto riguarda le assunzioni verranno fatte secondo le
norme vigenti. Quindi rispetto al regolamento che è previsto per le
comunità pubbliche, rimane ormai poco o niente in queste
convenzioni, cerchiamo ogni anno di avvicinarci sempre di più alla
normativa delle nostre microcomunità pubbliche.
La quota forfettaria di retta mensile, resta di 1.200.000
lire.
Come dicevo si passa da 31 a 33.000 lire giornaliere di
contributo a carico della Regione e, con 1.200.000 lire di retta,
si arriva a raggiungere una quota a carico della Regione di 1.886
milioni, che rappresenterebbe, come dicevo, un residuo passivo a
carico della Casa di riposo. Pertanto il calcolo delle 33.000 lire,
rapportato a 1.200.000, viene fatto proprio per giungere a sanare
questi 1.886 milioni che sarebbe il debito che la Casa di riposo
avrebbe.
I rimborsi vengono fatti dietro presentazione delle notule di
spese avvenute, per cui faranno, come ogni anno, una relazione
sull'attività che è stata svolta e sull'attività che effettivamente
è a carico della Casa di riposo. Resto a disposizione per ogni
chiarimento che sarà necessario.
Presidente La parola al Consigliere Voyat.
Voyat (UV)
Io avevo già avvicinato l'Assessore
Beneforti questa mattina per anticipare alcune di quelle che sono
le nostre osservazioni su questa convenzione.
Alcune le abbiamo già dette - e le ripeteremo oggi - per la
convenzione fatta per la casa di La Salle, ritengo comunque che su
questo si dovrà un giorno fare una discussione generale per
prendere degli indirizzi che siano validi poi per tutti coloro che
vogliono convenzionarsi con la Regione.
E' vero che finora siamo andati avanti con delle convenzioni ad
hoc, a seconda di quelle che erano le necessità del momento, in
quanto non avevamo ancora un'esperienza, non sapevamo ancora come
dovevano essere garantite queste assistenze agli anziani in quanto
come Ente pubblico eravamo agli inizi.
Ora però ritengo che, non essendo più il caso di una o due, ma
essendo tre o quattro queste case che sono convenzionate, anche
altre un domani potrebbero convenzionarsi, ci potrebbe essere
quella di Châtillon, del Cottolengo di Saint-Vincent e la casa
di........, dove evidentemente la Regione, a questo punto, con dei
criteri generali, avrebbe la possibilità di convenzionarsi con
tutti quelli che fanno questo servizio.
Per venire allo specifico della convenzione di oggi,
all'articolo 1 io chiederei di sapere cosa vuol dire domicilio di
soccorso, è una dizione che non ho mai sentito e non so che valore
legale o giuridico possa avere.
Io so del domicilio, so della residenza, ma non so del domicilio
di soccorso, vorrei quindi che mi si spieghi cosa significa questo
domicilio di soccorso e allo stesso tempo preannuncio che noi
avremo, come gruppo dell'Union Valdôtaine, degli emendamenti. Ad
esempio, già all'articolo 1, ci sarà un emendamento dove dice
"domicilio di soccorso", mettere residenza, che mi sembra la cosa
più logica. E' logico che la regione deve pagare 33.000 lire al
giorno per quelli che sono residenti, perché per i non residenti
devono essere le Regioni o i Comuni dove sono residenti a pagare la
quota.
Tant'è vero, Assessore Beneforti, che noi paghiamo a Biella, a
Torino e ad altri istituti in Piemonte dove abbiamo gente
ricoverata; siamo noi come Regione che paghiamo parte della retta o
la retta intera, a seconda dei casi.
So che una volta c'erano anche dei non residenti in questa Casa
e ritengo che per i non residenti debbano essere le regioni o i
comuni di origine a pagare la quota e non la Regione Valle
d'Aosta.
Per venire all'articolo 2, non mi formalizzerò, comunque voglio
precisare che ci sono spese che mi sembrano esagerate: 40 milioni
destinati alle spese farmaceutiche, 40 milioni destinati agli
ospiti esonerati dal pagamento di ticket sanitario.
Sappiamo che i medicinali che non ricadono nell'esenzione ticket
sono pastiglie o pomate, non sono medicinali molto cari, quindi 40
milioni di pasticche e pomate mi sembrano un po' esagerati.
Così come i 100 milioni per l'assistenza infermieristica e
sanitaria. Ritengo che il personale infermieristico debba rientrare
nelle spese del personale, non vedo perché si debbano aggiungere
100 milioni per il personale infermieristico, anche se, per carità,
una quota la si può prevedere per casi estremi o per certi periodi
per avere un'assistenza infermieristica, visto il grande numero di
non autosufficienti, però ritengo che l'assistenza infermieristica
debba essere, così come previsto nel regolamento e nelle leggi
regionali dove si prevede che ogni tot ospiti ci sono tot
assistenti e nello stesso tempo tot personale infermieristico, dove
è possibile reperirlo.
Come sa benissimo l'Assessore non possiamo oggi come oggi
permettere le assunzioni di personale infermieristico nelle
microcomunità regionali, così come in quelle private, in quanto
andremmo a diminuire il già scarso numero di personale che c'è
all'interno degli ospedali, quindi siamo obbligati a chiedere che
si convenzionino con personale dipendente USL.
Poi c'è spese per manutenzione ordinaria e straordinaria sino ad
un massimo di 100 milioni, poi vedo che al punto 56 abbiamo un
contributo di 50 milioni per le spese dell'ascensore, allora io
dico o le diamo da una parte o le diamo dall'altra, oppure farei
questa proposta - non conosco evidentemente la relazione e non ho
visto quella che è la situazione della Casa Père Laurent - ma
chiederei che quello del punto 56 sia rinviato ad approvazione
della legge al punto 58 e ci sia lì la possibilità poi di dare,
sulla base di questa legge, un contributo per l'eliminazione delle
barriere architettoniche anche alla casa Père Laurent.
Poi arriviamo alla discussione che avevamo fatto questa mattina
a quattr'occhi - l'Assessore ed il sottoscritto - per quanto
riguarda l'articolo 3, dove dice "l'importo della retta di
ospitalità per l'anno 1992 è fissata in lire 1.200.000 mensili.
Questa è la quota che dovrebbero pagare tutti ed a questa quota
viene aggiunta quella della Regione; io dicevo all'Assessore se c'è
un anziano che ha una pensione di 2.000.000, perché la Regione deve
pagare 33.000 lire e lui si tiene le 800.000 lire e poi forse le
versa ai parenti? No, chi ha la possibilità versa la quota intera,
cioè le 40.000 al giorno che sono previste secondo questa
convenzione più le 33.000 lire che passa la Regione, altrimenti c'è
uno squilibrio.
Io capisco che per chi non ha la possibilità deve essere la
Regione a pagare, ma chi ha la possibilità di pagare direttamente
deve pagare direttamente, così come chi ha i parenti che sono
tenuti all'obbligo degli alimenti, la differenza la devono pagare i
parenti. Per questo io avevo chiesto questa mattina all'Assessore
se poteva rinviare di 15 giorni questo punto, l'Assessore mi ha
detto che era estremamente urgente approvarlo in quanto le
difficoltà finanziarie della Casa Père Laurent sono, se non
drammatiche, comunque serie, allora noi accettiamo di discuterlo
presentando degli emendamenti e di votarla se vengono accettati,
chiedendo comunque - qui avremmo poi altri emendamenti - che sia
valido per un anno ed entro la fine dell'anno si ridiscuta il
tutto.
Che sia valido per tutte le case che ospitano anziani e non ci
siano più questi squilibri.
Ripeto, chi ha 2 milioni o più di pensione è giusto che paghi la
retta intera e non sia la Regione a pagare per lui.
Andando avanti abbiamo ancora l'articolo 6, stesso emendamento
che avevamo proposto per La Salle, dove si dice "le richieste di
ammissione devono essere obbligatoriamente corredate da una
relazione dei servizi sociali", noi diciamo di aggiungere la parola
"favorevole", una relazione favorevole che penso sia una cosa
implicita, se è una relazione contraria non penso che possa essere
inserito.
Sempre all'articolo 6 un altro emendamento è quello di
aggiungere un punto - oltre a quello di essere soli, o avere
familiari e parenti che abbiamo gravi problemi di salute e
invalidità, la non autosufficienza - che dica "residenti in un
comune della Valle d'Aosta".
All'articolo 13 altro emendamento, ne avevo già parlato prima,
togliere le parole "e potrà essere rinnovata tacitamente di anno in
anno sino al 31 dicembre 1994" in quanto noi chiederemmo
all'Assessore, soprattutto per quanto riguarda l'articolo 3, di
ridiscutere in Consiglio regionale e quindi di riapprovarla anche
per più anni.
Questa era una cosa che avevamo già discusso nel passato, se un
anziano ha solo 250.000 lire di pensione e non ha altre rendite,
viene ricoverato in una Casa privata anziché in una microcomunità,
non vedo perché non debba essere la Regione a pagare tutta la
differenza, 1 milione al mese anche. Chi invece ha la possibilità
di pagare la quota deve pagarsela tutta, perché ritengo che non sia
giusto che i privati - come questa istituzione - si accollino la
differenza di 4, 5 o 600.000 lire al mese per uno che non ha la
rendita, non ha una pensione adeguata, ma non vedo perché altri
debbano approfittarsene e pagare una quota ridotta addossando alla
Regione la differenza.
Questi sono gli emendamenti che noi presentiamo e chiederei
all'Assessore - perché a questo punto noi potremmo votare a favore
- di accettare gli emendamenti, come dicevo, fino a
settembre-ottobre, dopodiché si farà una discussione con dei
criteri che debbano essere validi per tutti.
Dico sin d'ora che per chi non ha rendite e non ha pensioni deve
essere la Regione a pagare, così come paga una microcomunità; chi
ha 250 - 300 o 400.000 lire di pensione e il costo noi sappiamo che
è di 2.200.000-2.300.000 lire al mese, è la Regione che paga e la
stessa cosa deve essere anche per gli istituti privati, ma dove c'è
chi ha le rendite per poterlo fare, giustamente deve essere lui e
non addossare le spese all'ente pubblico.
Presidente
Comunico al Consiglio che sono intanto
stati presentati gli emendamenti da parte del Consigliere Rollandin
e Voyat.
Se non vi sono interventi chiudiamo la discussione generale.
La parola all'Assessore Beneforti.
Beneforti (DC)
Per quanto riguarda il primo
emendamento, quello sul domicilio di soccorso, s'intende domicilio
nella Valle d'Aosta, di residenza. Per "ogni persona avente
domicilio di soccorso in Valle d'Aosta" s'intende residente nella
Valle d'Aosta, non è un problema mettere di soccorso o
residente.
Alla Casa di riposo Père Laurent quelli di fuori valle non
vengono ammessi, una volta sì, ma oggi non più, perché c'è la
convenzione della Regione e prendono solo quelli che sono residenti
nella nostra regione. Per un semplice fatto - è vero che ne abbiamo
parlato ed io ho riapprofondito oggi il discorso che si era fatto
nella discussione con la Casa di riposo - le 33.000 lire vengono
fuori da un calcolo che viene fatto di spese; su questa strada si
cammina da qualche anno, nel 1989 era 16.000 lire la retta a carico
della Regione per ogni giornata, oggi siamo arri-vati a 33.000 lire
perché è aumentato il numero del personale.
Vi ho detto quali erano i dati della situazione che esiste
all'interno della Casa di riposo Père Laurent, quindi oggi siamo
arrivati alle 33.000 lire ed è rimasta una quota mensile di
1.200.000 lire.
Le 33.000 lire sono il calcolo che viene fatto per sanare la
situazione economica della Casa di riposo; con le 33.000 lire e le
altre spese degli altri articoli, che citava anche il collega
Voyat, si arriva a 1.886.000.000, tenendo presente quanto può
essere ricavato nel 1992 da parte degli ospiti che sono nella Casa
di riposo.
Si tiene conto che la retta è 1.200.000, quanto ricava la Casa
di riposo dagli ospiti direttamente? Una cifra X. Allora la
Regione, per poter andare a mettere la Casa di riposo a pareggio,
quanto deve mettere? La differenza viene messa dall'Amministrazione
regionale con la convenzione che si va a fare. Si stabilisce la
quota forfettaria di 33.000 lire al giorno e con questo
1.886.000.000 la Casa di riposo fa fronte alle spese che ha.
Poi se si vuol cambiare il modo e il sistema io sono d'accordo;
su questa scia abbiamo fatto anche la casa di riposo di La Salle,
in un'altra maniera stiamo facendo la Casa di riposo Bonifacio
Festaz. Lì addirittura presentano a pié di lista le spese che hanno
avuto, dicono tanto si è incassato, tanto abbiamo speso, la Regione
paga a pié di lista.
Questo è tutto un altro tipo di convenzione che abbiamo fatto
con quest'altra Casa di riposo, con la Salle e con questa abbiamo
fatto quest'altra procedura, perché questi della Casa di riposo
Père Laurent, tengono a mantenere certe caratteristiche che loro
avevano e che hanno.
Quindi questo è discutibile; tornando al discorso del domicilio
di soccorso, con la parola residenza non c'è problema.
Per quanto riguarda le spese che diceva il collega Voyat, che
sono rilevanti, io ho dato dei dati, teniamo presente che l'85
percento degli ospiti della Casa di riposo Père Laurent sono non
autosufficienti ed hanno necessità di avere tutta quell'assistenza
sanitaria che è necessaria; e guardate bene che non è indifferente
il costo dell'assistenza sanitaria, come non è indifferente il
costo dell'assistenza sanitaria anche nelle nostre
microcomunità.
Indipendentemente da quello che si può pensare, anche nelle
nostre microcomunità ci sono i costi di assistenza sanitaria e qui
ce ne sono ancora di più, perché questa casa di riposo, purtroppo,
sta diventando un cronicario dove l'85 percento non è
autosufficiente.
Questo cosa vuol dire? Vuol dire che necessita di assistenza
infermieristica, di assistenza sanitaria, di spese di farmaci, di
ausili, di protesi, tutto quel materiale che non viene supportato
dall'assistenza sanitaria dell'USL, perché questo è il
problema.
Questo è al di fuori di quanto oggi può essere dato a questa
Casa di riposo da parte dell'USL tramite le norme di legge che ci
sono e che danno l'assistenza ai cittadini.
Per quanto riguarda poi i 100 milioni per "spese di manutenzione
ordinaria e straordinaria sino ad un massimo di 100 milioni" - poi
c'è anche il problema degli ascensori - ho posto anch'io questo
problema alla Casa di riposo "vi diamo già 100 milioni e volete
ancora un contributo per l'ascensore".
Loro hanno sostenuto che con questi 100 milioni che sono scritti
in convenzione hanno la necessità di fare altre spese di
manutenzione ordinaria e straordinaria, perché la casa comincia ad
essere un po' obsoleta e hanno necessità di fare degli interventi
per poter far star meglio gli ospiti della casa di riposo.
Io ho presentato in Giunta il contributo di 50 milioni per
quanto riguarda gli ascensori, perché mi sono sentito in dovere,
con l'85 percento di non autosufficienti che hanno, di non avere
ancora le porte degli ascensori che si aprono a mano. Almeno
cerchiamo di attrezzare questa Casa di riposo con delle porte
automatiche all'ascensore, perché con la carrozzella possano salire
ai piani e possano scendere.
Per quanto riguarda poi dopo le parole "corredate da una
relazione" aggiungere la parola "favorevole", come aggiungere al
punto c) "residenti nella valle d'Aosta", questo è già
nell'articolo 1 che devono essere residenti nella nostra
regione.
Io ho detto prima nella relazione, dopo che si era discusso in
questa sede di La Salle, io ho parlato con i rappresentanti della
Casa di riposo Père Laurent e loro mi hanno detto che per
quest'anno - lo dicevo prima nella relazione e forse non mi sono
espresso oppure non avete ascoltato - chiedevano di lasciare le
cose come stanno, sia per quanto riguarda l'articolo 6 che per le
assunzioni secondo le norme vigenti.
Hanno chiesto per il 1992 di lasciare questo discorso, perché
ormai l'intesa era stata fatta, passata al loro comitato; per il
1993 si può ridiscutere, questo è il discorso che è stato
portato.
Per quanto riguarda il togliere le parole "potrà essere
rinnovata tacitamente di anno in anno sino al 31 dicembre 1994", la
convenzione l'abbiamo sempre fatta di tre anni in tre anni, è
disdettabile anno per anno; se non la vogliamo rinnovare non la
rinnoviamo e anno per anno dobbiamo sempre ridiscutere, comunque,
la convenzione con la Casa di riposo.
Siamo noi che dobbiamo dare soldi, quindi va ridiscussa, non
vedo il perché si dovrebbe accettare questo emendamento; c'è la
garanzia di poterla ridiscutere anno per anno.
L'obiettivo che abbiamo e quello che io sto cercando di
sostenere - ed è anche quello che abbiamo fatto con La Salle e lo
facciamo con questa - è di cercare di portare le case di riposo
private alla stessa regolamentazione delle nostre microcomunità. La
legge n. 93.
Adesso anche qui avete visto che non c'è più la cosiddetta
Commissione paritetica che c'era prima, la vigilanza sul
funzionamento di questa Casa di riposo è demandata all'Assessorato
alla sanità. Cerchiamo in tutte le maniere di arrivare a dare anche
a queste Case di riposo private la stessa regolamentazione che
esiste nelle nostre Case di riposo pubbliche.
Per cui io chiederei ai presentatori degli emendamenti di tener
conto di questa realtà e quindi di soprassedere a presentare gli
emendamenti e di vedere, con l'anno prossimo, di impostare tutto un
discorso diverso.
Presidente
La parola al Consigliere Rollandin.
Rollandin (UV)
Le problème qui a été souligné par
l'Assesseur de présenter l'aspect de nouveauté de cette convention
en disant: "petit à petit nous sommes en train de approcher aux
conventions qui existent comme gestion de microcommunauté".
En partie ça peut être vrai. Ce qui est un peu plus difficile à
comprendre c'est que par exemple, pour ce qui est de l'embauchage
du personnel "assunzione del personale", l'Assesseur nous dit:
"pour 1992 quittons les situations telles que nous les connaissons
déjà". C'est à dire qu'il n'y a pas de règles. Le Conseil
d'Administration décide sur le personnel...
Le sens de l'introduction de cet amendement est lié à deux
aspects: le premier c'est que ce sera en 1992 que il y aura la
possibilité de embaucher du personnel. En 1993 je crois qu'il ne
sera que des substitutions. Et en plus, c'est un argument que nous
avions déjà soulevé, Assesseurs, c'est en priorité de essayer de
considérer le fait que l'Administration régionale avec les Communes
prépare du personnel pour l'assistance.
Donc ce serait un peu absurde d'avoir d'un côté des personnes
qui pourraient même, à la rigueur, être valables pour un service,
mais qui n'ont pas suivi un cours et qui sont par la suite prises
en charge par ce Conseil d'Administration.
Tandis que d'autres qui ont fréquenté les cours régionaux ne
sont pas acceptées et ne sont pas embauchées.
Là il y aurait quand même une question antipathique du point de
vue de la fonction même de l'Assessorat et de ce qui est de sa
prise en charge de l'assistance. Et par conséquent l'autre thème
qu'on veut aborder c'est que cette convention, s'il n'y a pas les
amendements, est valable pour trois années.
(...Interruption...)
Oui, mais "è tacitamente rinnovata"...
L'Assesseur vient de nous dire que l'amendement qu'on a présenté
on ne veut pas l'accepter pour ne pas le discuter, et par
conséquent c'est évident que la convention est là pour trois
ans.
(...Interruption...)
Mais justement est "tacitamente rinnovata", mais alors des deux
l'une. Lisons ensemble.
(...Interruption...)
C'est vrai qu'il y a l'article 12, mais l'article 12 dit que
"l'esatta interpretazione della presente convenzione ed ogni
eventuale variazione dovranno essere concordate tra le parti". Mais
si l'autre partie n'est pas d'accord! Assesseurs, il y a l'article
12 avant l'article 13!
L'article 12 dit "concordate", et "concordate" veut dire qu'ils
doivent être d'accord. Si l'autre n'est pas d'accord, si c'est
approuvé ils disent: "bon, nous regrettons, mais la convention est
celle que vous venez d'approuver". Là je crois il n'y pas de doute
sur ce thème. Mais je crois que le système qu'on vient d'adopter a,
comme c'est évident, des risques dans son ensemble.
Et je crois que surtout le problème qu'on a déjà soulevé à
maintes reprises dans cette salle, d'un respect de justice par
rapport aux personnes qui son hospitalisées dans ces différentes
institutions qui ont une convention avec l'Administration
Régionale.
Il y a là, et je crois que l'Assesseur le sait, des personnes
qui vraiment ne méritent pas qu'il y ait encore une aide
supplémentaire de la part de l'Administration régionale.
Il suffit d'avoir un compte rendu, non pas de la pension de
retraite mais des propriétés. Des propriétés de ces personnes. Il y
a là des personnes qui sont hospitalisées, qui vraiment ont des
bien et ont justement des propriétés qui seraient à même de couvrir
largement ce qui est le montant pour être hospitalisé dans
ces...
Ce qu'on n'arrive jamais à saisir. Car au contraire on dit:
"bon, il y a une pension de...". Par la suite les héritiers vont
récupérer tous les biens des personnes qui pendant des années -
parfois pendant des années: il y a des personnes qui sont
hospitalisées pendant des années - sont aux frais et à la charge de
l'Administration régionale.
Ce qui n'est pas correcte ni juste par rapport à un système qui
est différent. Car par exemple pour ce qui est des
microcommunautés, la chose est déjà réglée. Ici non.
Je demanderais encore un éclaircissement, Assesseurs, pour le
dernier point de remboursement des frais: "rimborso spese a
personale volontario sino a un massimo di 5 millioni".
Je demanderais si les personnes qui travaillent font déjà partie
de certaines associations de bénévolat qui reçoivent déjà des
financement pour l'activité qui vont exploiter, qui vont faire
pendant le service. Justement se sont liées à des Associations.
Alors, il faudrait au moins qu'il n'y ait pas de doubles, là. S'il
y a du personnel qui ne participe pas, qui ne fait pas partie des
associations, c'est compréhensible.
Mais autrement je crois que la chose n'est pas correcte.
Je crois que les amendement qu'on a présenté et que si j'ai bien
compris, en partie sont acceptés et d'autres non, je crois que si
l'Assesseur voudra bien...
(...Interruption...)
comme ça on pourra évaluer dans son ensemble cette bosse de
convention.
Certainement le problème à éclaircir sont les interventions
extraordinaires. Et là dans ce sens je n'ai pas entendu une réponse
à la question qui a été soulevée de la part du collègue Voyat sur
l'intervention qui va suivre à cette délibération, là où on dit
qu'il faut allouer 50 millions pour les interventions dans la
maison du Père Laurent.
Je veux comprendre quelle est la liaison: ils font déjà partie
des 5 millions qu'on va mettre, et par conséquent on va les
récupérer, ou c'est en plus de cette convention?
Voilà à ces éclaircissements on demanderait bien à l'Assesseur
de vouloir nous répondre.
Presidente
La parola al Consigliere Bajocco.
Bajocco (PCI-PDS)
Io ritengo che abbiano fatto bene
l'Assessore e la Giunta a predisporre questa convenzione anche per
il rifugio di Padre Lorenzo, perché bisogna visitare quelle
strutture per potersi rendere conto dello stato dell'immobile ed
anche di come vivono queste persone.
Queste convenzioni, quella dell'altra settimana, nell'altro
Consiglio, de La Salle e quella di oggi, a mio avviso dovranno
essere riviste, perché vi sono aspetti positivi, ma vi sono anche
aspetti che devono essere corretti.
Io non mi soffermo sull'articolo 2, perché penso che
dall'incontro che l'Assessore ha avuto con il responsabile del
rifugio Padre Lorenzo, le cifre possano essere anche un po'
lievitate, le necessità ci sono e poi ci saranno dei rendiconti e
quelli ci potranno dare una risposta.
Il discorso che voglio fare è un po' questo, gli emendamenti che
sono stati presentati da Voyat e da Rollandin, mi sembra che in
parte siano stati accettati, se non ho capito male.
Sull'articolo 1, per essere più chiari sul domicilio di soccorso
con la parola residenza, credo che non ci siano problemi;
sull'articolo 6, se non sbaglio, mi sembra che quindici giorni fa
quando abbiamo discusso la convenzione de La Salle è stata già
accettata anche quella parola, è già inserita in quella
convenzione, mi sembra. Il comma 2, punto c) "residente nel comune
di Aosta" è scontato, perché se inserisce il discorso nell'articolo
1 è scontato anche questo.
Sul problema dell'articolo 9, non so se l'Assessore si ricorda,
mi sembra che sia stato sempre Voyat a sollevare questo problema,
dopo la parola vigente aggiungere "il personale delle
microcomunità" mi sembrava che l'Assessore l'avesse accolto l'altra
volta. Voglio soffermarmi un attimo sull'articolo 3 - vedo che
l'Assessore scuotendo la testa dice che la gran parte di questi
articoli sono accettati, mi sembra -...
(...commento fuori microfono...)
No, io ho fiducia in quello che fa, è un ex difensore dei
lavoratori, adesso siede in un posto diverso.
L'articolo 3, a mio avviso, è un problema che dobbiamo rivedere
in seguito, io non so quando; c'è un emendamento che dice
"vediamoci ogni anno", ma per quale ragione? Penso che abbiano
fatto bene a sollevare questi problemi, già sollevati a suo tempo,
noi l'avevamo sollevato anche in Commissione con l'Assessore.
Il problema è questo, un figlio che non vuole tenere il padre a
casa e questo povero anziano viene sbattuto dentro una di queste
microcomunità rifugio ed ha 3 o 4 milioni al mese, io ritengo che
se per l'istituzione costa 1.200.000, è bene che questo paghi
1.200.000, ma non è giusto che l'Amministrazione regionale veda di
arrotondare con una cifra di 150.000 lire mensilmente quando questo
forse è stato sbattuto via da casa dal figlio e viene restituito al
figlio l'altro milione e mezzo che avanza.
Su queste cose l'emendamento n. 3 chiede di rivedere entro un
anno certi aspetti, qui dovremmo essere più chiari su queste cose.
La ringrazio.
Presidente
La parola all'Assessore Beneforti.
Beneforti (DC)
Io lo ripeto per la terza volta, poi
non lo ripeto più. Per quanto riguarda la quota di 1.200.000 e la
quota forfettaria giornaliera delle 33.000 lire, io sono d'accordo
di rivedere questo modo di finanziamento.
Noi abbiamo 3 case di riposo private, questa, quella di La Salle
e...
(...Interruzione...)
...No, convenzionate ne abbiamo tre, alle altre non diamo una
lira, fin che non si convenzionano non diamo una lira.
Ne abbiamo tre e abbiamo tre sistemi di finanziamento diversi,
perché siamo partiti con tre sistemi diversi e si sta andando
avanti con tre sistemi diversi.
Quello che si sta facendo dall'anno scorso e un po' adesso è di
cercare di avvicinare la normativa nostra delle microcomunità
pubbliche anche a quelle private e noi troviamo delle resistenze in
queste private ad accettare la normativa pubblica, perché hanno
tutta una loro cultura nel passato di aver agito in una certa
maniera e di avere certi comportamenti e bisogna cercare sempre di
confrontarsi, discutere e far capire che non si può rimanere fermi,
ma bisogna camminare; e questo lo facciamo e lo stiamo facendo.
Questa convenzione ricalca quelle del passato, perché c'è sempre
stato il milione e duecento, invece di 33 la quota era 16.000,
negli anni 1987-88-89-90, poi siamo arrivati al 1991 dove abbiamo
fatto il salto.
Il problema qual'è? Non è che non facciano pagare chi deve
pagare, il milione e duecento è la quota fissa, quello che loro
recuperano dagli ospiti che pagano non è sufficiente a coprire
tutte le spese e mancano 1.886 milioni in tutto; allora abbiamo
visto a tavolino qual'era la quota forfettaria che giornalmente
poteva essere pagate ed è venuto fuori il discorso delle 33.000
lire che va in aggiunta a quelli che possono pagare 1.200.000, o ne
pagano meno, comunque alle entrate che la Casa di riposo ha.
Noi aggiungiamo quella quota mancante per farla chiudere a
pareggio.
Potremmo fare, come facciamo con la Casa di riposo Bonifacio
Festaz, dove addirittura loro fanno tutte le spese, presentano il
conto e l'Amministrazione lo salda e paghiamo a pié di lista.
Potremmo ripetere questo discorso anche con questi, questi invece
questo sistema non lo vogliono, perché hanno una natura diversa,
hanno un'altra provenienza e non lo vogliono.
Non so se mi sono spiegato, non è che non pagano, chi può pagare
lo fanno pagare, questa è la realtà, ma i soldi non sono
sufficienti per cui si è ricorsi a questo meccanismo che io ho
trovato.
Voglio dire questo ai colleghi, un giorno bisognerà soffermarsi
su questo discorso e vedere come stabilire quali sono questi
contributi e come la regione finanzia queste case di riposo
private, perché le spese aumentano e bisognerà farci un
pensierino.
Teniamo però presente una cosa, per le nostre microcomunità
private non ci conviene tirar tanto la corda, perché noi non
abbiamo posti a sufficienza per ospitare anziani nelle
microcomunità nostre, pubbliche.
In questa casa di riposo, nell'anno di grazia 1992, si arriva a
155 ospiti e tenete presente che è una delle poche case che ha già
l'85 percento di non autosufficienti; basta andare dentro a vedere,
a visitare. Si cerca comunque di portare avanti il discorso per
cercare di modificare.
Per quanto riguarda gli emendamenti, io non è che non voglio
accettare quegli emendamenti che abbiamo accettato per quanto
riguarda La Salle, cioè quello della relazione dell'assistente
sociale che deve essere determinante. Figuriamoci se io non
concordo che l'Assistente sociale faccia una relazione,
l'Assistente sociale rappresenta l'Assessorato, potete immaginare
se non concordo su questo! Come se non concordo che le assunzioni
debbono avvenire come nelle microcomunità pubbliche!
Soltanto che io ho accettato l'altra volta per La Salle, questa
volta io ne ho parlato con quelli della Casa e mi hanno invitato a
lasciare le cose come stanno, tanto l'Assistente sociale ci va
ugualmente, le relazioni vengono fatte e bisogna tener presente
anche la natura che ha questa Casa di riposo nella sua tradizione,
eccetera.
Io l'ho detto prima in Consiglio e lo ripeto adesso, non è che
io non voglia accogliere gli emendamenti, perché potevo proporli e
correggere io, è solo che dall'incontro dei giorni scorsi con la
Casa di riposo mi è stato chiesto di lasciare un momento così.
Le assunzioni, dovete capire che si prevedono - lo dicevo prima
- nell'anno 1992 sei assunzioni, perché il personale è a trentanove
unità e passa a quarantacinque, si prevedono sei assunzioni, perché
aumenta il numero degli ospiti.
Questa è la motivazione per la quale io dicevo di riflettere un
momentino su questo discorso.
Per quanto riguarda poi l'articolo 12 che diceva il Consigliere
Rollandin "l'esatta interpretazione della presente convenzione ed
ogni eventuale variazione dovranno essere concordate tra le parti",
è chiaro che ci sono interpretazioni diverse, è come nei contratti
di lavoro che io avevo e facevo, quando c'era qualche
interpretazione diversa ci si incontrava e si faceva
l'interpretazione.
Io voglio far rilevare al Consigliere Rollandin che un conto è
l'interpretazione e un conto è dire che potrà essere rinnovata
tacitamente di anno in anno, sino al 31 dicembre 1994, salvo
disdetta di una delle parti almeno 3 mesi prima della scadenza di
ogni anno. Questo non dà adito ad interpretazioni, perché sappiamo
tutti che chi la vuole disdire tre mesi prima la disdice.
Questo è lineare, l'interpretazione avviene su altri punti della
convenzione che potrebbero apparire interpretati in modo diverso
tra noi e la Casa di riposo, quindi non c'è questo problema.
Voi capite che siamo in due a doverlo fare, a modificare questo
articolo dicendo che potrà essere rinnovata tacitamente di anno in
anno dobbiamo essere d'accordo, non posso modificare una cosa non
sapendo se l'altra parte è d'accordo, perché la convenzione la
facciamo in due. Non so se mi spiego.
Non posso modificare questo discorso quando non so se chi dovrà
firmare con me accetta o meno la firma di una convenzione con
questo emendamento.
(commento fuori microfono)
Sì, non gli diamo i soldi se non firma, però ci sono 155 ospiti
nella casa di riposo e di questo dobbiamo tener presente, non
possiamo non tenerlo presente. Per quanto riguarda l'aggiungere la
parola favorevole a me va bene, era solo per il discorso che ha
fatto la Casa di riposo.
Per quanto riguarda le norme vigenti, ripeto, era questo, per
quanto riguarda l'essere rinnovata tacitamente di anno in anno, è
una convenzione che deve essere firmata da due parti e io pongo un
emendamento senza aver sentito qual'è il parere dell'altra
parte.
Dobbiamo metterci in condizioni di non mettere noi in
difficoltà, ma neanche gli altri, lasciamo le cose così in modo
tale da poter in seguito cambiare anche il modo di fare queste
convenzioni, perché ci dovremo trovare e vedere questo modo di
finanziamento che deve essere fatto. Io mi posso assumere la
responsabilità come Assessore, pur avendoli sentiti, del discorso
delle parole "favorevole", come si è fatto per La Salle e, dopo la
parola vigenti aggiungere "delle microcomunità comunali", quello di
cui non mi posso assumere la responsabilità è l'emendamento n. 3,
di togliere le parole "potrà essere rinnovata tacitamente di anno
in anno"; questo non lo posso togliere perché è una convenzione che
viene fatta a due.
Presidente
La parola al Consigliere Voyat.
Voyat (UV)
Io sono un po' sorpreso, pensavo che fare
degli emendamenti leggeri senza andare a toccare l'articolo 3, che
è quello fondamentale, fosse un primo passo di buona volontà per
vedere di poter fare qualcosa di positivo che fosse anche qualcosa
in più confronto a quanto dovremmo discutere come linea generale
per tutte le case di riposo convenzionate con la Regione.
Mi scuserà l'Assessore e vorrei che il Consigliere Bajocco mi
scusasse un attimo, per quanto io lo ringrazio per aver ripetuto
quanto già ci diceva già due o tre anni fa e devo dire che a quel
tempo le convenzioni erano meno onerose per l'Amministrazione
regionale, ma anche più criticate di quanto non lo siano oggi.
Io dico tranquillamente signor Assessore che noi stiamo parlando
di una convenzione di 1.886 milioni all'anno, lei mi viene a dire
che il Consiglio d'amministrazione potrebbe anche non accettare.
Bene, se non accetta è perché ha la possibilità di continuare.
Chiedo scusa Assessore, ad un certo punto costerà molto al
Consiglio d'amministrazione riunirsi e dire "Visto che l'intenzione
del Consiglio regionale, dell'Amministrazione regionale è di dare
un criterio per il futuro per il sovvenzionamento e le convenzioni
con le case di riposo per gli anziani, lo si fa per un anno solo",
quindi siamo sicuri che non ci sarà più il rinnovo di anno in anno
come diceva Rollandin.
Se non si accetta questo emendamento è perché, sotto sotto, c'è
già l'intenzione di fare il rinnovo di anno in anno.
Assessore, lei permetta che noi esprimiamo questi dubbi,
altrimenti se lei è convinto di questo accetta l'emendamento.
Su quanto noi dovremo discutere - non ne abbiamo il tempo e non
vogliamo discuterne oggi - c'è anche la questione del servizio
civile, Consiglio permettendo, per carità! ma dovremo discutere
anche questo, perché per il futuro ritengo che dovremo vedere in
che modo può entrare il servizio civile all'interno delle
microcomunità. Quindi è un argomento in più che dovrà essere
discusso in futuro.
Penso che con le nuove leggi qualcosa dovrà essere visto, se
saranno approvate, comunque il volontariato è una cosa e il
servizio civile adesso l'Assessore mi dice che c'è già; io non ero
a conoscenza che ci fosse attualmente il servizio civile
all'interno delle microcomunità.
Per venire a quelli che sono gli emendamenti, io dico che, pur
avendo tutta la fiducia immaginabile e possibile nell'Assessore,
non mi posso accontentare del suo formale impegno di vedere se loro
accettano; io dico che ad un certo punto il Consiglio regionale
deve dire se è d'accordo o non è d'accordo, se deve essere inserito
o non deve essere inserito.
Se ad un certo punto La Salle può essere costretta ad accettare
e invece l'Istituto Père Laurent può anche non essere obbligato ad
accettare. Per quanto riguarda l'articolo 1 io ho chiesto a dei
colleghi giuristi, avvocati, i quali mi hanno detto che il
domicilio di soccorso non esiste, è una dizione che non esiste, il
Codice civile prevede residenza, domicilio e dimora, ma non prevede
il domicilio di soccorso.
Se l'Assessore mi dice che il domicilio di soccorso è da
intendersi come residenza, dico benissimo, cambiamo e mettiamo
residenza, almeno siamo sicuri e tranquilli.
(commenti fuori microfono)
Chiedo scusa, non ho capito. Quindi lo inseriamo.
All'articolo 13 sarebbe in discussione, dove si dice togliere le
parole "potrà essere rinnovata tacitamente di anno in anno"; si
accetta?
(...commenti fuori microfono...)
Oltre alle castagne ci sono anche le noci che arrivano
adesso.
Forse l'Assessore Beneforti ha fatto male a non portare gli
accordi precedenti,perché gli accordi precedenti, caro Assessore,
prevedevano che per gli anziani inseriti su richiesta e parere
favorevole degli Assistenti sociali della Regione, la Regione
pagava fino a 5-600.000 lire al mese quando la retta era di
850-900-000 lire, quando ero io Assessore. Per gli altri non si
pagava una lira, noi pagavamo per quelli che chiedevamo noi ed
avevano il parere favorevole della Regione e si pagava la
differenza per arrivare alla quota, poi si è cambiato.
Questo lo deve chiede al suo collega che è adesso
all'agricoltura, che è stato modificato, però inizialmente noi
pagavamo la differenza, ma chi aveva la possibilità di pagare la
retta intera pagava la retta intera, non come oggi che la Regione
paga per chi ha bisogno e per chi non ha bisogno.
Come no? Questo non è giusto però si fa.
E' chiaro che mettersi oggi a modificare l'articolo 3 sarebbe
stato troppo pesante e non l'avevamo nemmeno chiesto, chiedendo -
io l'avevo detto questa mattina all'Assessore - che la convenzione
fosse ridiscussa prima della fine dell'anno per i prossimi tre anni
secondo questi criteri; per chi non ha la possibilità di pagare,
paga la Regione, per chi ha la possibilità e ha i parenti che hanno
l'obbligo degli alimenti, pagano i parenti e chi ha la possibilità
e delle rendite sue dirette paga direttamente, senza che la Regione
paghi quella parte.
L'Assessore dice che loro hanno bisogno di 1.800 milioni, ma chi
mi dice che tra questi 155 non ci siano quelli che possono pagare 2
milioni al mese e pertanto quelle 800.000 lire in più vengono ad
essere defalcate poi da queste che diamo noi? Io non ho visto le
rendite che hanno questi anziani.
Pertanto io chiederei all'Assessore di accettare anche questo
emendamento, faremo una discussione più ampia per quello che potrà
essere l'indirizzo per tutte le case di ricovero per anziani in
Valle d'Aosta, quindi ci sarà un criterio unanime per tutti e, a
questo punto, non ci sarà più la necessità di discutere caso per
caso.
Presidente
Ancora la parola all'Assessore della sanità
ed assistenza sociale, Beneforti.
Beneforti (DC)
Per concludere, io non voglio far
polemiche, ho seguito una traccia di una delibera che esisteva e
siamo andati avanti per anni con quella delibera, adesso c'è
un'altra deliberazione, si cerca di modificare e ho detto e
confermo che si cerca sempre e comunque di arrivare ad una
normativa unica e di far applicare anche nelle case di riposo
private la nostra normativa, che è quella pubblica.
Riconfermo un'altra cosa, chi può pagare 1.200.000 lire anche
nella casa di riposo Père Laurent...
Consigliere Voyat mi ascolti per piacere. Io voglio riconfermare
qui - tanto poi viene registrato - che anche chi può pagare nella
Casa di riposo 1.200.000 lire le paga; questo è chiaro, abbiamo
fatto i conti, ci siamo messi attorno ad un tavolo ed abbiamo visto
- quando doveva passare da 31.000 a 33.000 la quota giornaliera
pro-capite - abbiamo fatto dei conti e veniva fuori 1.886.000.000 e
perché la Casa potesse andare a pareggio ce li dovevamo
mettere.
Se facciamo il discorso che chiunque deve pagare, teniamo
presente anche le nostre microcomunità, caro amico Voyat, e un
giorno faremo la discussione di vedere chi paga e chi non paga,
quando noi non incassiamo neanche il 10 percento di quello che
spendiamo; spendiamo 35-40 miliardi all'anno e non incassiamo
neppure il 10 percento.
Su questo discorso faremo una discussione a parte.
Pertanto riconfermo questo e riconfermo che accetto gli
emendamenti della residenza in Valle d'Aosta, perché l'ho sempre
intesa così ed è così; per quanto riguarda aggiungere la parola
"favorevole" al parere dell'Assistente sociale mi va benissimo e mi
va benissimo anche aggiungere "per il personale delle microcomunità
comunali" all'articolo 9.
Quello che non posso accettare è di togliere le parole "potrà
essere rinnovata tacitamente di anno in anno sino al 31 dicembre
1994", per cui la maggioranza respinge questo emendamento ed
accetta gli altri.
Presidente
La parola al Consigliere Bajocco.
Bajocco (PCI-PDS)
Sono contento che l'Assessore
Beneforti abbia accettato la maggior parte di questi emendamenti,
perché andavano, penso, anche nel senso dell'altra
convenzione.
Abbiamo perso un'ora di tempo quando si poteva avere già un
risultato prima.
Posso anche concordare con l'Assessore sul problema
dell'emendamento del rinnovo, per quale ragione? Perché l'articolo
13 dice "entro il mese di settembre le parti s'incontreranno per
determinare gli importi di cui agli articoli 1 e 2, la cifra
dell'articolo 3 per l'anno successivo. La presente convenzione
scadrà il 31 dicembre 1992 e potrà essere rinnovata tacitamente di
anno in anno sino al 31 dicembre 1994", penso che sia anche compito
di ogni Consigliere, prima di arrivare a settembre, fare qualsiasi
iniziativa per invitare l'Assessore a rivedere questo provvedimento
e discutere, di anno in anno, se è da rinnovare o da disdire.
Con questo voto come l'Assessore ha detto.
Presidente
La parola al Consigliere Rollandin.
Rollandin (UV)
Bajocco avait commencé très bien, a
terminé d'une façon un peu paradoxale, mais on se
l'attendait.
Je dois dire que en effet, si il fallait ajouter un élément au
débat, Bajocco l'a ajouté.
Car justement pour éviter de faire un certain débat, on n'avait
pas relu entièrement le premier comma de l'article 13, qui c'est un
autre élément pour dire que chaque année il fallait au moins le
revoir.
Compte tenu que ici, Assesseurs, on dit: "gli importi di cui
agli articoli. 1, 2 e 3 per l'anno successivo saranno rivisti" et
on pouvait dire "secondo gli indici ISTAT", selon certains
paramètres: on ne dit rien du tout.
(commenti fuori microfono)
Non, Bajocco, ce n'est pas sur l'échéance: c'est sur le montant.
"Articolo 1, 2 e 3" signifie que les différents problèmes
financiers sont ouverts.
Et alors la raison du choix de dire: qui ne soit pas
"tacitamente rinnovabile", c'est justement pour ça.
Pour une fois, Assesseurs, qu'on avait essayé de ne pas faire un
débat qui ce soit trop long, je crois que, au contraire, chaque
intervention nous porte à discuter davantage sur des thèmes qui
méritaient un débat où dans les Commissions compétentes où dans un
autre contexte. Car en effet, le collègue Voyat l'a dit, on n'a
même pas dit un mot sur le montant: 1 milliard etc., on ne l'a pas
dit! Que c'était exagéré, on l'a dit, ce sont des évaluations qui
ont été faites. On les accepte.
Mais enfin qu'il y ait la possibilité au moins d'évaluer d'une
façon différente les différents paramètres qui sont remis en cause
chaque année. Il y a des problèmes concrets, Assesseurs.
Pour le restant on prend acte que au moins une partie des
amendements ont été acceptés, et on renvoie le débat sur la
substance à une autre rencontre.
Presidente
Chiedo al Consiglio se possiamo passare a
votazione.
Ci sono gli emendamenti presentati dai consiglieri Rollandin e
Voyat.
Si vota sull'emendamento primo presentato dai consiglieri
Rollandin e Voyat, di sostituire all'articolo 1 le parole
"domicilio di soccorso"
con la parola
"residenza".
Esito della votazione:
Presenti, votanti e favorevoli: 27
Il Consiglio approva all'unanimità.
Votiamo l'emendamento n. 2 all'articolo 6. I consiglieri hanno
l'emendamento di cui conoscono il contenuto.
Esito della votazione:
Presenti, votanti e favorevoli: 27
Il Consiglio approva all'unanimità.
Votiamo il terzo emendamento, all'articolo 9, è da correggere
quello che era stato distribuito, dopo le parole
"vigente"
aggiungere
"per il personale delle microcomunità
comunali".
Esito della votazione:
Presenti, votanti e favorevoli: 27
Il Consiglio approva all'unanimità.
C'è un quarto emendamento, che qui non era elencato, togliere le
parole
"potrà essere rinnovata tacitamente di anno in anno sino
al 31 dicembre 1994"
e, per completare l'emendamento, togliere
le ultime parole sempre dell'articolo 13
"di ogni anno"
,
altrimenti l'emendamento non avrebbe senso.
Esito della votazione:
Presenti: 28
Votanti: 28
Contrari: 16
Favorevoli: 11
Astenuti: 1 (Pascale)
Il Consiglio non approva.
Passiamo alla votazione sulla convenzione nel suo complesso.
Non va votato articolo per articolo, fa parte della delibera di
Giunta e si vota sull'oggetto nel suo complesso.
Ha chiesto la parola, penso per dichiarazione di voto, il
Consigliere Voyat.
Voyat (UV)
Evidentemente dobbiamo dire che votiamo a
favore, pur avendo dei grandi dubbi sull'articolo 3, dubbi che
andremo a chiarire in un prossimo futuro, così come mi sembra di
aver capito che l'Assessore ed il Consigliere Bajocco si siano
impegnati a discuterne al più presto in Consiglio
regionale.
Quando all'articolo 13 si dice "entro il mese di settembre le
parti s'incontreranno" io chiederei che ci sia l'impegno
dell'Assessore in prima personale e di tutta la maggioranza di fare
prima una discussione in Consiglio regionale. Non vorrei che ancora
una volta l'Assessore si trovasse con la controparte e poi in
Consiglio non possa accettare gli emendamenti che eventualmente
l'opposizione....
(...intervento fuori microfono...)
Il Presidente non è d'accordo di venire in Consiglio
regionale.
In Commissione? Credo che per i criteri di massima, se vogliamo
scegliere dei criteri che siano validi per tutte le case di riposo
in Valle d'Aosta, la discussione debba essere fatta in Consiglio
regionale, non in Commissione. E' evidente che, a questo punto,
questi criteri dovranno servire per tutti.
(...commenti fuori microfono...)
Certo, in Commissione si fanno delle grandi discussioni, poi si
trova forse un semi-accordo che poi non si trova più in Consiglio
regionale, oppure può anche succedere che arrivino degli
emendamenti all'ultimo minuto.
Io chiedevo se era possibile avere un impegno formale che entro
il mese di settembre quando l'Assessore si dovrà trovare con i
responsabili del Consiglio d'amministrazione della Casa di Père
Laurent, prima si faccia una discussione in Consiglio regionale per
dare degli indirizzi generali per tutte le case di riposo. Il
Presidente della Giunta continua a dire di no, ma io comunque mi
fido di Bajocco.
Presidente
La dichiarazione di voto è terminata? Se
non ci sono altre dichiarazioni di voto, possiamo passare a
votazione sull'intero provvedimento.
Esito della votazione:
Presenti, votanti e favorevoli: 28
Il Consiglio approva all'unanimità.
