Classificazione
BILANCIO E CONTABILITA' REGIONALE



Oggetto del Consiglio n. 604 del 11 giugno 2009 - Resoconto
OGGETTO N. 604/XIII - Disegno di legge: "Approvazione del
rendiconto generale della Regione per l'esercizio finanziario
2008".
Articolo 1
(Entrate di competenza)
1. Le entrate derivanti da tributi propri, dal gettito di
tributi erariali o di quote di esso devolute alla Regione, da
contributi e assegnazioni dello Stato ed in genere da trasferimenti
di fondi dal bilancio statale, da rendite patrimoniali, da utili di
enti o aziende regionali, da alienazione di beni patrimoniali, da
accensioni di mutui, da prestiti e da altre operazioni creditizie e
per contabilità speciali, accertate nell'esercizio finanziario 2008
per la competenza propria dell'esercizio stesso, sono riassunte e
approvate in Euro 2.075.092.287,81 delle quali:
riscosse
Euro
1.593.818.462,19
rimaste da riscuotere
Euro
481.273.825,62
Articolo 2
(Spese di competenza)
1. Le spese correnti, di investimento, per rimborso di mutui
e prestiti e per contabilità speciali della Regione, impegnate
nell'esercizio finanziario 2008 per la competenza propria
dell'esercizio stesso, sono riassunte e approvate in Euro
2.217.160.287,09 delle quali:
pagate
Euro
1.752.908.039,16
rimaste da pagare
Euro
464.252.247,93
Articolo 3
(Riepilogo della competenza)
1. Il riepilogo delle entrate e delle spese di competenza
dell'esercizio finanziario 2008 risulta stabilito dal rendiconto
come segue:
entrate
Euro
2.075.092.287,81
spese
Euro
2.217.160.287,09
risultato negativo della gestione di competenza
dell'esercizio finanziario 2008
Euro
- 142.067.999,28
Articolo 4
(Entrate esercizi precedenti)
1. I residui attivi iscritti in conto esercizio 2007 e
precedenti, rimasti da riscuotere alla chiusura dell'esercizio
finanziario 2008, sono approvati in complessivi Euro 736.752.961,70
e riassunti come segue:
residui attivi in carico al 1° gennaio 2008
Euro
1.308.147.493,90
minori accertamenti in conto residui attivi
Euro
2.728.919,45
residui attivi riaccertati al 31 dicembre 2008
Euro
1.305.418.574,45
residui attivi riscossi al 31 dicembre 2008
Euro
568.665.612,75
residui attivi rimasti da riscuotere al 31 dicembre
2008
Euro
736.752.961,70
Articolo 5
(Spese esercizi precedenti)
1. I residui passivi iscritti in conto esercizio 2007 e
precedenti, rimasti da pagare alla chiusura dell'esercizio
finanziario 2008, sono approvati in complessivi Euro 457.849.911,92
e riassunti come segue:
residui passivi in carico al 1° gennaio 2008
Euro
928.424.237,64
minori accertamenti in conto residui passivi
Euro
135.753.494,37
residui passivi riaccertati al 31 dicembre 2008
Euro
792.670.743,27
residui passivi pagati al 31 dicembre 2008
Euro
334.820.831,35
residui passivi rimasti da pagare al 31 dicembre 2008
Euro
457.849.911,92
Articolo 6
(Riepilogo dei residui)
1. I residui attivi alla chiusura dell'esercizio finanziario
2008 risultano determinati dal rendiconto nei seguenti
importi:
rimasti da riscuotere sulle entrate accertate nella
competenza dell'esercizio 2008 (art. 1)
Euro
481.273.825,62
rimasti da riscuotere sui residui degli esercizi 2007 e
precedenti (art. 4)
Euro
736.752.961,70
totale
Euro
1.218.026.787,32
2. I residui passivi alla chiusura dell'esercizio finanziario
2008 risultano determinati dal rendiconto nei seguenti
importi:
rimasti da pagare sulle spese impegnate nella competenza
dell'esercizio 2008 (art. 2)
Euro
464.252.247,93
rimasti da pagare sui residui degli esercizi 2007 e
precedenti (art. 5)
Euro
457.849.911,92
totale
Euro
922.102.159,85
Articolo 7
(Situazione di cassa)
1. Il fondo di cassa alla chiusura dell'esercizio finanziario
2008 è determinato in Euro 106.540.145,28 in base alle seguenti
risultanze del conto reso dal tesoriere:
fondo cassa al 31 dicembre 2007
Euro
31.784.940,85
riscossioni nell'esercizio 2008
Euro
2.162.484.074,94
pagamenti nell'esercizio 2008
Euro
2.087.728.870,51
fondo cassa al 31 dicembre 2008
Euro
106.540.145,28
Articolo 8
(Situazione finanziaria)
1. L'avanzo di amministrazione alla chiusura dell'esercizio
finanziario 2008 è accertato nell'ammontare di Euro 402.464.772,75
derivante da:
entrate in conto competenza rimaste da riscuotere al 31
dicembre 2008 (art. 1)
Euro
481.273.825,62
entrate in conto residui rimaste da riscuotere al 31 dicembre
2008 (art. 4)
Euro
736.752.961,70
fondo cassa al 31 dicembre 2008 (art. 7)
Euro
106.540.145,28
spese in conto competenza rimaste da pagare al 31 dicembre
2008 (art. 2)
Euro
464.252.247,93
spese in conto residui rimasti da pagare al 31 dicembre 2008
(art. 5)
Euro
457.849.911,92
avanzo di amministrazione alla chiusura dell'esercizio
2008
Euro
402.464.772,75
Articolo 9
(Situazione patrimoniale)
1. La consistenza patrimoniale alla data del 31 dicembre 2008
è approvata nelle seguenti risultanze finali:
attività
Euro
4.920.328.025,51
passività
Euro
1.735.255.161,01
attivo netto patrimoniale al 31 dicembre 2008
Euro
3.185.072.864,5
Articolo 10
(Approvazione del rendiconto generale)
1. È approvato il rendiconto generale dell'esercizio
finanziario 2008 della Regione nelle risultanze di cui agli
articoli 7, 8 e 9 (allegato A).
Articolo 11
(Economie di stanziamento su fondi assegnati dallo Stato e
dall'Unione europea)
1. I fondi relativi a trasferimenti dello Stato e dell'Unione
europea, di cui alla tabella n. 1 allegata alla presente legge, non
impegnati alla scadenza dell'esercizio finanziario 2008,
costituiscono economie di spesa e concorrono alla formazione
dell'avanzo di amministrazione di cui all'articolo 8.
Articolo 12
(Disposizioni finanziarie)
1. Sono regolarizzati accertamenti e impegni totali per euro
404,59 sui capitoli di contabilità speciale 13550 "Gestione Fondo
regionale per la promozione e lo sviluppo della cooperazione" dello
stato di previsione dell'Entrata e sul corrispondente 72670 dello
stato di previsione della Spesa.
Articolo 13
(Pubblicazione del rendiconto generale)
1. Il rendiconto generale della Regione è pubblicato per
estratto nel Bollettino ufficiale della Regione.
Articolo 14
(Dichiarazione d'urgenza)
1. La presente legge è dichiarata urgente ai sensi
dell'articolo 31, comma terzo, dello Statuto speciale per la Valle
d'Aosta ed entrerà in vigore il giorno successivo a quello della
sua pubblicazione nel Bollettino ufficiale della Regione.
Allegati
(Omissis)
Président
- On peut passer à l'examen article par
article.
Je soumets au vote l'article 1
er
:
Conseillers présents: 32
Votants: 26
Pour: 22
Contre: 4
Abstentions: 6 (Donzel, Carmela Fontana, Lattanzi, Rigo,
Tibaldi, Zucchi)
Le Conseil approuve.
Président
- Je soumets au vote l'article 2:
Conseillers présents: 32
Votants: 26
Pour: 22
Contre: 4
Abstentions: 6 (Donzel, Carmela Fontana, Lattanzi, Rigo,
Tibaldi, Zucchi)
Le Conseil approuve.
Président
- Je soumets au vote l'article 3:
Conseillers présents: 32
Votants: 26
Pour: 22
Contre: 4
Abstentions: 6 (Donzel, Carmela Fontana, Lattanzi, Rigo,
Tibaldi, Zucchi)
Le Conseil approuve.
Président
- Je soumets au vote l'article 4:
Conseillers présents: 32
Votants: 26
Pour: 22
Contre: 4
Abstentions: 6 (Donzel, Carmela Fontana, Lattanzi, Rigo,
Tibaldi, Zucchi)
Le Conseil approuve.
Président
- Je soumets au vote l'article 5:
Conseillers présents: 32
Votants: 26
Pour: 22
Contre: 4
Abstentions: 6 (Donzel, Carmela Fontana, Lattanzi, Rigo,
Tibaldi, Zucchi)
Le Conseil approuve.
Président
- Je soumets au vote l'article 6:
Conseillers présents: 32
Votants: 26
Pour: 22
Contre: 4
Abstentions: 6 (Donzel, Carmela Fontana, Lattanzi, Rigo,
Tibaldi, Zucchi)
Le Conseil approuve.
Président
- Je soumets au vote l'article 7:
Conseillers présents: 32
Votants: 26
Pour: 22
Contre: 4
Abstentions: 6 (Donzel, Carmela Fontana, Lattanzi, Rigo,
Tibaldi, Zucchi)
Le Conseil approuve.
Président
- Je soumets au vote l'article 8:
Conseillers présents: 32
Votants: 26
Pour: 22
Contre: 4
Abstentions: 6 (Donzel, Carmela Fontana, Lattanzi, Rigo,
Tibaldi, Zucchi)
Le Conseil approuve.
Président
- A l'article 9 il y a l'amendement n° 1 de
l'Assesseur Lavoyer, qui récite:
Emendamento
L'articolo 9 (Situazione patrimoniale) è così
sostituito:
"Articolo 9
(Situazione patrimoniale)
1. La consistenza patrimoniale alla data del 31 dicembre 2008
è approvata nelle seguenti risultanze finali:
attività Euro 3.777.793.347,39
passività Euro 1.735.255.161,01
attivo netto patrimoniale al
31 dicembre 2008 Euro 2.042.538.186,38".
Je le soumets au vote:
Conseillers présents: 32
Votants: 29
Pour: 25
Contre: 4
Abstention: 3 (Donzel, Carmela Fontana, Rigo)
Le Conseil approuve.
Président
- Quand on vote l'article 10, on vote aussi le
compte rendu annexe, il y a là aussi l'amendement n° 2 de
l'Assesseur Lavoyer, qui récite:
Emendamento
Le pagine n. 413, 414, 415, 416, 417 e 420 dell'allegato A
(Rendiconto generale) e le
pagine 20 e 23 della Relazione sono sostituite dalle
corrispondenti pagine allegate.
Je soumets au vote l'article 10 avec l'amendement:
Conseillers présents: 32
Votants: 26
Pour: 22
Contre: 4
Abstentions: 6 (Donzel, Carmela Fontana, Lattanzi, Rigo,
Tibaldi, Zucchi)
Le Conseil approuve.
Président
- Avec l'article 11 on approuve aussi l'annexe
n° 1.
Je soumets au vote l'article 11:
Conseillers présents: 32
Votants: 26
Pour: 22
Contre: 4
Abstentions: 6 (Donzel, Carmela Fontana, Lattanzi, Rigo,
Tibaldi, Zucchi)
Le Conseil approuve.
Président
- Je soumets au vote l'article 12:
Conseillers présents: 32
Votants: 26
Pour: 22
Contre: 4
Abstentions: 6 (Donzel, Carmela Fontana, Lattanzi, Rigo,
Tibaldi, Zucchi)
Le Conseil approuve.
Président
- Je soumets au vote l'article 13:
Conseillers présents: 32
Votants: 26
Pour: 22
Contre: 4
Abstentions: 6 (Donzel, Carmela Fontana, Lattanzi, Rigo,
Tibaldi, Zucchi)
Le Conseil approuve.
Président
- Je soumets au vote l'article 14:
Conseillers présents: 32
Votants: 26
Pour: 22
Contre: 4
Abstentions: 6 (Donzel, Carmela Fontana, Lattanzi, Rigo,
Tibaldi, Zucchi)
Le Conseil approuve.
Président
- La parole au Conseiller Louvin, pour
déclaration de vote. On fait évidemment une déclaration de vote sur
les deux objets.
Louvin (VdAV-R)
- Grazie, Presidente. Qualche parola
soltanto per motivare un giudizio severo, che ha preso la forma del
voto contrario sul provvedimento che si sta per approvare di
rendiconto generale della Regione per l'esercizio finanziario 2008.
Non amo introdurre aspetti di natura personale, ma oggettivamente
mi ha sorpreso se non proprio turbato il fatto che l'Assessore
Lavoyer in pochi minuti sia riuscito a qualificarmi, oltre che di
fine giurista, ma questo - mi pareva nelle sue parole - ha un
sottointeso non esattamente lusinghiero, di populista
intellettualmente disonesto e individuo che cerca di barare, ossia
mezzo baro, nemmeno tanto bravo nell'esercizio di queste arti. Lei
può capire l'imbarazzo che può provare anche la mia famiglia, tutti
quanti mi sono vicini, nell'accorgersi di queste scarse qualità
morali di cui lei mi dà credito, ma non è mia abitudine andare
oltre in tali aspetti.
Noi abbiamo espresso - perché questa è la politica e questo è il
nostro lavoro, che facciamo in forma magari sintetica, non
esattamente di analisi passo passo, anche se credo avrà notato che
siamo andati a leggere e ad approfondire i documenti che stiamo per
approvare - giudizio sintetico che denuncia una grave incapacità di
spesa di questa Regione. Questo è il nodo per noi essenziale, è un
nodo che è legato ai grandi numeri, è legato in particolare, come
abbiamo avuto modo di rilevare, ad aspetti significativi che
riguardano in particolare l'assetto del territorio, la tutela
dell'ambiente, lo sviluppo economico, che continuano a mantenere
dei residui passivi particolarmente elevati, ma è legato anche a
quell'aspetto sul quale lei ha cercato di introdurre momenti di
particolare valorizzazione del suo operato, come l'accelerazione (o
presunta tale) delle procedure di pagamento, andando a dire che si
paga in 5 giorni in questa regione. Assessore, non si paga in 5
giorni in questa regione: in questa regione qualsiasi imprenditore
sa che, dal momento in cui presenta la sua fattura, occorrono oltre
45 giorni prima che si possa passare all'incasso... e sono
generoso! Ma abbiamo anche noi occasione di confrontarci
regolarmente con le categorie economiche e con le categorie
imprenditoriali, con le categorie artigiane e sappiamo che il
meccanismo che attraversa tutta la fase di pagamento:
dall'approvazione degli stati di avanzamento dei lavori fino alla
liquidazione e all'incasso, sono particolarmente gravosi. Per
quanto ci siano degli sforzi per tentare di migliorare la
situazione, noi stiamo giudicando l'esercizio 2008 e dai dati
relativi all'esercizio del 2008 emerge questo con assoluta
trasparenza. Non solo, ma ci siamo permessi sommessamente di
rilevare e lo rileviamo ancora oggi, non avendo avuto nessuna
risposta in merito, che, quando si triplicano i fondi di
disponibilità di cassa a fine anno e quando si hanno 106 milioni di
euro nel cassetto alla fine dell'anno, vuol dire che questa
macchina non sta spendendo, perché sono dei fondi cassa esorbitanti
rispetto alle necessità fisiologiche della Regione. La Regione
fisiologicamente ha bisogno di qualche soldino di meno nel fondo
cassa, se riesce ad erogare più rapidamente dei soldi e del
pagamenti, fa semplicemente il proprio dovere. Non ci siamo
arroccati e non ci arrocchiamo nel momento in cui pigiamo il
bottone per esprimere il nostro giudizio su questioni di natura
formale, le abbiamo tranquillamente superate, ma ci dispiace molto
il modo. Se vi fosse il poeta, direbbe: "il modo ancor m'offende",
non a me personalmente, offende quest'aula, perché il Collegio dei
revisori va convocato, il Collegio dei revisori - che sono dei
Consiglieri nel nostro caso - è un organismo che va convocato
puntualmente, deve registrare... Signor Presidente del Consiglio,
che non era presente per motivi istituzionali alla seduta di ieri,
prenda cortesemente atto della situazione che si è prodotta nella
giornata di ieri e che ha rischiato di incagliare questo Consiglio
nell'approvazione del rendiconto e faccia in modo che vengano
formalmente registrate le riunioni del Collegio dei revisori e che
i colleghi Consiglieri che non ne fanno parte abbiano contezza di
quello che si fa, di quello che richiede... come ha richiesto
opportunamente il collega Zucchi in quella sede... per avere poi
alle 18,00 del giorno prima della discussione del Consiglio le
valutazioni. Quando veniamo a discutere il rendiconto generale
della Regione, che si abbia una relazione o più relazioni a seconda
delle valutazioni che vengono fatte in quella sede, ma discusse da
un collegio e non fatte o dagli uffici per gli uni, o personalmente
all'esterno dagli altri, ma discusse in quella sede... poi
naturalmente faremo le nostre valutazioni... crediamo che questo
sia opportuno. Il lavoro utile del nostro collega in quella sede ha
comunque evidenziato degli aspetti, che lei ha voluto minimizzare,
riducendo la forbice della questione dei residui attivi ad una
decina di milioni di euro, sui quali forse ci potrebbe essere
qualche imprecisione. Queste imprecisioni - non so se il collega
Zucchi tornerà sull'argomento - sono, da quanto abbiamo potuto
sapere, molto significative e, anche se incidono solo su 10 milioni
di euro, credo siano cifre che all'esterno, essendo 20 miliardi
delle vecchie lire, danno qualche preoccupazione. Sapere che ci
sono dei debitori della Regione che non sanno nemmeno di esserlo è
alquanto singolare. A noi preme che queste partite vengano messe a
posto, questo fa parte del lavoro di un Assessorato delle finanze,
di un Governo regionale nell'operare sui propri uffici e il nostro
lavoro di controllori in questo caso, loro in particolare, ma di
tutto il Consiglio Valle è questo: di essere sicuri che il
rendiconto sia veridico, lealmente e molto correttamente composto,
noi non chiediamo altro.
Sulla parte restante di questi residui attivi la discussione
politica andrà fatta molto presto. Naturalmente non fa parte delle
possibilità e del tema di questa mattina, ma è fondamentale andare
ad affrontare la questione di quei 640 milioni di euro di
compartecipazione di tributi erariali e di quel residuo di 737
milioni di euro che ci trasciniamo di anno in anno, è questo
soprattutto il punto. Mentre il primo è fisiologico... che vi sia
nel meccanismo di compartecipazione questo ritardo... la questione
del tesoretto regionale, sapere quanto di questo tesoretto sarà
esigibile, come sarà potenzialmente utilizzato e utilizzabile da
questa Regione, con che limiti, se andrà o non andrà a cadere nel
Patto di stabilità... queste sono le cose che vorremmo discutere e,
se lei avesse la gentilezza un giorno di chiedere anche alla
Commissione di affrontare questo congiuntamente, non credo che
sarebbe di troppo né per la maggioranza, né per l'opposizione,
quanto meno non lo sarebbe per l'opposizione. Queste sono per
l'aspetto del rendiconto le nostre valutazioni.
Il Presidente del Consiglio chiedeva che vi fosse una
dichiarazione anche per l'assestamento, lo facciamo, ma evitiamo di
perdere tempo ulteriormente e anticipiamo volentieri alcune
brevissime valutazioni che riguardano anche l'assestamento di
bilancio. Sull'assestamento la nostra valutazione è più mitigata,
perché ci sono delle determinazioni che sono assolutamente
fondamentali, alcune delle quali abbiamo concordato in quest'aula
di sostenere, come quelle relative all'abbattimento dell'IRAP e
quindi non alziamo su questo nessuna barricata e non ci sarà
nessuna levata di scudi, anzi c'è apprezzamento, lo abbiamo
spiegato ieri. L'abbassamento di quasi 1 punto per noi è
fondamentale, grazie, Assessore, di aver preso nota di questa
utilità di una segnalazione, di un'anticipazione alle categorie
interessate di questi effetti, perché non è bene che se ne venga a
conoscenza dopo che sono stati pagati gli anticipi.
Nell'assestamento di bilancio ci sono ancora delle zone d'ombra e
delle non risposte. Non abbiamo sentito una parola risolutiva e
chiarificatrice in ordine a dove andranno i soldi della gestione
speciale, l'Assessore ha fatto alcune considerazioni di natura
generale. La gestione speciale è un mandato in bianco, secondo la
legge che purtroppo e contro la nostra volontà è stata approvata
qui, alla Giunta regionale. Non sappiamo dove andranno questi 9
milioni di euro che vengono destinati al capitolo relativo alla
gestione speciale e che lo vanno ad implementare e non sappiamo, ma
ve lo chiederemo nei prossimi giorni in vista del prossimo
Consiglio, dove e come saranno spesi e quando saranno spesi 10
milioni di euro relativi all'ospedale: mi riferisco all'ampliamento
dell'ala verso est dell'ospedale.
Sulla base di queste considerazioni e della necessità invece di
mettere maggiormente l'accento sulla fase 2 dell'anticrisi,
speravamo di vedere nell'assestamento di bilancio l'aprirsi del
secondo momento. Abbiamo condiviso e abbiamo votato la manovra
anticrisi per la parte che consideravamo di tamponamento, qui
bisogna andare a "raffreddare", dare ossigeno alle famiglie e alle
imprese per quanto riguarda i mutui, occorreva alzare il pedale
dall'acceleratore per quanto riguarda determinati tributi e
determinate tasse locali, abbiamo fatto il necessario, ma la
seconda fase per noi non c'è e questo era il momento nel quale la
si poteva disegnare. Siamo a 6 mesi da quella discussione generale
che abbiamo avuto in Commissione e in Consiglio sui primi
provvedimenti anticrisi, non vediamo ancora la direzione. Rollandin
non è Obama, di questo ci siamo accorti, non me ne voglia il
Presidente della Regione, ma non c'è il segno di una politica
novatrice, non c'è un segno di politica nuova sotto questo cielo;
c'è una politica che continua a girare in tondo, è la politica che
ha nella vicenda INVA che abbiamo votato, anzi che avete votato
perché non abbiamo condiviso questa scelta, il suo segno più
evidente. Creiamo opportunità di sviluppo attraverso insediamenti
che devono essere altamente innovativi, investiamo milioni di euro
anche con il concorso dell'Unione europea, li ritrasformiamo in
luoghi per insediare servizi regionali e pararegionali come è stato
il caso della Torre delle comunicazioni. Questo è l'avvitarsi su sé
stessa di una Regione che riesce a concentrare le sue attenzioni
solo ed esclusivamente sui momenti di spesa e gestiti e controllati
direttamente dall'Amministrazione o dagli enti da essa dipendenti e
non in una direzione di autentico sviluppo. In considerazione del
fatto, ripeto, che ci sono nel provvedimento di variazione del
bilancio anche alcuni aspetti positivi che nei singoli articoli
voteremo, sull'assestamento di bilancio esprimiamo un giudizio di
semplice astensione.
Président
- La parole au Conseiller Zucchi.
Zucchi (PdL)
- Intervengo più che per dichiarazione di
voto, dal momento che il voto lo abbiamo già dichiarato nella
spiegazione, per affrontare due aspetti. L'aspetto politico credo
sia stato egregiamente esposto dal collega Lattanzi, che prima in
un articolato discorso ha evidenziato su tutti i punti dal punto di
vista politico la nostra posizione, che più semplicemente riassumo
constatando che, come anche i colleghi hanno ricordato, questo è il
primo bilancio consuntivo di tale legislatura che si pone a metà.
Anche il Presidente lo ha ricordato: è del 2008, quindi è a cavallo
di due legislature differenti, con forse delle impostazioni
differenti, per cui noi non possiamo anche con onestà intellettuale
tracciare un giudizio se non nell'ammettere che praticamente si
tratta un bilancio che è la risultanza di due Giunte, di due
azioni: ad una delle quali abbiamo fin dall'inizio espresso la
nostra contrarietà, ossia la prima... e perorando che vi fosse un
segnale di discontinuità... e sulla seconda nell'attendere quella
che era l'evidenza di questi nuovi segnali di cambiamento. Il
collega Lattanzi ha evidenziato che sotto questi aspetti ci sono
stati nella seconda parte del 2008 dei segnali, in alcuni punti
abbiamo collaborato, è stato ricordato, nel settore anticrisi e non
solo, però abbiamo bisogno di vedere qualcosa di più.
Credo che non vi sia nient'altro da aggiungere di più dal punto
di vista politico di quanto è stato detto, pertanto il nostro
giudizio, che è quello di astensione, si motiva con la speranza che
siano recepiti i principi ispiratori, i nostri progetti che
speriamo possano essere immessi in questa legislatura con delle
azioni concrete. Questo è il punto più importante: i contenuti, la
politica, ma, dal momento che sono stato tirato in ballo, anzi sono
io che ho "menato la danza" ieri sera nel dare queste notizie dal
punto di vista tecnico-formale che sono tali... e che sono state
riprese dall'Assessore in sede di replica, mi corre l'obbligo di
fare alcune precisazioni che mi sembra siano doverose.
Nell'esplicazione della mia relazione non ho mai posto
l'attenzione, Assessore, sul
quantum
, l'ho detto, l'ho
articolato, l'ho anche scritto. So perfettamente che si tratta
molto spesso di partite di giro, quindi l'attenzione non è mai
stata rivolta verso una cifra, è però il metodo che non va e che le
assicuro, Assessore, anche se posso comprendere la sua difesa
d'ufficio... ecco l'ufficio stesso che lei rappresenta dal punto di
vista politico, quindi a livello apicale, nei colloqui che ho avuto
in questi giorni ha palesato anch'esso dell'imbarazzo di fronte a
questa vicenda dei controlli e delle verifiche. Ribadisco la
necessità a tutta l'aula che sul bilancio principe di questa
regione, ossia il nostro bilancio, vengano adottati dei criteri di
maggior rigore, di controllo, di verifica che i soli Consiglieri
non possono per carenze tecniche assolvere. È evidente che le
dinamiche, le complessità di un simile bilancio... mi riferisco
solamente alle questioni tecniche, non politiche, le questioni
politiche afferiscono al nostro mandato, ma sto parlando come
revisore che non mi sento tale. La Regione obbliga gli enti locali
a fare ricorso ai revisori dei conti, i Comuni hanno i revisori dei
conti, le società partecipate ce li hanno, noi non ce li abbiamo.
Capisco che c'è una volontà politica in questo senso, ma occorre
dare un cambio di marcia perché i controlli che sono stati
effettuati sono stati perorati dagli stessi uffici, ma non sono
stati rispettati.
Assessore, lei doveva vedere il viso del suo Coordinatore di
fronte alle mie richieste... dico:
"Dott. Bieler, ma queste
spiegazioni..."
- che adesso in parte io leggerò -
"... sono
tutte così?"
, con mestizia mi ha detto:
"sì"
. Perché
anche l'ufficio si è prodigato nel richiedere i doverosi controlli
e accertamenti sull'esistenza o meno dei titoli giuridici esistenti
di questi residui, che per la gente "residui" vuol dire crediti
della Regione nei confronti di terzi, che sono contenuti in questo
librone, da me ampiamente guardato, e dove ci sono non solo privati
cittadini, Assessore, ci sono società, altre imprese, ma ci sono
anche dei recuperi di lunga data che riguardano FOSPI, recuperi
vari fra enti ed enti, per cui mi riesce difficile immaginare come
sia possibile che certi crediti non siano stati incassati dopo
tanti anni anche da parte di società, non solo di privati. In
questo libro esistono dei privati che presumibilmente, anzi
certamente, perché alcuni li ho verificati io, non sanno neanche di
esserci inseriti. Ci sono delle persone che sono inserite - e sono
tantissime - per un motivo o per l'altro come dei debitori nei
confronti della Regione e se esse non sono rese edotte di essere
debitrici... oltre al fatto abbastanza strano e anche pericoloso
che non è detto che queste persone possano accettare di essere
debitrici, magari potrebbero anche obiettare qualcosa... ci sono
dei casi concreti, delle risposte anche da parte degli uffici che
hanno evidenziato l'esistenza anche delle contestazioni a queste
cose. Su tale punto formale, che è anche sostanziale, pertanto non
voglio solo evidenziare una questione di legittimità e non voglio
neanche più alimentare la polemica, mi augurerei che per il
prossimo consuntivo vi possano essere dei controlli più rigorosi e
che i vari comparti della Regione... che sono sollecitati
opportunamente, perché sono stati sollecitati, l'ho detto ieri e lo
ribadisco oggi, il Dipartimento (l'ho scritto) ha sollecitato gli
uffici per dimostrare la presenza del titolo giuridico in capo a
questi crediti. Presidente, purtroppo, gli uffici non hanno
ottemperato alle richieste da parte del Dipartimento del bilancio e
dell'economia, quanto meno nei tempi utili, perché, quando vedo
scritto su certi punti - vi risparmio, ma sono tutti così, il dott.
Bieler mi ha detto che sono tutti così... -:
"l'ufficio
provvederà..."
, sembra che, per iniziativa del revisore Zucchi,
si adottino adesso delle richieste per l'esazione di determinati
crediti. Ora io non voglio fare il primo della classe, né peccare
di presunzione, ma è una cosa che crea un certo tipo di imbarazzo,
perché quando un imprenditore noto anche per la sua integrità e per
la puntualità di pagamenti di ogni genere e tipo non era neanche a
conoscenza di essere iscritto nell'elenco dei debitori... c'è
scritto nella parte finale, il 3 giugno:
"il competente ufficio
provvederà a richiedere alla società di effettuare il versamento
di..."
X, richiesto con nota del 2007, ma mai effettuato...
(interruzione dell'Assessore Lavoyer, fuori
microfono)
... ma sì, occorre la presenza del titolo giuridico anche
attuale, perché le imprese devono essere poste... i terzi, i
debitori devono essere consapevoli e lei, Assessore, lo sa che ai
debitori deve essere sollecitato il pagamento di certi importi,
altrimenti è legittimo dubitare dell'iscrizione di determinate
poste. Finiamola qui allora su questo punto, speriamo che dalla
prossima stesura gli uffici ottemperino le raccomandazioni che sono
state poste in essere, ma permettetemi di dire che, di fronte a
simili dati, politici come sono stati espressi e anche dal punto di
vista formale il nostro gruppo non può che esprimere un voto di
astensione.
Presidente
- Sui due documenti? Sui punti n. 24 e n. 25?
L'astensione sull'assestamento e rendiconto?
Président
- La parole au Conseiller Zucchi.
Zucchi (PdL)
- Sintetizzo anche su questo, perché ci sono
delle implicazioni che sono state ricordate anche dal collega
Louvin che mi ha preceduto. Il mio discorso di ieri è stato ripreso
dall'Assessore oggi sulle mie perplessità in merito alla gestione
speciale della Finaosta, io non ho detto che si tratta di questioni
di convinzione, ho delle perplessità su tutto il meccanismo di
gestione della Finaosta e anche nel punto ricordato poc'anzi dal
Consigliere Louvin...
(interruzione del Presidente della Regione, fuori
microfono)
... l'astensione su tutti e due, ma lo volevo spiegare... sulla
gestione speciale ci sono anche lì, a mio parere, delle situazioni
che devono essere ricomposte in un alveo di maggiore precisione, in
questo assestamento vi è l'ablazione di questi 9 milioni in
gestione speciale, questo non fa altro che alimentare quella che è
la nostra perplessità e preoccupazione in merito ad un meccanismo
di gestione, quello della gestione speciale, di soldi che - non
dimentichiamo - sono soldi della Regione, i quali sono, di fatto,
gestiti in una maniera che dovrebbe essere più dipendente da
indirizzi precisi, ossia da leggi e regolamenti, in tutti e due i
sensi. In passato abbiamo assistito a delle situazioni tali per cui
questo fondo in gestione speciale... anche nella passata
legislatura sono accaduti dei casi in cui determinati tipi di
interventi: penso a quello della Tecnomec, o a quello dell'impianto
di innevamento delle Funivie del Gran Paradiso... sono stati di
fatto finalizzati dal punto di vista finanziario attraverso una
dicitura che non ci sembra propriamente chiara. Noi vorremmo che
sulla gestione anche dei fondi presso la Finaosta vi fosse una
maggiore chiarezza ed è anche per questo motivo che su tale
provvedimento noi dichiariamo il nostro voto di astensione.
Presidente
- Ci sono altre dichiarazioni di voto? La
parola al Consigliere Donzel.
Donzel (PD)
- Il Partito Democratico dichiara la sua
astensione su entrambi i provvedimenti per le seguenti motivazioni.
Per quanto riguarda il rendiconto, pur consapevoli che si tratta di
un rendiconto, le problematiche che sono emerse rispetto alla
questione del Collegio dei revisori ci hanno lasciato qualche
perplessità. Mi fa piacere però che stamattina - io sono convinto
che per cambiare le cose bisogna salire un gradino alla volta - vi
sia stata un'apertura sulla questione di trasformare una prassi
consolidata in un regolamento chiaro che non lasci più dubbi.
L'astensione quindi è un'astensione in positivo, nel senso che
questo segnale lo cogliamo con favore e speriamo che l'approvazione
di un rendiconto di un Consiglio regionale diventi quella prassi
esistente in tutti i Comuni della Valle d'Aosta, ossia una prassi
che non dà adito a dubbi, che è un momento in cui si segnala con
rigore la correttezza dei conti. Qui c'è stato un revisore di
minoranza, ha lasciato intendere che molte... ossia solo con
un'indagine condotta in una settimana ha fatto emergere dei dubbi
che sarebbe meglio che fossero completamente allontanati.
Sull'altro documento anche qui un'astensione che pure vogliamo
riconoscere prende atto di alcune situazioni positive, ossia ancora
provvedimenti che vanno nell'idea del contenimento della crisi, in
particolare accogliamo con positività il fatto che viene ribadito
che sono garantiti i 900mila euro previsti per il Comune di Aosta,
però certamente manca quella che chiamiamo la filosofia generale di
un progetto di rilancio e di sviluppo della Valle d'Aosta, vorremmo
che questa strada venisse imboccata con determinazione, ci sono dei
segnali però non c'è ancora l'azione concreta. Speriamo che questo
sia l'anno in cui davvero si possa ripartire con un progetto vero
per la Valle d'Aosta.
Président
- La parole à l'Assesseur au budget, aux
finances et au patrimoine, Lavoyer.
Lavoyer (FA)
- Chiaramente per dichiarare il voto
favorevole della maggioranza ai due provvedimenti. Nel dichiarare
il voto favorevole però voglio precisare per evitare un equivoco:
sulla tempestività, sull'aggressività ognuno può avere le sue
opinioni dell'azione per recuperare i crediti, ma sul fatto che i
creditori non siano stati avvisati è un'inesattezza. Tutti sono
avvisati, in particolare l'esempio che ha fatto il collega
Zucchi... non entriamo nel merito di chi è il soggetto, il soggetto
sa perfettamente che c'è questo contenzioso in atto; la Regione gli
ha chiesto di assolvere ad un debito, il soggetto ritiene che non
deve pagare questo onere alla Regione, c'è una lite in corso, ma il
soggetto è informato, tutti sono informati! Ci sono anche dei casi
in cui il creditore è fallito, ci sono dei casi in cui è deceduto,
è deceduto l'erede... si punisce nel momento in cui ci sono i
titoli per punire, ma tutti sono avvisati. Io poi non entro nel
merito se le strutture possono essere più aggressive, più
ripetitive, io penso che comunque le procedure vengono rispettate,
su questo c'è un impegno della Giunta ad andare nella direzione di
essere più incisivi, ma tutti sono avvisati, qualcuno fa anche il
furbo.
Président
- Je soumets au vote le projet de loi dans son
ensemble:
Conseillers présents: 33
Votants: 27
Pour: 22
Contre: 5
Abstentions: 6 (Donzel, Carmela Fontana, Lattanzi, Rigo,
Tibaldi, Zucchi)
Le Conseil approuve.
