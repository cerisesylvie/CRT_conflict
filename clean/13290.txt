Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 4287 del 10 marzo 1993 - Resoconto
OGGETTO N. 4287/IX Presa d'atto delle dimissioni rassegnate
dai signori Pinacoli Pierluigi e Patacchini Renato da membri del
comitato regionale per i servizi radiotelevisivi e loro
sostituzione.
Presidente
La presa d'atto è registrabile mediante
un voto.
Ha chiesto di parlare il Consigliere Gremmo.
Gremmo (UAP)
Approfitto dell'argomento per
chiedere una cosa al Presidente della Giunta.
Visto che ci stiamo avviando al periodo dei referendum prima e
della campagna elettorale poi, vorrei chiedere al Presidente di
convocare in fretta questo comitato per verificare che le regole di
accesso sia per quanto riguarda i referendum ma soprattutto poi per
la campagna elettorale siano chiare e soprattutto non siano
penalizzanti.
Mi ricordo che nell'altra campagna elettorale chi era già
presente in Consiglio parlava tot ore, io sono andato là ed ho
fatto appena in tempo a dire: "Ciao mama...". Quindi chiederei che
ci fosse un po' di equilibrio. Siccome ho l'impressione che questo
comitato dovrebbe servire anche a quello, forse sarebbe utile
pensarci per tempo.
Nel merito, non so se la minoranza ha deciso qualcosa;
certamente se il Gruppo Dc avesse avuto la cortesia di consultarsi
con gli altri colleghi, avrebbe fatto bella figura. Beneforti è
stato eletto lo stesso, però non era il rappresentante della
minoranza, era il rappresentante di qualcuno che non è stato
neanche cortese; anche qui fate un po' quello che volete.
Presidente
Ha chiesto di parlare il Presidente
della Giunta.
Lanivi (GM)
Direi che la proposta del Consigliere
Gremmo ha una sua validità, quindi mi impegno a convocare questo
comitato. Ma ancora più che una riunione di questo comitato,
potrebbe essere utile una riunione dei Capigruppo presenti in
questo Consiglio, che può decidere se allargarle anche all'esterno
per stabilire una specie di codice di comportamento per la campagna
elettorale.
Presidente
Pongo in votazione la presa d'atto
delle dimissioni rassegnate dai signori Pinacoli e Patacchini:
Esito della votazione
Presenti: 23
Votanti: 22
Favorevoli: 22
Astenuti: 1 (Gremmo)
Il Consiglio prende atto
Presidente
Passiamo alle designazioni per i loro
sostituti. Ci sono delle candidature?
Ha chiesto di parlare il Consigliere Viérin, ne ha facoltà.
Viérin (UV)
Nous proposons M. Piero Minuzzo.
Presidente
Ha chiesto di parlare il Consigliere Ricco,
ne ha facoltà.
Ricco (DC)
Il Gruppo della Dc sostituisce il signor
Patacchini con il signor Favre Fabrizio.
Presidente
Pongo in votazione le candidature
presentate. Votazione per schede segrete.
Esito della votazione
- Presenti e votanti: 24
- Schede valide: 24
Hanno riportato voti:
- Favre Fabrizio: 19
- Minuzzo Piero: 17
Presidente
In base all'esito della votazione, dichiara
eletti quali membri del Comitato regionale per i Servizi
Radiotelevisivi, in sostituzione dei Signori Pierluigi Pinacoli e
Renato Patacchini, i Signori Fabrizio Favre e Piero
Minuzzo.
