Classificazione
GIUNTA REGIONALE



Oggetto del Consiglio n. 12 del 1° luglio 2008 - Resoconto
OBJET N° 12/XIII - Débat sur le programme de
gouvernement.
Président
- On peut ouvrir le débat suite à la
présentation du programme et du gouvernement, faite de la part du
Président de la Région chargé. J'ouvre le débat.
La parole au Conseiller Louvin.
Louvin (VdAV-R)
- Merci, Président Cerise, de me donner
la parole. Je comprends d'être en pleine timidité de la part des
collègues, certains desquels pour la première fois dans cette
salle. Je prends sur moi la responsabilité de briser la glace et de
toucher un mot sur ce rit ancien et nouveau, puisqu'il a lieu dans
un contexte et par des procédures différentes par rapport au
passé.
Il
satisfecit
del Presidente candidato nei confronti del
suo predecessore è stato di una brevità assoluta. Merci au
Gouvernement sortant, fin de citation. È una parentesi che si
chiude in modo radicale, in modo lapidario, mi spiace collega
Caveri, senza una piccola sottolineatura comunque, nei confronti
dell'operato che lei ha svolto, che noi abbiamo di "Vallée d'Aoste
Vive-Renouveau" e noi, posso dire più in generale anche, delle
forze di opposizione, abbiamo anche contrastato e contestato in
molti momenti, ma tant'è la gratitudine non sempre è di casa, e
qui, purtroppo, vediamo che in questa fase è a lei che tocca
portare un po' il cilicio. Si è qualificato come innovatore
incompreso in qualche modo nei giorni scorsi rispetto ad un
bilancio che poi farà il tempo, farà la storia nei confronti del
suo mandato; sicuramente questa XII legislatura si apre sotto un
segno radicalmente diverso, improntato ad uno stile che qualcuno di
noi ha già conosciuto nel tempo, ispirato; all'epoca si parlava di
pragmatismo, di concretezza, adesso torna questo
leitmotiv
,
questa linea di azione che è tutta volta andare all'essenziale,
almeno nelle dichiarazioni, e apportarsi sulla concretezza.
Noi, prima però di entrare nel concreto di questa XIII
legislatura, non possiamo fare a meno di avere uno sguardo su un
ciclo lungo che si è chiuso, non solo con la presidenza di Luciano
Caveri, ciclo molto più lungo, ciclo che è stato di fortune
economiche per la Regione Valle d'Aosta, un ciclo di benessere che
si è diffuso, di ricchezza complessiva della Valle d'Aosta che è
cresciuta dagli anni '80 agli anni 2000, ma ciclo che sappiamo
essere oggi sicuramente ad un punto di svolta. È anche tra l'altro
un ciclo che è stato segnato, purtroppo, da almeno 15 anni di
vicende politico-giudiziarie molto sofferte in questa Regione.
Vicende politico-giudiziarie che hanno coinvolto una parte cospicua
della classe politica valdostana, che l'hanno in parte decimata e
dalle cui fila ritorna con grande forza un
leader
politico
della vaglia, del temperamento di Augusto Rollandin.
Le storie che ci lasciamo alle spalle non hanno bisogno di
essere qui evocate, è il contesto, il quadro generale che deve
essere tenuto presente, però. Ed è un quadro generale di difficile
compatibilità tra quello che è la legalità e quella che è l'azione
politica, quelle che sono le decisioni amministrative, che deve
sicuramente essere ricomposto. Noi abbiamo fatto, durante una
campagna elettorale, purtroppo è durata moltissimo tempo perché
sono sovrapposti appuntamenti referendari, politici e regionali,
abbiamo fatto dell'attenzione nei confronti, non di un generico
legalismo, di una legalità condivisa, diffusa a cui,
en
passant
, si è richiamato lo stesso Presidente candidato, e
riteniamo che su di essa si debba fare perno per avere un governo
efficiente. L'efficienza non disgiunta dalla legalità, non
disgiunta dalla correttezza, nel rispetto di regole che
appartengono a tutta la popolazione valdostana e
in primis
-
lo ripeto, ce lo siamo già detti questa mattina - a coloro che
siedono in questa aula. E poi c'è un dato politico nuovo, che è la
nuova veste, la nuova veste "candida" del candidato Presidente, il
nuovo laticlavio che porta, che fa sentire parole nuove in
quest'aula da parte sua, oculatezza nella spesa, particolare
attenzione all'ambiente, una cura ed un'attenzione per le fasce
deboli della popolazione, un accenno alla meritocrazia. Temi che,
se declinati correttamente, ci trovano, Consigliere Rollandin,
nell'attenzione e nella collaborazione che è dovuta. Vorremmo che
non fossero pure declamazioni di avvio legislatura, vorremmo che
non fossero semplicemente un approccio, uno stile di apertura
diverso, che - come già abbiamo visto in campagna elettorale -
segna tutto il suo personale distacco dalla conduzione precedente,
questo coraggioso e discreto agire, questa invocazione a pochi
proclami e molta concretezza, sono, sicuramente, un segno di
personalità, saranno forse anche il senso di una politica. Noi ci
auguriamo che non siano l'impoverimento della politica, e la
centralità esclusiva alla persona piuttosto ad una persona.
La Valle, collega Rollandin, l'ha premiata. L'ha premiato con un
risultato di grandissima importanza numerica, sicuramente in parte
in contrapposizione ad altre candidature, anche e soprattutto per
sue capacità indiscusse, ma noi aggiungiamo anche perché lei era al
centro di un sistema e ritorna al centro di un sistema che non è
solo di governo, ma che è di potere su tutta la Regione Valle
d'Aosta. Abbiamo avvertito in questa fase di preparazione del
Governo regionale una situazione di
one man show
, un uomo
solo al centro dell'arena. Siamo preoccupati, non tanto come
opposizione nei cui confronti lei ha avuto del garbo personale che
ci ha portati a due incontri, brevi, ma comunque significativi e di
cui siamo stati attenti, partecipi e abbiamo avuto sensibilità da
parte sua. Siamo preoccupati per i colleghi della maggioranza,
in primis
, dell'"Union Valdôtaine", nelle cui fila non
vediamo più nessun Consigliere che ha calcato la scena nella scorsa
legislatura. Io non sono profeta di sventure, ma invito a grande
attenzione al ruolo che possono svolgere menti libere nei movimenti
e partiti di maggioranza e che devono avere una loro possibilità di
espressione, di azione, di concorso che ahimè, questi giorni, dal
punto di vista quanto meno mediatico di come i giornali, di come la
televisione hanno trattato la vicenda della costruzione di questo
Governo, non vi hanno visti ancora molto partecipi.
Con la presidenza Rollandin è possibile, forse probabile che
vengano by-passati moltissimi snodi della società valdostana.
Abbiamo conosciuto, abbiamo sperimentato questo modo di governare
che è di contatto diretto con la gente, con le singole persone, che
rende qualche volta addirittura inutile la permanenza intorno di
altre persone, soggetti, collaboratori perché una Valle piccola
come la nostra, che fa anche del contatto personale una grande
forza, il rischio di fare persona su una sola persona è un rischio
spesso presente ed è un rischio che è stato presente, molto
presente, vent'anni fa, quando un "primo ciclo Rollandin" giunse al
suo punto più elevato e che non vorremmo si ripetesse. Sappiamo
essere in presenza di persone attente, di persone capaci, ma
invitiamo a non sottovalutare questo pericolo che è un pericolo per
la comunità tutta intera. Abbiamo, noi, una visione leggermente
diversa, molto più propensa al coinvolgimento, alla partecipazione,
forse anche in qualche momento eccedendo su questi temi, peccando
di eccessiva fiducia su questo terreno, ma noi riteniamo che sia
una strada da percorrere e che non ci si debba aggrappare tutti
allo stesso uomo al timone: questo è un pericolo per la Valle ed è
un pericolo che la nostra forza di opposizione si prodigherà per
evitare.
Con l'elezione del 25 di maggio naturalmente la Valle d'Aosta ha
fatto una scelta, l'ha fatta massicciamente. Avremmo auspicato,
noi, che altre forze qui presenti, in particolare il "Partito
Democratico"... poter dare vita ad un'altra svolta politica. Ci
dispiace non solo che non si sia raggiunto quel risultato, ma ci
dispiace anche che altre forze, che con noi hanno concorso in
questa competizione elettorale, non facciano sentire, qui, la loro
voce. È nostra opinione che ogni sensibilità significativamente
presente nella comunità valdostana, e riteniamo che 4.000
Valdostani siano una quota elevata di questa sensibilità, possano e
debbano in qualche modo fare sentire la loro voce, le loro
opinioni, certamente non nella sede decisionale, non nella sede del
Governo, ma nella sede dell'Assemblea. Abbiamo una legge elettorale
sulla quale sicuramente torneremo più avanti, tra qualche mese a
discutere, ma intanto registriamolo questo, registriamolo tra di
noi questo fenomeno, questa sparizione questa volta di una voce
ormai quasi storica anche in quest'aula, la voce di forze attente
alle sensibilità ambientali e progressiste che si è spenta con
questa tornata elettorale. Non sono lacrime di coccodrillo, sono
una constatazione, me lo permettete, se fosse successo ad altre
forze politiche, sicuramente potremmo dire la stessa cosa. È un
problema di quote significative, di comunità, di popolazione, che
non portano più in quest'aula la loro opinione.
Quanto alla proposta politica, sulla quale noi riteniamo proprio
anche in linea con un discorso più corale, che anche altri colleghi
del nostro gruppo possano poi intervenire per alcune
puntualizzazioni, doverosamente, Presidente candidato, candidato
Presidente Rollandin, le facciamo alcune osservazioni. Naturalmente
Lei ha avuto la gentilezza di illustrarci un programma di governo
particolarmente sintetico, pregio che certamente le riconosciamo
con dei punti di rilievo e priorità e non come sviluppo complessivo
del discorso, ma alcuni di questi punti, mi permetta, peccano
sicuramente di estrema genericità e per altri constatiamo
l'intelligente acquisizione, l'intelligente assorbimento anche di
alcune problematiche che non erano sicuramente state appannaggio
del suo movimento e dei movimenti alleati nel corso degli ultimi
mesi. Così per la questione dei costi della politica, o costi della
democrazia che dir si voglia, sul quale altro è stato
l'atteggiamento finora mantenuto. Su questo, mi permetta
semplicemente un rilievo. Noi discutiamo volentieri della riduzione
di questi costi, del peso enorme che oggi porta il cittadino
valdostano sulle proprie spalle per permettersi un'Assemblea come
questa e molte altre Assemblee elettive o organismi amministrativi,
o organismi decentrati, eccetera. I cittadini valdostani hanno un
peso enorme sulle spalle, c'è da sfrondare, proporremmo una
sfrondatura vigorosa anche a partire dalle indennità di carica di
noi Consiglieri, di noi Amministratori regionali. Mai collegare
questo con temi come le fasce deboli, con temi come il sostegno ai
giovani, è un passaggio che suona demagogico. Parliamo serenamente
di risparmio nell'interesse della comunità valdostana nel suo
complesso per non dare il senso che un piccolo sacrificio fatto
dagli uomini e dalle donne che sono in quest'aula sia fatto
generosamente, direi quasi compassionevolmente nei confronti di
qualche valdostano più sfavorito. Dobbiamo essere più decisi nella
lotta alle povertà, più incisivi nel sostegno ai giovani e non
mettere in collegamento questi due temi che un collegamento diretto
sicuramente non hanno. E che altri temi li abbiamo trovati
piacevolmente ripresi nel suo intervento quali... alla lettera, mi
riferisco in particolare al sistema autostradale tangenziale, ad
altre idee che erano avanzate da noi, su tutto quello che è
un'indicazione prospettica, condivisa, cose che faremmo anche noi.
Non diremo né a lei, né alla sua maggioranza, né al suo Governo dei
"no" preconcetti. Noi abbiamo l'assoluta tranquillità di valutare
singole proposte, singoli temi, di studiare con gli organi della
Regione le migliori decisioni.
Dissentiamo però dall'impostazione che lei sta dando in questo
momento alla strutturazione, alla vertebrazione di questo Governo.
Il primo passo a fronte di una dichiarata volontà di ridurre i
costi della politica, diventa quello di aumentarli, in termini di
aumento di spesa, sulla creazione di un nuovo Assessorato; poi
discuteremo, si discuterà da adesso in poi a iosa, sono temi che
abbiamo già affrontato anche in altre assemblee: quella della
nascita di nuove strutture. Noi non crediamo che aumentando il
numero degli Assessorati si migliori la soluzione dei problemi.
L'abbiamo detto già in altra sede, alcuni vicini da cui ogni tanto
potremmo ispirarci come i colleghi del Canton Vallese, dove un
governo per una Regione ben più grande della nostra, funziona
perfettamente con cinque Ministri con funzioni che vanno ben oltre
le nostre, comprendono la Polizia, comprendono la giustizia, e
quant'altro. Quando si parla di stringere rapporti, di fare rete
con le Regioni frontaliere, facciamola lì, la rete, cominciamo lì,
cominciamo a prendere quello che hanno di buono, di saper gestire
con meno persone, dodici Ministri a livello nazionale... credo che
sette Assessori non fossero un numero troppo esiguo, abbiamo
amministrato e governato con questo numero per molti anni!
La linea di tendenza che lei inaugura di nuovo, quella
dell'espansione delle strutture per far quadrare i conti nella
maggioranza, non i conti economici, ma i conti nella maggioranza,
rappresentano per noi un errore. Come rappresenta un errore nel
complesso non aver posto l'accento in modo netto sulla volontà di
arretrare la macchina del potere pubblico rispetto all'economia e
alla società regionale, non ne ho ravvisato, non ne abbiamo
ravvisato nel complesso di questo documento la volontà. Noi
crediamo che si debba progressivamente andare ad individuare quali
strutture, dipendenti della Regione, finanziate dalla Regione o
strumentali della Regione, possano essere progressivamente
privatizzate, lasciate ad altri soggetti. Il peso ormai della
macchina, l'abbiamo già detto, è terrificante e questo segnale, che
sarebbe stata la vera rivoluzione che un uomo con la forza del
candidato Augusto Rollandin avrebbe potuto fare, questa
indicazione, questa linea non mi pare che sia stata imbroccata. Non
è tempo e non c'è modo di soffermarsi su tutti i punti. Pochissime
e brevissime sottolineature, ripeto, poi lascio volentieri ai
colleghi riprendere altre questioni.
Su tematiche economiche come quella del turismo, le vogliamo
evidenziare, Presidente Rollandin, l'accentuarsi di questa
invasione pubblica. Le do un solo riferimento: l'idea che ci siano
dei presidi territoriali che fungono da centro di accoglienza o a
cui possa essere attribuita la gestione delle seconde case; anche
la gestione delle seconde case in Valle d'Aosta deve passare sotto
centri di accoglienza pubblici a livello comunale. Non esistono, in
Valle d'Aosta, delle strutture private che già oggi
commercializzano la disponibilità di spazi nelle seconde case, non
possiamo lasciare un po' anche a questa società di cui lei stesso
ha lamentato un difetto di imprenditoria che si sviluppi un
pochettino questa capacità autoorganizzativa. Noi pensavamo, in
materia di turismo, che un ente di promozione regionale forte
sarebbe stato necessario, questo sì, non un ente regionale soltanto
preposto all'informazione, all'accoglienza turistica, abbiamo
un'idea diversa, questo è un tema sul quale le indichiamo una linea
di sviluppo del nostro pensiero che non è la stessa che le ha, la
regia da parte della Regione, l'idea comunque che debba sempre
esserci la mano pubblica che si spinge oltre.
Sul territorio parleranno i colleghi; annunciamo preoccupazione,
non solo per la nascita di un nuovo Assessorato che, in fondo, è
solo uno strumento, dipende dalla filosofia, dagli uomini, dalle
donne che lo vanno a gestire e ad animare. Preoccupazione che quel
giusto snellimento delle procedure, quella giusta rapidità che si
invoca non sia accompagnata da una forte attenzione al territorio,
c'è bisogno di una grande salvaguardia del nostro ambiente e c'è
bisogno di una politica nuova sul territorio. Non ne abbiamo ancora
elementi, è sicuramente presto, ed è ancora prematuro ed ingiusto
dare dei giudizi prima di aver visto all'opera, ma sappia che su
questo la nostra attenzione sarà totale, il nostro pensiero non
sarà limitato alle declamazioni, ma entreremo nello specifico
dell'azione programmatoria e di controllo che compete alla Regione
ed al coinvolgimento giusto in questo campo, non solo degli Enti
locali, ma anche di quanti soggetti, oggi sempre più attenti e
partecipi alla gestione del territorio, alla sua salvaguardia, alla
sua protezione, devono essere non solo ascoltati, ma coinvolti
nelle scelte pianificatorie.
Una grande svolta è possibile sulle linee che lei ha tracciato
rispetto ad alcune grandi opere, mi pare di trovare una netta
sterzata rispetto all'impostazione che era stata dal suo
predecessore, anche se le linee su cui lei si muove non sono ancora
del tutto chiare, in qualche caso sono obiettivamente di difficile
lettura, come l'idea di una metropolitana leggera nel centro di
Aosta, con asse nord-sud-est-ovest, che lei abbandoni progetti
obiettivamente un po' sopra le righe come quelle del prolungamento
della funivia fino al centro di Aosta non ci dispiace per niente,
che si lancino così, ma forse lei ne avrà elementi e noi
discuteremo e approfondiremo idee come questa della metropolitana
leggera per Aosta, non sappiamo se già concertata o meno con l'ente
locale nel quale noi eravamo, in cui forse ricordo male, ma i
colleghi che erano presenti possono essere... ma non si è mai
parlato fino ad oggi. Ecco, questo dà il senso, il rischio forse
che anche lei si faccia prendere dalla politica dell'annuncio da
cui ha preso le distanze nel suo intervento.
Sulle politiche sociali, le sei-sette righe, forse, che lei
dedica, sono sicuramente troppo poco per esprimere un'opinione
compiuta, ma non abbiamo trovato le parole "sanità", "ospedale".
Abbiamo sospettato che ci fosse stata una pagina dimenticata nel
suo fascicolo, forse sono temi già risolti, questioni già definite,
ma non lo sono ai nostri occhi: la politica sanitaria, la sua
programmazione, la sua articolazione sul territorio, il
soddisfacimento dei bisogni e, perché no, da parte nostra, il
ripensamento anche, poi, delle localizzazioni ospedaliere, sono un
tema sul quale ci piacerà confrontarci, ma penso che avremo
occasione. Ci diamo appuntamento su questo ai mesi, alle settimane
a venire.
Dove invece tiriamo il segnale d'allarme, molto fortemente - e
qui confesso c'è anche un filo di interesse supplementare legato ad
un'attività mia professionale - è sul tema dell'università. Undici
parole: rivedere impostazioni dei corsi diplomi devono essere
respiro europeo, alta qualità, selettivi. Se fosse solo la sintesi
di un pensiero potrebbe anche starci: è un telegramma sulla
materia, ma ciò che preoccupa altamente e penso che preoccupi
moltissimo a qualche centinaio di metri da qui, è che si possa
immaginare che qui si definiscono impostazioni dei corsi e dei
diplomi universitari, perché questa è la morte dell'autonomia
universitaria, non esiste università al mondo che si faccia
ridefinire corsi e diplomi da un'aula politica. Su questo noi
alziamo una barricata perché, pur condividendo - glielo diciamo con
chiarezza - la necessità di rivedere anche verso gli obiettivi che
lei ha indicato, perché sono anche i nostri, l'impostazione della
nostra università, questo non si enuncia per
diktat
e non si
rivede autoritariamente. Noi crediamo che lei avrà modo, se andrà a
ricoprire l'incarico di Presidente del Consiglio di amministrazione
dell'Università, di confrontarsi con questo ambiente e di
discuterne, crediamo che il suo "senato accademico", crediamo che
il suo rettore, non siano organi periferici dell'Amministrazione
regionale. Chi ha dato corpo all'esperienza universitaria, chi l'ha
seguita da vari ambiti, è sicuramente molto sensibile e comprende
perfettamente ciò che noi stiamo dicendo.
Sul Casinò, è presto, sentiamo la sua urgenza di ridefinire
l'organigramma; è una buona opportunità per lei questa del
restringimento, questa della diminuzione numerica dei componenti
del Consiglio di amministrazione; vedremo alla prova dei fatti, se
questo intento di lasciare la politica, sulle soglie della Casa da
gioco, sarà o meno rispettato. Non abbiamo... chiedo scusa,
Presidente, ma non ho percezione esatta del tempo... ancora 16
minuti, cercherò di non utilizzarli tutti. Chiedo scusa, ma non ho
l'abitudine a consultare questo tabellone.
Volevo aggiungere una parola sulla composizione della Giunta,
non sui singoli componenti, ma nelle sue fila, oltre ad un
presidente che ha chiuso poche settimane fa questioni di grande
peso, sul fronte giudiziario figurano altri esponenti che sono
stati condannati per reati contro la pubblica amministrazione...
userei il singolare. Noi abbiamo fatto delle scelte, nella
formazione stessa delle liste elettorali, radicalmente diverse. Non
possiamo non sottolinearle una diversità di fondo, in questo. Con
rammarico, ben conoscendo magari anche l'attenuità di determinati
fatti, è una questione di ordine generale che noi poniamo, non una
questione di ordine personale e singolare. Riteniamo non di meno
che anche qui, un segnale nei confronti della comunità, non
dovrebbe essere di totale inutilità.
L'ultima considerazione che svolgo cari colleghi riguarda
l'apertura politica che è stata annunciata al termine
dell'intervento del candidato Presidente Rollandin rispetto alle
Commissioni consiliari, tema che potrebbe portarci molto lontano.
Noi abbiamo già avuto modo di segnalarle questa mattina il
rammarico per il mancato coinvolgimento nella condivisione della
scelta del Presidente di questa Assemblea. Lei, nell'incontrarci,
nell'aprire un dialogo con noi, ha posto dei binari molto stretti,
ha posto in sostanza, sul tavolo, un pacchetto di offerta. Davanti
a me chi si intende molto di pacchetti, di offerte diventa
difficile la scelta, soppesare il perché, il per come, le opzioni,
vero collega Benin, quindi anche qui è un po' un prendere o
lasciare quello che lei ha evidenziato alle opposizioni tutte. Non
so come dirle, ma in qualche modo noi non ci sentiamo né di
prendere, né di lasciare, non perché siamo indecisi, ma perché la
nostra visione del dialogo è diversa. Noi avremmo desiderato
fortemente una compartecipazione in alcuni ruoli strategici del
Consiglio regionale, ma con una vocazione diversa, con un segno
diverso da quello che lei ha indicato. Non abbiamo da chiosare e da
interpretare sul perché lei ha fatto determinate offerte, lei ha
detto "n. 1 e n. 5", "Istituzioni e Autonomia" e "Servizi sociali e
istruzione". Non è questione di questo o di quell'altro, è di tipo
di coinvolgimento, un coinvolgimento in sede di controllo, in sede
di maggior verifica di quanto si svolge all'interno della macchina
regionale ci avrebbe trovati molto, molto contenti. Avrebbe,
secondo noi, dato il segno che la maggioranza non aveva paura di
lasciare guardare in qualche modo all'interno della macchina
regionale, di lasciare verificare puntualmente quanto sta avvenendo
e come viene fatto. Invece l'organizzazione che lei ha proposto,
anzi vorrei quasi dire, ha stabilito, nei confronti dell'aula è
molto precisa: 5 a 2 nelle Commissioni, quindi 5 alla maggioranza e
2 all'opposizione; è una leggera, ma significativa
sottorappresentazione delle proposizioni, cioè alla minoranza si
danno meno presenze in commissioni e vengono offerti due ruoli di
direzione, di rappresentanza di queste commissioni. Non c'è
concertazione, si è già deciso. Noi valuteremo più avanti con le
altre forze delle opposizioni come rispondere a questa proposta, ma
devo dirle che il metodo non ci ha entusiasmato, non vorremmo che
chiedesse il senso di un'apertura in qualche modo paternalistica
all'opposizione. Noi crediamo, quale che sia l'indicazione che
daremo nel pomeriggio poi rispetto a queste presenze nelle
commissioni... riteniamo invece che si potesse procedere in modo
diverso con un'attenzione diversa alla co-decisione su come
organizzare quest'aula. So che il suo carattere è un po'
sbrigativo, forse passa sopra a questi dettagli, queste
nuances
, ma noi siamo fatti così... che vuole, per qualche
tempo ci dovrà sopportare! Questa, candidato Presidente, è la
nostra visione.
Monsieur le Président du Conseil c'est cela le sens de notre
opinion, de l'opinion du groupe "Vallée d'Aoste Vive-Renouveau" au
sujet de la candidature du futur Président de la Région, de son
programme de Gouvernement et de la composition de son propre
Gouvernement et il sera, à mes collègues qui souhaiteront
intervenir, d'intégrer cette pensée. Je vous remercie.
Président
- La parole au Conseiller Lattanzi.
Lattanzi (PdL)
- Il mio collega Benin mi diceva: "mi
raccomando, non farla così lunga"... Sarò decisamente più
sintetico, nel senso che chi è abituato ai tempi del lavoro, ancora
non si abitua ai tempi della politica, ma credo che la politica si
dovrà abituare ai tempi della concretezza delle decisioni.
La legislatura che sta per iniziare, la XIII legislatura, dovrà
necessariamente cambiare passo rispetto alle precedenti, lo hanno
capito gli elettori innanzitutto e, come sempre, il popolo, prima
ancora che la sua classe governante, che il 25 maggio ha
determinato in maniera chiara il senso di un bisogno di una serie
di priorità, alle quali le forze autonomiste sono state chiamate a
dare una risposta
in primis
, e anche con una esplicitazione
chiara al di là delle leggi elettorali della candidatura a
Presidente della Regione da parte di Augusto Rollandin.
Il popolo ha indicato in maniera chiara chi deve assumersi la
responsabilità di traghettare la Valle d'Aosta nel prossimo
quinquennio. Un quinquennio che finirà nel 2013, quando finiranno i
fondi europei per la Valle d'Aosta, perché verranno dirottati verso
i Paesi dell'est che in Europa sono decisamente più bisognosi di
quanto non lo sia la nostra piccola Regione che, in montagna, fa
fatica a competere con il mercato internazionale, a mantenere i
suoi livelli di benessere, di
welfare
e di una condizione
economica decisamente più favorevole, anche se si alzano forti le
voci di disagio anche nella nostra Regione.
Dovremo affrontare sfide tremende, mi permetto solo di ricordare
che questa piccola Regione deve vivere la propria esistenza nella
consapevolezza che fa parte di un sistema ancora più grande e
mostruoso sistema economico, dove non è solo l'Italia, ma è
l'Europa che è schiacciata fra economie potenti, quella occidentale
degli Stati Uniti e quella delle grandi nuove economie che
dall'Asia si sono affacciate nei pochissimi anni precedenti. Noi,
solo 7-8 anni fa, non sapevamo economicamente chi era la Cina...
oggi la Cina è molto vicina come lo sono l'India e il Pakistan:
economie che a noi sembrano lontane, ma che colpiscono le nostre
aziende, che hanno fatto chiudere le nostre attività industriali
nella bassa Valle, mettendo in mezzo alla strada delle famiglie
valdostane. Un'economia valdostana, che come giustamente il - per
il momento - collega Rollandin esprimeva con preoccupazione, fa
fatica a mantenere il passo con la sfida della globalizzazione e
che ha la necessità di smarcarsi da una omogeneizzazione dei
processi non solo economici, ma anche culturali di specificità.
Condividiamo che il primo valore sul quale dobbiamo basare il
nostro impegno politico nei prossimi cinque anni sia il rilancio
del valore dell'autonomia, auspicheremmo però che non si ripeta
quello che è successo in questi ultimi 15 anni, cioè l'autonomia
utilizzata solo come strumento per gestire il potere fine a sé
stesso, ma possa essere finalmente uno strumento straordinario per
dimostrare che il nostro modello funziona innanzitutto a noi
stessi. Perché in questo momento il modello non funziona, se non a
chiacchiere, se non nei salotti della politica. In bassa Valle non
funziona, nel turismo non funziona, nell'economia non funziona! Se
l'Italia in queste ore ha visto il suo PIL crescere solo dello
0,10% in questo trimestre, la Val d'Aosta è addirittura fra le
Regioni che si situano al di sotto di questa media nazionale. La
Valle d'Aosta fa fatica. Fanno fatica le centinaia di piccole
imprese e ditte individuali che hanno chiuso la loro partita IVA
nei primi quattro mesi di quest'anno, oltre 113 partite IVA sono
state chiuse e non perché ne sono nate di nuove. Lo sanno
perfettamente quelle 4.000 imprese del settore artigiano che non
solo fanno fatica ad arrivare a fine mese, non arrivano neanche
alla prima settimana del mese! Pagati i contributi e le tasse non
hanno i soldi per fare investimenti nelle loro aziende, ma neanche
per alimentare la loro famiglia. Fanno fatica le famiglie che si
ritrovano senza lavoro magari a 40-50 anni e non hanno alcuna
opportunità di rientrare nel mercato del lavoro perché in Valle non
esiste. C'è stato finora un unico e grande collocamento, un grande
serbatoio e ammortizzatore sociale, ovvero la burocrazia regionale:
la Regione, le Comunità montane, i Comuni, hanno assorbito questa
disoccupazione evidente, che è diventata però latente proprio per
effetto di questa ridistribuzione della ricchezza regionale là
dove, invece che diventare valore di crescita, è diventato costo
per i cittadini tutti.
Non saremo noi a determinare i livelli di tassazione nei
prossimi anni, speriamo che lo faccia il "Governo Berlusconi"
compatibilmente con quelle che sono le risorse di questo Paese, che
è fortemente indebitato e impegnato in una sfida mortale
dell'economia mondiale, ma crediamo che da questo "Palazzo" possa e
debba partire un'operazione di ridisegno dei servizi della Pubblica
Amministrazione al cittadino, perché in questa Regione questa
struttura burocratica non solo non funziona ed è inefficiente, ma è
molto costosa in termini economici e soprattutto di tempo che fa
perdere ai cittadini nelle relazioni con la Pubblica
Amministrazione. Se è vero che questa grande "macchina burocratica"
è stata per un lungo decennio un ammortizzatore sociale, crediamo
che possa diventare un volano per mettere nelle condizioni le poche
imprese, speriamo incentivandole sempre di più, che hanno ancora
voglia di scommettere sul futuro di questa Regione.
Il programma che abbiamo ascoltato, ci permettiamo di
evidenziarne la pochezza in termini di contenuti; è una critica che
non possiamo esimerci dal fare quando il programma di una
legislatura intera, in un momento così importante e delicato per la
nostra Regione, è ridisegnato in quattro paginette, quattro pagine
che dovrebbero disegnare la Valle d'Aosta del nostro futuro. Non ci
formalizziamo per la forma - lo abbiamo detto stamani -, ci
concentriamo sulla sostanza. Auspichiamo che questi siano i punti
di priorità dell'azione di governo futura. È evidente che
auspichiamo di poter valutare meglio i contenuti operativi
strategici di questi, che possiamo considerare semplicemente degli
obiettivi della maggioranza, obiettivi peraltro condivisi.
Possiamo essere contrari a un rilancio dell'economia, di mettere
in piedi tutte le norme e le leggi che possano aiutare l'economia?
Non possiamo essere contrari! Speriamo che lo strumento della
formazione, di cui ha parlato il Presidente incaricato, non sia -
come è avvenuto in questi ultimi dieci anni - semplicemente un
escamotage,
anche qui ammortizzatore sociale, per mettere in
tasca dei soldi ad alcuni cittadini in disagio, ma non creatore di
valori in termini di competenze e di professionalità. Auspichiamo
che lo strumento della formazione, come lui ha citato, per aiutare
a rilanciare le imprese per creare valore, possa - anche vista la
pochezza delle risorse e la limitatezza del tempo, nel 2013 non
avremo tutti questi soldi - nei prossimi cinque anni fare la
differenza là dove è richiesta, soprattutto nel campo della
tecnologia e dello sviluppo della tecnologia in questa Regione.
Nella precedente legislatura, fra mille difficoltà, qualcuno ha
gettato alcune basi; noi ci aspettavamo molto di più e lui lo sa,
ma speriamo che queste basi possano diventare oggi un trampolino di
lancio importante per creare un valore di competenza tecnologica,
per fare in modo che questa Regione possa... non dico vincere la
sfida, ma almeno non perderla!
Altrettanta preoccupazione può andare nello strumento della
formazione legato al rilancio dell'agricoltura, strumento
economicamente importante per mantenere intatte le nostre vallate,
oltre che abitate, visto che parliamo del turismo come industria
primaria per la nostra Regione. Una industria che lo è nei fatti,
lo dicono i numeri, il turismo come industria primaria di questa
Regione, al quale rileviamo non è stata data moltissima importanza
in questo programma, dove sono pochissime le righe dedicate al
turismo. L'amico Benin ci ha fatto notare come tante siano le cose
che si dovrebbero fare in questa Regione... avremo modo, come
gruppo, di fare delle proposte concrete, ma riteniamo che ci debba
essere verso questo settore una nuova consapevolezza: la
consapevolezza che questa è l'industria primaria di questa Regione,
quella che può creare valore e ricchezza per tutti i cittadini,
anche quelli che non lavorano in questo settore. Questo concetto
vorremmo fosse chiaro in questa legislatura, non abbiamo tante
altre
chances
. Il fondovalle ci chiede di insediare nuove
strutture produttive, certamente dovrà essere la qualità e lo
sviluppo della tecnologia il faro che ci possa condurre alla
creazione di posti di lavoro ad alta competitività. Non possiamo
competere semplicemente nel fare, qui in Valle, qualcosa che in
Ungheria e in Bulgaria, in Russia, in Cina o in Bangladesh fanno a
un centesimo del nostro costo: non è quella la strada! Crediamo che
le dichiarazioni di intenti - tali le giudichiamo - di questo
programma possano trovare una loro formulazione più concreta, come
il Presidente ha voluto sottolineare, nella capacità di risposta
che questa maggioranza e questa Giunta dovranno dare.
Nelle scorse settimane come "PdL" abbiamo sottolineato come
quasi 8.000 elettori che ci hanno dato la loro fiducia e che hanno
eletto 4 Consiglieri in questa Assemblea, non siano elettori che ci
vogliono all'opposizione di uno sviluppo, ma ci vogliono
protagonisti, impegnati concretamente per aiutare questa Regione ad
uscire dal guado nel quale si è infilata in questi ultimi 15 anni.
Sono elettori che hanno espresso una forte preoccupazione sui
livelli di occupazione e di lavoro e di impegno che, in questa
Regione, sono diventati veramente difficili. Ed è per questo che
con senso di responsabilità negli incontri che abbiamo avuto con la
maggioranza, come minoranza responsabile abbiamo estrinsecato la
volontà di collaborare in maniera concreta, senza però fare sconti.
Non vi faremo sconti: se non sarete allineati con quello che oggi
annunciate, saremo lì a rilevarlo!
Abbiamo il dovere, la responsabilità oltre che il diritto che i
cittadini ci hanno dato, di stimolare alla realizzazione di questo
programma che dicevamo essere largamente condiviso, ma essere
complesso da realizzare, se non illuminati da una chiara
consapevolezza che è finito il tempo delle feste, della
distribuzione dei pani e dei pesci, delle consulenze inutili, di
tutte quelle strutture che hanno appesantito l'agire politico di
questa Regione. La festa è finita, i cittadini se ne sono accorti,
abbiamo una nuova classe dirigente, in gran parte questo Consiglio
regionale per 20/35 si è rinnovato, ed è anche questo un chiaro
segnale di volontà dei cittadini di cambiamento, non solo delle
persone, ma soprattutto di cambiamento culturale. Questo è il vero
cambiamento sul quale dobbiamo sfidarci: il cambiamento di dare
delle risposte alle richieste di questi cittadini, che chiedono, da
una parte, al Governo nazionale di ridurre la pressione fiscale e
l'impatto della spesa sulle attività produttive e sul costo del
lavoro, di rendere più snelli i rapporti che ci sono fra i
cittadini e l'Amministrazione e, dall'altra, di dare delle risposte
in tempo reale. Il tempo è scaduto, non abbiamo tanto tempo. Ecco
perché in questa prima fase di legislatura abbiamo annunciato la
nostra disponibilità, una disponibilità condizionata - non
incondizionata - e ferma al raggiungimento di questi, che
consideriamo solo degli obiettivi. Vorremmo al più presto poterci
confrontare sulle strategie, sui percorsi, sulle scelte; se ci sarà
la condivisione su questo percorso, mantenendo chiarissimo i
rispettivi ruoli di maggioranza e minoranza, nel nostro caso
stimolante costruttiva, ma inflessibile, penso che la Valle d'Aosta
potrà beneficiare anche di una relazione che potrebbe essere
virtuosa nei rapporti con lo Stato.
Nell'espressione del suo programma il Presidente incaricato ha
citato un passaggio importante quando ha detto che dovremo vincere
la sfida sulla politica locale e, al tempo stesso, porre la nostra
attenzione con i Parlamentari a quello che avviene a livello
nazionale in Parlamento nelle due Camere, perché è indubbio che a
Roma hanno altri problemi per la testa, che non pensare a
proteggere una piccola comunità come la nostra! È successo con il
"Governo Prodi", potrebbe succedere anche con il "Governo
Berlusconi"; per questo è importante che noi del "PdL" con i
Parlamentari e con il Governo si possa iniziare un dialogo
proficuo. Certo, un dialogo non è favorito dai voti contrari dei
nostri Parlamentari, e auspichiamo che su questo ci sia un
ravvedimento operoso fin d'ora, per dimostrare a Roma la volontà di
dialogo, come abbiamo stamani fatto votando il Presidente del
Consiglio. Un chiaro messaggio di disponibilità concreta, non
chiacchiere!
Abbiamo la necessità di far sentire a Roma la nostra voce;
certo, potremmo essere dei buoni
porteurs
di fiducia, ma non
sarà sufficiente se con il Governo regionale e i Parlamentari non
ci sarà una collaborazione concreta per fare in modo che la Regione
possa... non solo difendere le proprie prerogative costituzionali,
ma addirittura pensare a come portare del valore aggiunto,
indicando nei temi della montagna le problematiche che impongono
alle nostre famiglie, alle nostre imprese, di lavorare in un
territorio disagiato come il nostro. Un tema che in queste ore è
all'attenzione dell'Europa con le 27 donne che sono andate al Monte
Bianco questa mattina con Manuela Di Centa, a ricordare all'Europa
che le comunità di montagna hanno esigenze particolari, bisogni
importanti e gravi come le più grandi aree disagiate di questa
Europa.
Questi sono i temi sui quali ci sentiamo di dare una
disponibilità, non ci sentiamo di dare disponibilità
incondizionate, saremo inflessibili se continueranno le procedure
politico-amministrative del passato. Confidiamo molto nel cambio di
direzione in termini di Amministrazione ed è per questo che daremo
il nostro contributo soprattutto sui temi importanti che abbiamo
appena esposto. Auguriamo a tutto il Consiglio e ai Consiglieri una
legislatura consapevole e un buon lavoro, perché non ne abbiamo
bisogno solo noi 35, ne hanno bisogno le famiglie che a casa
aspettano da noi delle risposte importanti, non solo dalla
maggioranza. È per quello che abbiamo ritenuto importante il gesto
- anche se considerato nella forma magari non ottimale delle
commissioni di lavoro - ... la disponibilità di offrire due
Commissioni alle opposizioni per condividere il lavoro delle
riforme e nei settori importanti per la società valdostana.
Consideriamo questi quali timidi gesti di disponibilità che
arrivano da parte della maggioranza, non vogliamo lasciarli cadere,
ma non illudetevi che sia una legislatura facile e... noi siamo qui
per fare in modo che sia la più costruttiva possibile!
Président
- La parole à la Conseillère Fontana
Carmela.
Fontana (PD)
- Signor Presidente, care colleghe e cari
colleghi, è con particolare emozione che intervengo in questa
seduta inaugurale del nuovo Consiglio regionale, a nome del gruppo
del "Partito Democratico". L'emozione mi viene non solo dalla
responsabilità di svolgere nel miglior modo possibile il ruolo di
Capogruppo, ma anche dalla responsabilità di rappresentare in aula
tutte le elettrici e gli elettori del "PD".
È fondamentale a nostro avviso, nel rispetto del risultato
elettorale, che ci affida un ruolo significativo di opposizione,
assieme a chi ha sottoscritto con noi un programma elettorale,
cercare di cambiare la Valle d'Aosta per far superare ai valdostani
le difficoltà crescenti generate da una congiuntura economica
sfavorevole. Dobbiamo fare in modo che il dialogo fra le distinte
forze politiche fra maggioranza e minoranza, a cui noi aspiriamo
nel rispetto e nella chiarezza dei ruoli, non sia un teatrino o una
commedia dell'inganno, ma diventi l'occasione per un vero
approfondimento per le questioni.
Prendiamo dunque atto della disponibilità concreta mostrata
dalla maggioranza, attribuendo all'opposizione due presidenze di
Commissione. È un primo passo per costruire un modo nuovo di
affrontare i problemi e di risolvere le emergenze, un primo passo
intorno al quale occorrerà costruire una prassi nuova di lavoro,
nuove modalità di relazione. Per essere chiari, è opportuno
sottolineare alcuni temi che ci stanno particolarmente a cuore. In
primo luogo, il "problema casa", sia esso legato al peso crescente
delle rate del mutuo per l'acquisto, sia esso la complessità e i
tempi lunghi del contributo regionale di integrazione all'affitto,
sia esso la scarsa disponibilità di case popolari per l'emergenza
abitativa e per le nuove esigenze. Per risolvere queste
problematiche, a nostro avviso occorre rimettere mano in modo
organico al regolamento dei mutui prima casa, rendendolo più agile,
aumentando la possibilità di accesso, incrementando a 140mila euro
per nucleo familiare il massimale erogabile. Per quanto riguarda
l'integrazione dell'affitto, auspichiamo più fondi e tempi di
erogazione più stretti, mentre per l'emergenza abitativa chiediamo
che i nuclei familiari in attesa di un alloggio siano soddisfatti
nel minor tempo possibile e comunque nell'arco di mesi e non di
anni.
La Valle d'Aosta ha bisogno di risorse per poter finanziare il
suo stato sociale, per questo occorre moltiplicare gli sforzi per
un nuovo sviluppo economico. I valdostani stanno dimostrando con la
propria iniziativa privata di contribuire alla tenuta del tessuto
economico, ma è opportuno che anche l'Amministrazione regionale
faccia la sua parte, incrementando significativamente i propri
investimenti. In particolare la Regione deve investire in
infrastrutture, perché è un investimento con due aspetti positivi:
si iniettano importanti somme nel sistema produttivo e si
realizzano opere che renderanno più competitiva l'economia: ciò
vale innanzitutto per la ferrovia che, con la crisi petrolifera,
sarà sempre più strumento di sviluppo durevole e sostenibile, ma
anche per le strade informatiche, le strade vere e proprie, gli
impianti a fune, eccetera. Investire in infrastrutture significa
poi, attraverso lo sviluppo economico, incrementare le occasioni di
lavoro, il lavoro, che è un'esigenza indispensabile per ogni
cittadino e che troppo spesso nella nostra Regione è carente per
quantità e qualità.
Più sviluppo - si diceva - per avere più risorse per lo stato
sociale. La nostra Valle da questo punto di vista offre già molto,
tuttavia vediamo dei settori in cui si deve fare di più.
Innanzitutto occorre garantire un reddito minimo dignitoso, che può
oggi essere valutato a 700 euro a tutti gli ultrasessantacinquenni
e a tutti gli invalidi che non hanno la possibilità di svolgere
un'attività lavorativa e che non godono di tale reddito. A queste
persone l'Amministrazione regionale deve integrare il reddito ai
livelli sopra menzionati per il principio di dignità. Più in
generale occorrerà una maggiore attenzione alle famiglie, alle
persone sole, alle persone in condizioni di disagio, perché il
tessuto sociale sia vivo e perché l'area dell'esclusione sia sempre
più limitata.
A questo punto non posso non richiamare il tema delle pari
opportunità. In questo Consiglio regionale siamo ancora solo in
cinque Consigliere donne su trentacinque. Un segnale simbolico, ma
chiaro, di quanta strada c'è ancora da fare in questo settore. Mi
auguro che nella scelta dei dirigenti dell'Amministrazione
regionale di nomina fiduciaria e nella scelta dei rappresentanti
dell'Amministrazione regionale nelle società partecipate si tenga
conto delle grandi competenze presenti nell'universo femminile, che
sino ad oggi non hanno avuto la possibilità di dimostrare le
proprie capacità.
A conclusione, il gruppo del "PD" ribadisce lo stile con cui
vuole affrontare questa legislatura, lo spirito di servizio nei
confronti di tutta la comunità valdostana.
Président
- La parole au Conseiller Salzone.
Salzone (SA-UdC-VdA)
- Approfitto di questo primo
intervento della XIII legislatura per augurarle, signor Presidente
del Consiglio, un sereno ed incisivo lavoro in questa che è la più
importante assise della nostra Regione, e con lo stesso spirito
voglio salutare tutti i colleghi con particolare riferimento a
quelli che per la prima volta siedono in questi banchi,
nell'auspicio di una collaborazione reciproca all'insegna
dell'interesse comune e della nostra comunità.
Se dobbiamo in modo molto sintetico trarre le conclusioni del
risultato elettorale per il rinnovo del Consiglio regionale, non
possiamo nel nostro ragionamento prescindere dal fatto che alla
vigilia le proiezioni erano tutte o quasi per un ballottaggio fra
la nostra coalizione e le forze di Sinistra del "Galletto", anche
perché dall'altro fronte il partito del "Popolo della Libertà" era
dato in grande crescita anche sulla scia del risultato nazionale...
come è ovvio a tutti, così non è stato!
Il nostro progetto politico di solo forze autonomiste è stato
premiato dall'elettorato ed ha, con un colpo di spugna, cancellato
l'ipotesi da qualcuno adombrata di percorrere l'esperienza
nazionale di un bipolarismo che ad oggi ha dato solo pessimi
risultati.
Ni droite, ni gauche
e ben posizionati al centro,
ben collocati in un centro determinato. Determinato a raggiungere
obiettivi importanti, ma anche moderato, quando per moderato si
intende lontani dalla politica urlata, lontani dalla politica del
"no" sempre e comunque, lontani da quei partiti o quei personaggi
che soffrono della sindrome di coloro che credono di avere sempre
ragione su tutto o, peggio ancora, rifiutano di sapere quello che
non fa loro comodo sapere. L'elettorato ha bocciato quei partiti e
quei personaggi politici che hanno rappresentato tutto questo. La
gente invece ha bisogno di una classe politica seria, che abbia
voglia di lavorare per il bene della comunità, che sia capace di
prendere decisioni importanti, che burocratizzi l'apparato
pubblico, che dia sostegno a chi ha più bisogno, che sia
intransigente con i furbi e con i fannulloni, ma nello stesso tempo
sappia valorizzare chi ha qualità ed iniziativa.
Abbiamo la sensazione che per troppo tempo abbiamo diseducato i
nostri giovani al miraggio di un posto di lavoro in Regione o al
Casinò e anche per questo, forse, oggi manca una classe dirigente
giovane, capace di creare competitività e mercato soprattutto nel
settore privatistico. Ci sono momenti nella vita politica di un
Paese o di una Regione in cui è necessario rimboccarsi le maniche,
nella consapevolezza che gli anni che ci aspettano saranno molto
duri. Non possiamo illudere nessuno, la crisi internazionale che
parte dagli Stati Uniti e ha raggiunto l'Europa, quindi anche il
nostro Paese - basti ricordare che alcune banche anche in America
stanno fallendo proprio sulla questione dei mutui casa - per non
parlare del caro prezzo del petrolio che oggi è a 143 $ al barile
con tutti i riflessi negativi che questo comporta, tutto ciò ci fa
pensare che siamo in un momento in cui bisogna riflettere
seriamente. Il mondo globalizzato e l'apertura delle frontiere in
Europa ci pongono problemi di integrazione e di convivenza con gli
altri popoli di cultura diversa, ma ci pongono anche problemi di
mercato, problemi che solo con tenacia, qualità e con la qualità e
con i grandi numeri possiamo sperare di risolvere dimostrando di
essere competitivi. Il nostro Paese, poi, paga con anni e anni di
governi deficitari un prezzo troppo alto che come sempre pesa in
maniera maggiore su chi è più debole. Basti pensare che ancora oggi
abbiamo un debito pubblico di 1.500 miliardi di euro, e ogni anno
paghiamo 70 miliardi di interesse che incidono in percentuale anche
sul nostro bilancio; anche per questi motivi dovremmo avere
l'onestà intellettuale di essere chiari sulle difficoltà che ci
attendono.
L'appuntamento con il federalismo fiscale dovrà trovarci tutti,
maggioranza e opposizione, uniti nella difesa della nostra
territorialità montanara, che non può certo essere paragonata in
senso generale a quella più facile della pianura. Alcune sirene da
Roma non ci consentono di restare tranquilli; ci attendono quindi
sfide difficili. La situazione la conosciamo: a fronte di salari
statici dobbiamo fare i conti con il caro-prezzi, che è aumentato
solo quest'anno di 1.500 euro per famiglia e l'aumento pare non
fermarsi, anche i dati degli ultimi giorni sono sempre in aumento.
L'
antitrust
punta il dito sui telefoni, assicurazioni,
energia, credito; alcune banche sono addirittura sotto inchiesta
per usura. Eppure il Ministro Tremonti aveva assicurato un
intervento sulle banche che ad oggi non c'è stato. Sembrava che si
fosse pattuita una sorta di pace sociale nell'interesse del Paese,
ma basta aprire i giornali o accendere la televisione per capire in
quale caos perduriamo. Che fare quindi? A noi toccherà pensare in
modo serio ai problemi che inevitabilmente hanno toccato la nostra
Regione e che, viste le premesse, necessiteranno di un impegno
particolare e un confronto continuo, sia con le forze politiche che
con le parti sociali. E soprattutto dobbiamo chiederci come mai il
nostro PIL cresce meno che nel resto del Paese.
Il nostro programma di legislatura non è certo il "libro dei
sogni", vuole anzi essere uno strumento concreto per intervenire in
alcuni settori, dove si sono evidenziate delle preoccupazioni.
Citiamo nei rapporti con lo Stato l'assoluta necessità di
salvaguardare la nostra specificità e il rispetto del nostro
particolarismo culturale e linguistico, bisogna salvare la nostra
autonomia. È necessario raggiungere un accordo che sancisca
definitivamente il principio dell'intesa Stato-Regione, bisognerà
riscrivere lo statuto di autonomia in una logica federalista ed
europeista, partendo dai vari lavori già effettuati, compreso
quello della convenzione che, a nostro avviso, rimane un'esperienza
importante per quanto si è già prodotto.
Ci sono poi i problemi che tocchiamo più con mano, come quello
allarmante della Casa da gioco: qui ci sono diversi ordini di
problemi che incidono sia sotto il profilo economico che sotto il
profilo occupazionale. Le varie gestioni della passata legislatura
che hanno operato in maniera orizzontale si sono dimostrate
gestioni incapaci, fatto che abbiamo sempre denunciato. Oggi
bisogna pensare a una riorganizzazione verticale, con una chiara
individuazione delle posizioni, e avere il coraggio di sollevare,
qualora ce ne fosse bisogno, da responsabilità verticistiche quei
dirigenti che non hanno dimostrato capacità ed iniziativa. Sarà
necessario poi trovare gli strumenti che consentano un rilancio
dell'immagine con un piano di sviluppo serio e consono con
l'obiettivo che si vuole raggiungere. Sì, perché il problema è
sempre lo stesso e al quale non abbiamo ancora dato una risposta
definitiva: quale Casinò vogliamo?
I temi su cui "Stella Alpina-UdC" sarà più incalzante saranno
però, come sempre, quelli che ruotano attorno alla famiglia, quei
problemi sociali che riguardano le esigenze della gente, così come
abbiamo fatto nella passata legislatura proponendo iniziative come
quella sul risparmio del 30% sulla bolletta elettrica o sullo
sconto autostradale per i pendolari valdostani o la proposta sul
telelavoro, che dovrà partire. La qualità della vita, il diritto al
lavoro, il diritto alla casa, il diritto all'assistenza, povertà e
nuove povertà: tutti argomenti che ruotano attorno all'uomo e
all'ambiente in cui viviamo e hanno bisogno di un approfondimento
di tipo sociologico ancor prima dell'elaborazione progettuale.
Senza doverci addentrare in modo specifico su tutti i problemi,
pare ovvio ormai a tutti che l'incidenza dell'affitto sul reddito
di una famiglia media è diventato in alcuni casi insopportabile. È
pur vero che i contributi sull'affitto nella nostra Regione sono
una valvola di sfogo, ma bisogna anche tener conto dei numerosi
contratti ad evasione che non consentono ai richiedenti il
contributo di attestare l'esatto importo del canone, con il
risultato di avere un contributo non rispondente all'effettiva
congruità. Negli ultimi anni, poi, sono sempre più le famiglie che
hanno raggiunto livelli di povertà, non invento l'acqua calda su
questo tema; sono più di 3 milioni le famiglie povere che
rappresentano 8-10 milioni di individui residenti nel nostro Paese.
Questi dati li fornisce l'ISTAT in una indagine sulla povertà
relativa e altri 2 milioni di persone sono molto prossime alla
soglia di povertà, che è fissata a 970,34 euro per due persone, a
582 per una persona sola, che cresce per una famiglia di quattro
persone a 1.581,65 euro. Questo vuol dire che le famiglie che hanno
una spesa media pari o inferiore a questa soglia vengono
classificate come povere. Si badi bene che questi dati nazionali
devono essere valutati nella maniera più corretta, perché i 1.000
euro di una famiglia del sud o del centro Italia valgono molto di
più dei 1.000 euro guadagnati in Val d'Aosta. Basta pensare che da
noi il trasporto, il vestiario, il riscaldamento incidono molto di
più che in altre zone.
Un altro aspetto da non sottovalutare è la difficoltà che
incontriamo a reperire i dati relativi alle famiglie in difficoltà
economiche. Sovente vengono nascosti da quella che ho sempre
chiamata "dignità montanara", atteggiamento che contraddistingue la
nostra comunità, ma arriviamo a uno dei punti cruciali, peraltro
dati che ho già esposto anche alla fine dell'ultima legislatura.
Oggi, valutando i dati forniti dall'ISTAT, abbiamo di fronte una
situazione nel centro-nord, dove la Regione Valle d'Aosta è quella
che ha più povertà. Basta pensare che il livello di indigenza -
questi sono dati che risalgono a più di un anno fa - per esempio a
Trento è di 5,3%, a Bolzano del 7,1%, in Toscana è a 6,8%, in
Emilia Romagna al 3,9%, in Valle d'Aosta raggiunge l'8,5% con un
PIL che rispetto al resto del Paese cala dello 0,9%. Se questi dati
hanno un senso nonostante le numerose iniziative a sostegno dei più
deboli e che si possa affermare che siamo all'avanguardia in
materia di politiche sociali, avendo un osservatorio che funziona,
sono dati che ci devono far riflettere. Ci devono far capire quanto
la casa pubblica ha rappresentato in passato, ma rappresenta in
modo particolare adesso, un ammortizzatore sociale importante.
Siamo sempre più convinti che esistono e continuano ad aumentare
troppe fasce di cittadini con problemi che si moltiplicano e si
aggravano e chi è attento capisce che nei prossimi anni i dati
rischiano di peggiorare: basta pensare alla situazione dei
cassaintegrati, dei licenziamenti nella bassa Valle. Purtroppo ci
sono molti casi nella realtà quotidiana, in cui questi problemi
assumono connotati diversi: quando la casa più che un desiderio
diventa un'angosciante speranza o quando la precarietà del lavoro
crea ansia o insicurezza o quando si convive con una disabilità.
Queste dovrebbero essere le preoccupazioni primarie di noi
amministratori pubblici, perché evidenziano problematiche complesse
e diverse, perché riguardano il serio, diffuso e spesso nascosto
disagio sociale, perché attengono ad aspetti che non dovremmo
trascurare, ma dovrebbero guidare le nostre scelte politiche con
leggi serie e lungimiranti, perché quando non si dimostra a favore
dei cittadini e delle loro necessità la politica allora segue
percorsi sbagliati. Quando siamo sulla difensiva, rischiamo di
nascondere la realtà e sbagliamo. Dicevamo che sono i temi sociali
sui quali porremo la nostra attenzione: dalla casa al lavoro, dalla
sanità all'istruzione, fino alla solidarietà.
L'attenzione delle istituzioni e di noi amministratori pubblici
deve essere rivolta a quel processo di rinnovamento che auspichiamo
dalla società. Al di là dei confini fra maggioranza e opposizione
sono sicuro che con la buona volontà saremo in grado di trovare
soluzioni capaci di soddisfare molte persone, perché siamo convinti
che stanziare risorse a favore degli anziani e di chi li assiste,
pur essendo una soluzione parziale, assicura sollievo a molte
persone. Offrire contributi alle giovani coppie che intendono
sposarsi non risolleverà le sorti del mondo, ma permette di
affrontare la vita con maggiore serenità a molte famiglie.
Occuparsi e dare sostegno alle madri sole che intendono prendersi
cura dei propri figli non produrrà effetti universali, ma consente
una maggiore serenità a tante donne. Studiare formule di
microcredito alle famiglie in difficoltà restituibile con forme di
prestazioni lavorative non risolleverà il problema della loro vita,
ma darà una boccata di ossigeno a molte persone che tribolano.
Creare opportunità di lavoro, formare le professioni, finanziare
nuove imprese non inciderà sull'economia internazionale, ma
certamente su quella locale ed è già qualcosa.
Abbiamo l'impressione che ci sia bisogno di riallacciare quel
rapporto indispensabile fra offerta dei servizi necessari e
crescita sociale. In passato ci siamo trovati troppe volte davanti
a una negazione o perlomeno a una sottovalutazione di queste
esigenze sociali, e quando ci sentiamo proporre i dati demografici
di questo Paese, avvertiamo la necessità di fermarci a riflettere.
Questa è una Italia che, da un lato, non procrea più e, dall'altro,
i flussi migratori da altri Paesi superano il calo demografico
interno, i dati ci dicono che se vogliamo mantenere gli attuali
livelli produttivi c'è bisogno dei flussi migratori. Quando si
prende atto che ci sono delle trasformazioni sociali e dei processi
connessi con lo sviluppo economico e la globalizzazione, se non
sono ben governati rischiano di avere anche come altra faccia della
medaglia fenomeni di esclusione sociale. Ecco cosa significa per
noi governare i nuovi problemi: conoscerli, prima di tutto, per poi
intervenire con proposte serie e lungimiranti, ma avremo modo nel
corso della legislatura di approfondire meglio questi ed altri temi
che ci stanno a cuore, lo faremo in particolare con quelli connessi
all'Assessorato dei lavori pubblici che Marco Viérin andrà a
gestire.
Prima di terminare, il gruppo di "Stella Alpina" vuole
manifestarle, Presidente, con assoluta trasparenza, la propria
disponibilità a lavorare con dedizione affinché si possano
raggiungere gli obiettivi che come maggioranza ci siamo prefissi.
"Stella Alpina-UdC" vuole fare squadra con lealtà ed essere
incisiva nel Governo, vuole avere un dialogo e un rapporto
costruttivo non solo con l'"Union Valdôtaine" e "Fédération
Autonomiste", ma anche con le forze di opposizione, soprattutto sui
temi di interesse generale, tutto con garbo e nel rispetto dei
singoli ruoli. "Stella Alpina-UdC" vuole svolgere il suo ruolo con
serenità e caparbietà sapendo che lei per primo, Presidente, si
adopererà nel rispetto reciproco per riconoscerci il giusto ruolo
che in questa coalizione ci compete. Per questo sin da oggi
auguriamo a lei e alla sua Giunta di raggiungere i massimi
successi, magari abbattendo parte di quei costi della politica a
cui molti hanno fatto riferimento, facendo della buona ed oculata
amministrazione, nell'interesse primario della nostra comunità.
Président
- La parole au Conseiller La Torre.
La Torre (FA)
- Innanzitutto mi associo al saluto ai
colleghi, con i quali avremo modo di conoscerci, penso che sarà una
bella esperienza per tutti.
Ho ascoltato con attenzione gli interventi dei colleghi della
minoranza, mi ha fatto piacere sentire un clima sereno e di
qualità: questo è un buon auspicio, un modo positivo di iniziare
una legislatura. Ho registrato alcune cose, in particolare sentendo
parlare l'amico Louvin, il passaggio dove lui dice "abbiamo idee
diverse". Credo che sicuramente abbiamo idee diverse, ma devo dire
che lei, le sue, come sempre - glielo riconosco pubblicamente - le
esprime molto bene, però lei vorrà convenire con me che gli
elettori valdostani si sono espressi in modo inequivocabile a
queste elezioni, indicando da quali forze politiche volevano essere
governate, le forze regionaliste autonomiste che noi
rappresentiamo. Questo credo sia un dato di fatto, da cui dobbiamo
partire, anche perché oggi non è una giornata - sebbene rituale,
formale - di bilancio; oggi non stiamo facendo un bilancio delle
intenzioni, noi qui stiamo trasformando, per quel che ci riguarda,
questo mandato preciso che abbiamo avuto dagli elettori in un
progetto di governo. E su questo forse abbiamo delle idee diverse,
ma d'altronde eravamo anche in schieramenti diversi; la legge
elettorale stessa dice questo. Io, oggi, sono qui a confrontarmi
con la minoranza, perché questa legge elettorale costruiva già così
questo percorso.
Allora oggi questo progetto di governo prende forma, è
un'assunzione di responsabilità rispetto a questo voto che ha detto
inequivocabilmente una cosa, e credo che sia un progetto di governo
chiaro, che getta delle prospettive politiche, anche perché questo
voto è un voto consapevole, perché viene da un'esperienza di queste
forze di governo già sotto l'egida del Presidente Caveri, e poi
diventa un voto maturo, perché nel momento stesso in cui
presentiamo un programma comune, ci esponiamo in maniera chiara,
quindi chi ha votato questo progetto in modo maturo ha capito
quello che proponevamo, oserei dire un "modello valdostano della
politica". Un modello che oggi potrebbe essere di esempio anche per
altre Regioni. Questo un po' il tentativo, il tentativo di dare un
senso a questo voto dei cittadini valdostani che hanno compreso
come in un bipolarismo imperante in Italia, non ci sia una
soluzione per le piccole autonomie come la nostra, ma che forse un
processo di miglioramento della qualità della vita o di
mantenimento di questo benessere passa attraverso un consolidamento
di quelle forze che operano sul territorio e dimostrano e
dimostreranno con le loro azioni di assumersi la responsabilità di
garantire questa qualità della vita.
Ecco che allora questo progetto che oggi presentiamo - come
qualcuno ha detto - in modo sintetico, ha un senso della realtà:
rivendico per la nostra maggioranza un senso della realtà.
Comprendere i problemi e cercare di sintonizzarsi con essi in modo
semplice, concreto, con delle azioni che poi dovranno - e
sicuramente lì ci sarà modo di confrontarsi con l'opposizione -
trovare applicazione. Voglio subito dire perché questo progetto di
governo delle forze autonomiste, che dà un senso ad una alleanza
politica, secondo me è un progetto su cui le forze politiche
dovranno lavorare molto, in quanto è un progetto che potrà dare
grandi soddisfazioni a questa Regione. Voglio anche dire che deve
essere un progetto di dialogo, non vedo perché ci debba essere una
chiusura nei confronti delle forze, così come giustamente penso che
sia estremamente importante - mi rivolgo all'amico Lattanzi - che
questo governo, e quindi apprezzo il fatto che lei, in qualità di
Presidente della I Commissione... non è lei, pensavo, era una mia
intuizione, non felice in questo caso... apprezzo il fatto che si
possa dialogare, perché il federalismo fiscale se da un lato può
sottolineare un percorso positivo dell'autonomia, dall'altro è un
rischio per le piccole autonomie. Questa deriva federalista, se non
è gestita a livello centrale, perché la nostra voce a livello
centrale è modesta rispetto ai numeri del "Governo Berlusconi",
oggi può diventare un problema per la Valle d'Aosta, ecco che
allora il dialogo diventa indispensabile e credo che voi stessi,
che vivete la Valle d'Aosta come forza politica, sentiate anche voi
questa necessità di condividere con noi questa difesa all'interno
di un federalismo fiscale che potrebbe essere dannoso per la nostra
realtà.
Allora penso che oggi non dobbiamo tanto entrare in singole
questioni, avremo modo sicuramente di confrontarsi più a lungo,
oggi abbiamo gli aspetti formali che sono anche sostanziali da
portare avanti, ma credo che la vera questione sia una questione
politica, collega Louvin, e avremo modo sicuramente di riparlarne.
Con questo "Fédération" credo abbia espresso il suo pensiero
all'interno del progetto politico.
Président
- La parole au Vice-président Chatrian.
Chatrian (VdAV-R)
- Mi associo ai saluti di tutti i
colleghi, soprattutto ai diciotto nuovi in questo Consiglio
regionale, soprattutto di quelli della XIII legislatura. Abbiamo
sentito tanti aggettivi, tante parole importanti; riassumendo,
vorrei fare qualche considerazione ad alta voce con voi,
soprattutto sulla terminologia utilizzata: tempi, costi, risposte,
impulsi.
Ringraziamo, come detto già dai colleghi di minoranza, il
Presidente incaricato che ci ha incontrato due volte, cortesia, non
solo; primo dibattito, prime analisi, poco puntuali, indubbiamente
non siamo scesi nel dettaglio, e oggi siamo a discutere sul
Presidente candidato, non più incaricato, alla Presidenza della
Regione. La sua relazione, ci è stata presentata verso
mezzogiorno... e noi abbiamo avuto queste tre ore di attento lavoro
su queste sette pagine abbondanti. Punti di rilievo e priorità:
sintetico, è stato utilizzato questo termine, e poi pragmatico. In
precedenza è stato detto dal collega Lattanzi, non perdiamo troppo
tempo, legandolo al collega Benin. Però proprio su questo passaggio
penso che ci vada anche del tempo per discutere, per confrontarsi,
se vogliamo confrontarci!
Il popolo valdostano ha legittimato la maggioranza, ha dato
titolo, è stato riconosciuto anche nei due incontri informali che
abbiamo avuto le scorse settimane. La maggioranza dovrà governare e
l'opposizione dovrà fare minoranza, un'opposizione puntuale,
determinata, ma quello che chiediamo, come gruppi di minoranza, è
il vero confronto, sulle modalità, sul come eventualmente
affrontare, sulle diverse soluzioni per affrontare i piccoli e
grandi temi e in queste sette paginette e mezzo, molto forti,
troviamo dei punti di altissimo livello e troviamo, anche dei
dettagli, quali il passaggio sulle "nuove specie cacciabili", il
passaggio sulla legge regionale n. 45 (dove sono da rivedere le
competenze), il passaggio sul
part-time
; scendiamo quindi in
dettaglio per certi argomenti, la fontina di alpeggio, e si scende
anche per quanto riguarda il turismo anche se troviamo solo due
frasette. Sappiamo quanto sia importante il turismo per la nostra
Regione, unico ente Regione preposto all'informazione, e questo
penso sarà oggetto di dibattito futuro.
Quindi una relazione ampia con un
range
molto ampio, con
una maglia molto ampia dove le soluzioni possono essere tante e
diversificate, di respiro. Possiamo leggerla da due parti:
dall'una, quasi la possibilità di scegliere giorno dopo giorno gli
indirizzi di tipo politico; dall'altra, quel dare pragmatismo per
dare delle risposte al quotidiano. Auspichiamo che ci sia non solo
il giorno dopo giorno, ma che ci sia proiezione, prospettiva per il
futuro. Poi leggendo più che analizzando (in tre ore non è che si
possa analizzare in dettaglio, anche se in maniera superficiale i
contenuti li avevamo già avuti due settimane fa dal Presidente
incaricato) queste sette pagine, vediamo: dare risposte,
concretizzare, velocizzare, razionalizzare, ridurre, consolidare, e
ancora: efficacia, efficienza reale, risolvere, riorganizzare.
Parole importanti e forti, la "macchina" è elefantesca, forse
volutamente complicata e complessa, quindi metterci mano immagino
che non sia semplice, lo sappiamo tutti.
Vorrei farvi solo un'ultima piccola considerazione. Tutto ciò
che ho ricordato in precedenza ci può dare quell'indirizzo di
essere quasi d'accordo sui vocaboli che ho appena citato. Il
Presidente incaricato già una settimana fa ci ha confermato il
fatto di organizzare un Assessorato in più, prevedendone otto e non
sette. È stato detto dal collega Louvin come nel '91 ci sia stato
un ampio dibattito ma, (indipendentemente dal dibattito del '91)
ritengo che ci sia stata un'evoluzione della società e anche della
politica, se siamo qui a discutere di tempi, costi e risposte
pragmatiche, è perché la "macchina politica" è lontana dal "sistema
Valle d'Aosta", e soprattutto dai valdostani. Proprio nel '91 il
collega Rollandin diceva queste parole che condivido totalmente:
"Pour les citoyens il est déjà très difficile de comprendre où
il faut s'adresser pour avoir une certaine réponse à une démarche,
si on voulait compliquer les choses je crois qu'on a réussi"
.
Parlo del Consiglio del 12 luglio 1991, l'oggetto era un disegno di
legge, ma il dossier politico era la creazione di un nuovo
Assessorato, quello all'ambiente, territorio e trasporti.
Lo stesso passaggio che vi leggerò adesso l'ho portato a
conoscenza del Presidente incaricato tre giorni fa, quando ci siamo
incontrati. Se la giustificazione politica è quella dell'impulso,
perché non dare impulso direttamente al Dipartimento, conosciamo la
macchina organizzativa di questa Regione: 18 Dipartimenti, una
Segreteria generale, e quindi se c'è la volontà di dare delle
risposte (come in queste sette paginette sembra esserci), diamo
impulso a livello organizzativo all'interno del Dipartimento. La
risposta è stata: dobbiamo dare delle risposte di tipo politico,
quindi dobbiamo dare forza all'indirizzo di tipo politico, e non
solo a quello amministrativo dirigenziale.
Il collega Rollandin nel '91 diceva:
"A mon avis c'était
beaucoup mieux de prévoir un système pour coordonner les services
existants, ce qui était possible au niveau des fonctionnaires et
des dirigeants, et en même temps de prévoir la possibilité de
coordonner au niveau politique l'ensemble des compétences"
.
Résumé
: era stata detta praticamente nell'ultimo incontro la
stessa cosa. Cito questo passaggio, perché al momento conosciamo
solo la suddivisione degli Assessorati, non possiamo entrare nei
dettagli, qui si parlava di disegno di legge, per cui si poteva
entrare in dettaglio fino in fondo fra Direzioni, Servizi,
eccetera, mentre in questo momento non conosciamo neanche le
macrostrutture, quindi non possiamo andare oltre, ma andremo oltre
nei prossimi Consigli.
"Je voudrais savoir déjà aujourd'hui quel
est l'Assessorat qui n'a pas de compétences sur l'environnement. Je
crois que de l'instruction publique au tourisme, en examinant tous
les Assessorats, tous ont des compétences sur l'environnement".
Penso che anche su questo siamo d'accordo.
L'ultimo passaggio e poi termino, legandolo alle otto pagine
presentate dal candidato Presidente:
"Je regrette de devoir dire
qu'on a fait face à des problèmes internes, en jouissant d'une
possibilité comme l'environnement, qui peut tout dire que dans ce
sens ne signifie rien, c'est un système triste de résoudre les
problèmes sans rien aborder".
Queste erano le sue
considerazioni del '91 quando sono state create le condizioni
politiche per un Assessorato in più, un Assessorato difficile e,
allo stesso tempo, che si interseca come citato da Lei collega
Rollandin nel lontano '91. Ecco, i dubbi li avevamo portati sul
tavolo non solo a livello politico, ma anche amministrativo e, di
conseguenza, organizzativo, ma cozzano un poco con quel pragmatismo
che abbiamo letto in queste otto pagine, dove si parla di
razionalizzare, di efficacia ed efficienza, di tempi, di costi.
Sappiamo cosa significherà parlare non con due Dipartimenti, ma con
due Assessorati, quindi con competenze diverse, struttura politica
diversa, Dipartimenti diversi, dirigenti diversi.
Poniamo ancora una volta all'attenzione, (come abbiamo fatto tre
giorni fa nell'ultimo incontro) il fatto che forse c'è qualcosa che
cozza con l'indirizzo con cui si vorrà rivedere la legge n. 45,
come ci è stato esplicitato negli ultimi due incontri. Facciamo
attenzione, se vogliamo dare delle risposte e ridurre i tempi, se
vogliamo soprattutto ridurre i costi, dobbiamo essere concreti e
coerenti anche perché sono i cittadini che pagano. Direi, quindi in
conclusione che ne riparleremo, vedremo successivamente, in questo
momento non conosciamo la suddivisione delle strutture e delle
competenze.
Président
- La parole à la Conseillère Morelli
Patrizia.
Morelli (VdAV-R)
- Je vous remercie, Président. Je salue
les collègues dans cette première séance.
Je prends essor de l'intervention du collègue La Torre, qui
invite à ne pas entrer dans les détails aujourd'hui, nous aurons le
temps. Je suis bien d'accord, mais je me dois de faire une remarque
rapide, qui - je me souhaite - aura une réponse ponctuelle, car
elle nécessite d'une réponse ponctuelle, car dans le cas contraire
cela aurait des conséquences profondes en termes de tracas dans la
société valdôtaine.
D'une première lecture rapide du programme de législature, nous
pouvons remarquer que rien de spécifique n'est explicité pour ce
qui concerne la santé publique. Vice-versa, comme le soulignait M.
Chatrian, on entre dans les détails dans des domaines qui ne
touchent pas à la généralité de la population. S'agit-il d'une
volonté manifeste ou d'un oubli? C'est ce que nous nous demandons
et que nous vous demandons, M. le Président chargé. Nous croyons
que le manque apparent d'attention vers un secteur primordial nous
parait tout au moins peu délicat, ou bien alors de ce point de vue
devons-nous croire que, selon l'avis de cette majorité, nous vivons
dans le meilleur des mondes et que notre Région est déjà au
top
dans le domaine de la santé publique? C'est tout ce que
j'avais à préciser et à demander. Je vous remercie.
Président
- La parole au Conseiller Rigo.
Rigo (PD)
- È la prima volta che prendo la parola
nell'aula del Consiglio regionale. Sono emozionato e preoccupato
nel contempo, perché sento forte il peso di rappresentare, anche se
in piccolissima parte, i bisogni, i "Desiderata", le speranze dei
cittadini elettori che poche settimane fa ci hanno delegato a
rappresentarli. Per questo motivo rivolgo sinceri auguri di buon
lavoro al Presidente, all'Ufficio di Presidenza, al Presidente
della Regione e agli Assessori. Auguri sinceri che rivolgo anche
agli operatori dell'informazione per il loro lavoro difficile e
delicato, e ai dipendenti della Presidenza del Consiglio, che con
scrupolo sono sicuro ci supporteranno, e... a noi tutti, perché ne
abbiamo bisogno! La Valle d'Aosta ha bisogno di un lavoro serio e
concreto di questa Assemblea, per questo tutti noi dobbiamo
abituarci anche ad ascoltare parole ed opinioni che non
condividiamo con il rispetto che si deve a ciascuno in un'aula
consiliare. E mi ha fatto piacere sentire questo concetto
nell'intervento introduttivo di questa mattina del Presidente
incaricato.
Nelle scorse settimane, il Segretario nazionale del "PD",
intervenendo alla Camera dei Deputati, ha ricordato una frase
scritta da Piero Calamandrei, uno dei padri fondatori della nostra
Costituzione. Cito:
"Il regime parlamentare non è quello dove la
maggioranza ha sempre ragione, ma quello dove sempre hanno diritto
di essere discusse le ragioni della minoranza"
. E aggiungeva
però:
"Quest'ultima a sua volta deve avere rispetto per la
legittimità elettorale della maggioranza e la legittimità
costituzionale del Governo".
Questa è l'essenza di una
democrazia parlamentare che cercherò di praticare.
Il Governo regionale che oggi sarà eletto ha una sua maggioranza
forte. La forte rappresentanza conta, ma conta di più l'esistenza
di un disegno alto e forte di governo e di cambiamento. Mi
dispiace, signor Presidente Rollandin, non è sufficiente una
relazione nella quale peraltro mi ritrovo in diverse parti, non
bastano i titoli, richiamandosi al programma elettorale comune, le
indicazioni di alcuni punti e la mancanza di opere che erano per
noi sbagliate, per fare di un programma di legislatura un'idea di
futuro praticabile e positivo. Non ho trovato questo disegno nel
suo pur positivo discorso: per questo, Presidente, conoscerà
un'opposizione seria, responsabile, che avanzerà proposte,
convergerà quando sarà d'accordo e si opporrà quando non lo
sarà.
Dagli incontri avuti come gruppo del "PD" e dalle parole del
Presidente, avvertiamo e condividiamo l'esigenza di essere
all'altezza delle aspettative dei cittadini in anni in cui la
politica è spesso apparsa e appare alla gente distante e sorda.
Avvertiamo tutti l'esigenza di restituire certezze ad una società
inquieta e percorsa da mille febbri ed insicurezze. Per questo
motivo abbiamo apprezzato la volontà espressa nel discorso del
Presidente di un confronto costruttivo con le forze di opposizione
sui problemi centrali della Regione. Ci sembra corretto il richiamo
alle responsabilità di ciascuno per mettere al centro della
politica le attese, le aspettative, le domande dei valdostani.
L'intento quindi è quello di dare il nostro apporto per approvare
misure che diano velocità e trasparenza alla "macchina decisionale"
della Regione, che sappiano incidere sui costi della politica e
dell'Amministrazione pubblica, che riescano a dare impulso alla
capacità di affrontare e sciogliere i nodi del lavoro, della
formazione, delle nuove povertà, che siano insomma capaci di dare
immagine e un volto, un'anima alla vocazione di questa Regione.
La Valle d'Aosta è una piccola Regione, ma ha grandissimi
problemi che, se non governati, diventeranno una barriera
insuperabile per il futuro dei nostri ragazzi. Da troppo tempo in
Italia e anche in Valle d'Aosta la cultura dei "no", i vizi
ideologici, il pressappochismo, il vivere alla giornata e il
clientelismo hanno impedito l'innovazione infrastrutturale e
tecnologica e tanti conservatorismi di destra e di sinistra hanno
frenato la costruzione di nuove competitività, di valorizzazione
del merito, di equità sociale, di nuove scelte ambientali.
Signor Presidente, lei riparte dopo 18 anni: sono trascorsi 18
anni dalla sua ultima presidenza ed il panorama politico, economico
e sociale della Valle d'Aosta le consegna nodi irrisolti e
problematiche nuove. Tutto ciò in presenza di una crisi del mondo
globalizzato, lo ricordava il collega Lattanzi: dallo sconquasso
finanziario alle tensioni sul prezzo del petrolio e dei beni
alimentari, dagli sconvolgenti flussi migratori al disordinato
imporsi nell'economia internazionale di Paesi come la Cina e
l'India, dall'esplosione di vecchie e nuove disuguaglianze, al
degrado ambientale e climatico... tutto ci dice che
l'autoregolazione del mercato si rivela illusoria! Non è illusorio
però l'avanzamento concreto dell'individualismo - egoistico -
proprietario - acquisitivo - possessivo, generato dall'enfasi sullo
scambio di mercato come etica in sé stessa: l'esaltazione del
privatismo, l'isolamento e la depoliticizzazione dei cittadini che
rendono superflue le funzioni della cittadinanza e dell'identità
civica. Ho apprezzato nel suo intervento il richiamo alla
depoliticizzazione della società; se questo è vero, questa
Assemblea deve essere all'altezza dello spessore e della
complessità dei problemi evidenziati. E il primo compito è proprio
quello di un grande investimento culturale, la necessità di un
largo sforzo di discussione ed elaborazione che, da una parte,
incorpori ricerca, studio, analisi; dall'altro, si cimenti con la
produzione di nuovo pensiero e di nuova teoria.
In questa direzione voglio brevemente richiamare l'attenzione
del Presidente e dei Consiglieri su alcune questioni presenti nel
documento programmatico, temi che sono direttamente legati ai
concetti sopra indicati, legati al futuro della Valle d'Aosta, temi
sui quali cercherò di cimentarmi, temi legati alla mia cultura e
alla mia esperienza di vita. Parto dalla cosa che ogni famiglia
considera più preziosa: il bambino appena nato, preziosa anche per
una società che vuole guardare al domani. In questi anni mi sono
interessato alla demografia, per questo mi hanno regalato in questi
giorni il libro di Piero Angela e Lorenzo Pinna
"Perché dobbiamo
fare più figli".
Nel mondo c'è un problema di sovrappopolazione
e sembra contraddittorio parlare di natalità. Non è così, in Valle
d'Aosta per la verità ancora di più - ne ha parlato il collega
Salzone - perché, come in Italia e nei Paesi sviluppati, vi è uno
squilibrio di segno opposto, che è l'eccesso di denatalità.
La famiglia valdostana è più vecchia, meno numerosa, in
trasformazione rispetto al passato e un po' più povera. Ci sposiamo
sempre meno e sempre più tardi, facciamo meno figli e quelli nati
fuori dal matrimonio aumentano costantemente. Nell'arco di una
generazione sono cresciute le famiglie monoparentali, i nuovi figli
delle seconde unioni, i figli unici, i figli adottivi, i figli in
affido, le coppie senza figli, i divorziati, le convivenze di
fatto, i figli naturali. Nelle famiglie si sono trasformati i cicli
di vita, fenomeno che poi incide profondamente nel difficile
equilibrio tra il privato e il sociale. Tutti lamentano la bassa
natalità, ma nessuno dice che le donne e gli uomini non riescono ad
avere i figli che desiderano. Secondo dati ISTAT il 63% delle donne
vorrebbe due figli, il 28 ne vorrebbe 3 e solo il 9% vuole fermarsi
a un figlio. E quando le donne finalmente diventano mamme, sono
costrette al triplo salto mortale per conciliare i tempi del
lavoro, dell'impegno domestico e quello di cura. Ancora oggi il 77%
complessivamente dedicato al lavoro familiare ricade sulle spalle
delle donne, tutte dinamiche che sollecitano a ridisegnare lo stato
sociale, pensato e costruito per una società e una famiglia ben
diverse da quelle odierne.
Rispondere ai cambiamenti demografici si deve: il sostegno
all'autonomia dei giovani, ammortizzatori sociali, affitti
agevolati, la conciliazione fra responsabilità familiare e vita
lavorativa, in ultimo abbattere il peso dell'eredità sociale...
concetto, questo, che mi sembra anche lei, Presidente, se pur
timidamente, abbia evidenziato. Purtroppo nel nostro Paese il
figlio dell'operaio ha buone possibilità di fare l'operaio, mentre
quello del medico, il medico. Questa gerarchia sociale è un limite
da superare, ma per selezionare in base al merito in modo giusto è
necessario promuovere le pari opportunità. La vita quotidiana dei
cittadini e soprattutto l'educazione dei bambini come strumento per
un superamento delle diversità derivanti da condizioni di nascita
disuguali e per evitare il consolidamento di condizionamenti
sociali ed economici, deve diventare centrale nelle coscienze e nel
modo di indirizzare l'uso delle risorse. E se è vero, come sostiene
l'Europa nei suoi documenti ufficiali, che la principale risorsa di
ciascun sistema produttivo sono le persone, è su queste che bisogna
investire.
L'anno scorso è stato l'anno europeo delle pari opportunità per
tutti. Mi piacerebbe che quella che si apre oggi possa diventare
"la legislatura delle pari opportunità". In questi anni la Regione,
i Comuni e le Comunità montane hanno attuato esperienze innovative
nel campo dei servizi alla persona e alla famiglia, anche
attraverso una politica integrata fra servizi e istituzioni.
Dobbiamo quindi consolidare ed estendere quelle esperienze. In
questa direzione giudico insufficienti le linee indicate nel
documento programmatico, anzi, una in particolare: il nido
aziendale nel comune di Aosta mi trova contrario e le ragioni sono
spiegate in un documento prodotto da un gruppo di lavoro
interistituzionale, consegnato alla precedente Giunta regionale lo
scorso anno.
Un'altra parte del documento che giudico insufficiente è quella
relativa alla scuola. Lo avevo richiamato nell'incontro che abbiamo
avuto come gruppo del "PD" con le forze di maggioranza. In questi
mesi ho avuto l'opportunità, la fortuna di partecipare ai lavori
dell'Ufficio di piano che sta lavorando per la costruzione del
piano di zona della Valle d'Aosta. Il piano di zona è un processo
di sviluppo della comunità, di cui deve accompagnare le dinamiche e
le evoluzioni. È lo strumento per dare risposte ai problemi delle
persone e delle comunità locali. Il piano di zona è anche
un'occasione privilegiata di partecipazione in quanto è essenziale
l'apporto delle diverse comunità locali, delle organizzazioni e di
tutti i cittadini. Nel mese di marzo l'Ufficio di piano ha avuto
l'occasione di incontrare i dirigenti scolastici di molte scuole di
vario ordine e grado e tipologia. Mi aspettavo rilievi e critiche
nei confronti dell'edilizia scolastica, degli Istituti superiori e
soprattutto di Aosta, della mancanza di palestre. Dagli incontri è
emersa invece un'anamnesi per me preoccupante. È emerso che la
scuola registra una perdita di valori, l'assenza della famiglia, il
rifiuto delle regole, la mancanza di credibilità della scuola
stessa ed il poco interesse dei ragazzi nei suoi confronti, la
perdita del concetto di merito, la non presenza di una cultura
della legalità. I dirigenti, gli insegnanti e le famiglie più
responsabili cercano come possono di far fronte a una situazione
difficile e le innovazioni sono tentativi di cambiamenti lasciati
alla buona volontà dei singoli. In sostanza, dal confronto è stata
evidenziata l'assenza di una visione di sistema, di un'analisi dei
reali fabbisogni per la Valle, di figure professionali, del fatto
che non c'è un luogo in cui prendere decisioni comuni. Non c'è
confronto, ogni scuola fa i conti con sé stessa. Se questo è vero,
e non credo che i dirigenti abbiano descritto una realtà di
fantasia, le indicazioni contenute a partire dalla
regionalizzazione, che dobbiamo certo verificare attraverso un
lavoro di concertazione, mi sembrano riduttive rispetto a un
problema rilevante sottolineato in tutte le audizioni: quello
dell'emergenza educativa.
Vivere il quotidiano, guardando però al domani dei nostri
ragazzi, passa inevitabilmente anche dal completamento della
riforma e dal consolidamento del sistema regionale delle autonomie,
tema da lei accennato. Una nuova identità della nostra Regione che
sappia rinvigorire e rielaborare le ragioni alla base dello Statuto
speciale di autonomia, una carta capace di delineare un nuovo
modello di governo della comunità, un autogoverno nel quale siano
indicati con chiarezza quali sono i principi che vogliamo
affermare: sussidiarietà innanzitutto, attribuzione delle
competenze amministrative agli Enti locali, leale collaborazione e
pari dignità istituzionale. Principi, questi, capaci di costruire
un sistema aperto, vicino ai cittadini, lontano da ogni
centralismo, sia statale che regionale.
Ritengo infatti che un maggior protagonismo degli Enti locali
nelle relazioni con le istituzioni regionali favorirebbe anche una
più forte identificazione dei cittadini con la propria comunità. I
governi locali, sapete benissimo e lo sanno gli ex Sindaci presenti
numerosi in questa Assemblea sono quelli in prima linea con le
grandi e complesse questioni, una su tutte quella
dell'immigrazione. Una nuova stagione riformatrice che sia in grado
di sostenere con più efficacia l'azione dei governi locali: penso
agli strumenti e alle politiche riguardanti la coesione sociale,
l'integrazione, la riqualificazione territoriale, utili per
politiche locali che riducano le tensioni su bisogni concreti come
la casa, le politiche familiari e giovanili, il lavoro, il
multiculturalismo, le nuove povertà. Autonomie locali significa per
noi attenzione e legame con le domande e i bisogni della comunità e
insieme assunzione di responsabilità e spirito solidaristico. In
questo modo leggo, voglio leggere, le parti del documento
programmatico riferite alla concretizzazione della legge regionale
n. 54/1998. A distanza di 6 anni dalla prima legge di attuazione,
il percorso per dare applicazione piena al principio di
sussidiarietà si è interrotto, dobbiamo ripartire per portare a
compimento la transizione da troppo tempo incompiuta. Noi siamo
disponibili a cercare insieme agli Enti locali, alle sue
organizzazioni le convergenze utili e necessarie.
Piena applicazione del principio di sussidiarietà vuol dire però
anche dare attuazione a quella orizzontale, che dovrebbe favorire
il ruolo delle imprese, associazioni
no profit
, cooperazione
in settori nei quali le autonome forme di organizzazione della
società civile possono fare meglio e con maggiore efficienza.
Certo, questo secondo profilo del principio di sussidiarietà è
quello dove mancano concrete esperienze e dove le contraddizioni
sono più rilevanti, frutto di carenze culturali e di scarso
approfondimento. Lavorare insieme società civile e Istituzioni,
realizzare rapporti fra Istituzioni e cittadini, le loro formazioni
sociali per affermare il principio di sussidiarietà orizzontale,
significa affermare una nuova coscienza civile a fronte della crisi
della politica.
Non si può pianificare il futuro dimenticando il ruolo di Aosta
quale moderno capoluogo regionale. Non si può ragionare sulla città
unicamente a proposito delle grandi opere: alcune di queste sono in
via di realizzazione, altre sembrano chiuse nel cassetto, altre
ancora sono sembrate pensate estemporanee. Non si è mai riusciti,
in questi anni, o non si è mai voluto definire insieme, Regione e
comune di Aosta, un disegno di sviluppo complessivo. È evidente in
questo anche una mia responsabilità, ma quando si è impegnati
direttamente, l'Assessore tende ad occuparsi quasi unicamente dei
suoi problemi e del suo orticello!
Sospesa fra declino e fiducia, Aosta - si dice - non ha
un'anima: non è industriale, né turistica, né città di servizi
avanzati, è una città anarchica, ma Aosta non può cambiare passo,
non può progettare il futuro perché non è chiara la direzione di
marcia. Deve essere per forza di cose la politica, le forze
politiche che devono indicare i fattori di sistema, la ricerca
necessaria alle imprese, anche a quelle turistiche, per
l'innovazione e la competitività, l'investimento in sapere e
formazione, l'ammodernamento infrastrutturale, la nuova qualità
ambientale. D'altra parte nel commercio, nelle libere professioni,
nelle attività terziarie c'è bisogno di investimenti, ma
fondamentalmente c'è bisogno di spirito imprenditivo che si può
sollecitare e questa mattina il Presidente Rollandin lo ha fatto;
solo in presenza di una forte capacità progettuale della politica
che dia fiducia alle risorse umane, economiche, produttive...
impossibile utopia? Forse...
Perché invece non vedere la stupefacente metamorfosi ancora in
movimento di Torino? Da città del fordismo a città del turismo,
straordinari risultati per un luogo dove un tempo nessuno voleva
andare, un posto triste che meritava il viaggio solo se di viaggio
della speranza si trattava... Torinesi che non sapevano citare
neppure un monumento degno di nota, a parte la Mole e il Museo
Egizio dove nessuno andava mai se non in gita scolastica! Non è più
così, oggi è la Torino post-olimpica, la Torino della Reggia di
Venaria, del Museo del cinema, dei musei, dell'Egizio finalmente
entusiasmante, del Regio, la Torino che fa tendenza fra i giovani
con la sua musica e fra i
bon vivant
con la seduzione del
cibo e del vino. Sono servite visioni utopiche e lungimiranze.
Torino città turistica è un progetto costruito con metodo, creando
strutture e
manager
, investendo e lavorando sodo. Insieme
Regione, Comune e Provincia. Ma è anche frutto di un ambiente e di
un clima favorevole: la necessità di trovare un nuovo destino di
fronte a una profonda crisi industriale ha obbligato Torino a
guardare ad altre vocazioni già presenti, ma fino ad allora
trascurate. Ambiente favorevole perché tutti, Istituzioni, banche,
partner
privati, diocesi, imprese, hanno raccolto la sfida
per il futuro di quella città. Un futuro che adesso è presente.
Ecco, Aosta può rilanciare la Regione e viceversa; ci vuole però
un'azione di sistema che veda coinvolti tutti i protagonisti del
territorio, i quali, però, devono remare tutti nella stessa
direzione. Si può fare. Occorre crederci. Grazie per
l'attenzione.
Président
- La parole au Conseiller Rollandin.
Rollandin (UV)
- Je veux avant tout remercier - ce n'est
pas un rite dans ce cas - les interventions des collègues, en avoir
voulu donner une lecture de ce qui a été distribué comme point
important du programme.
Ce matin, lorsque j'ai fait mon intervention, j'avais dit
clairement que
"più che presentare il programma di legislatura
ormai noto, ritengo più importante presentare un progetto di
governo indicandone le urgenze e le priorità".
Peut-être j'ai
mal fait, je devais relire l'ensemble du programme, en ajoutant
pour chaque point l'indication des priorités. Je croyais d'être
trop long et qu'enfin il n'y ait pas d'attention par rapport à un
programme que les forces politiques connaissent très bien, tout en
ayant fait objet de débat pendant la campagne électorale, et ici il
y a les élus de cette campagne électorale. Peut-être je pouvais
être plus exhaustif sur une série de matières, mais je donnerai
tout de suite des réponses aux interventions des collègues.
Je crois que l'intervention de M. Louvin est appréciée surtout
lorsqu'il fait l'histoire de chacun de nous. On avait une "maison
commune", donc on se connaît très bien, là je crois qu'il n'y a pas
besoin de dire trop sur une série de passages. On a voté des lois
ensemble, on a discuté des problèmes et, en accord, on avait
souhaité de le faire dans le bien commun. Aujourd'hui il y a des
passages qui nous portent sur une position différente, ça n'empêche
d'avoir un débat sérieux et qui entre dans le mérite des choses. Je
crois que le sens de la mesure et le fait d'avoir indiqué des
points qui, à votre avis, ne sont pas suffisamment éclaircis du
point de vue du programme de gouvernement, nous portera à revenir
sur ces points et quand on ira délibérer sur ces problèmes-là, on
sera sans doute plus clairs; mais tout de même je donnerai quelques
réponses.
Pour ce qui est de l'Assessorat à l'environnement, je remercie
M. Chatrian qui a voulu faire mémoire du débat en 1991, que je
rappelle très bien. Je voudrais rappeler que 18 ans après le
concept d'environnement a changé. Les compétences de
l'environnement et les charges d'un modèle d'environnement il y a
18 ans étaient entièrement différentes. Au cours de nos rencontres
j'avais essayé de dire les raisons pour lesquelles on croit
opportun de prévoir cet Assessorat, qui n'est pas la même chose
qu'un Département en liaison avec les travaux publics. Il y a, là,
une expérience positive d'un raisonnement qui a été fait pendant
ces années, d'une collaboration qui doit être maintenue; la
prévision d'un Assessorat en plus ce n'est pas pour régler une
question d'une place en plus, mais c'est pour une série
d'engagements prioritaires là où soit au niveau national qu'au
niveau communautaire il y a des indications précises, surtout en ce
qui concerne la pollution et d'autres aspects liés à l'air, aux
eaux, et cetera, qui nous portent à dire que c'est important
d'avoir une gestion politique de ce secteur.
En même temps je souligne la question des plans d'aménagement
des Communes, qui est un thème délicat, qui a déjà vu un dialogue
serré entre les Communes et l'Administration régionale, en essayant
d'accélérer l'analyse de ces documents, qui est très importante
pour le futur même des communautés. Il y a, là, un retard qui n'est
dû à personne, sinon au fait qu'il n'y a pas eu la possibilité de
faire l'analyse politique d'un document qui doit arriver à sa fin.
Alors il y a une série de justifications sérieuses pour le fait que
ce qui n'était pas possible il y a 18 ans, aujourd'hui est une
nécessité et on est convaincus de faire un choix qui va dans la
direction non pas d'augmenter les Départements, au contraire, on
ira réduire certaines Directions en réservant une attention
spécifique à l'organisation de l'Administration. Je veux donc
rassurer que le choix de l'environnement est strictement lié à
l'exigence d'avoir un point de repère important politique.
Pour ce qui est du choix dans le secteur touristique, on a dit
de faire une agence unique, un point de repère unique pour la
gestion de l'information et de la publicité évidemment de
l'Administration dans son ensemble, c'est-à-dire pendant ces années
on a beaucoup discuté sur le rôle des 11 AIAT qu'on a distribués
sur le territoire, je crois que la conclusion à laquelle on est
arrivés c'est de prévoir un organe unique pour l'image de la Région
et de saisir l'opportunité - déjà existante sur le territoire - de
la présence des bureaux et du personnel préparé qui peut être lié
en convention avec une activité, qui peut être faite aussi de la
part des privés, sans aucun problème. Je crois que là c'est une
question très délicate à résoudre dans notre Région; si aujourd'hui
- comme je crois le fait le collègue Louvin - on va dans nos
Vallées latérales, on voit un certain nombre de logements qui sont
fermés. Et ça n'est pas dû seulement à un manque de personnes qui
pourraient arriver en Vallée d'Aoste, mais c'est un fait
d'organisation qui malheureusement est encore très peu attentive à
ce système, un système qui doit être changé.
L'attention au territoire est lié au problème de l'environnement
et à la gestion correcte de cette ressource, sur ce thèmes les lois
et la gestion nous diront si on va être d'accord sur le système à
gérer, surtout pour ce qui est l'attention au territoire. Les
travaux qu'on prévoit surtout pour ce qui est de l'intervention
dans la Commune d'Aoste; je veux rassurer tous les collègues, en
particulier M. Rigo, qui a demandé qu'est-ce qu'en est du projet
pour "Aosta capitale", que le problème est déjà part du programme
de législature; alors on ne l'a pas repris, compte tenu du fait
qu'on l'avait déjà éclairci. Avec la Commune on aura un rapport de
collaboration, il n'y aura aucune imposition de n'importe quoi, il
y aura un dialogue avec l'Administration communale, avec le
Conseil, pour prendre les décisions que vous souhaitez.
Abbiamo introdotto il discorso della metropolitana non a caso,
ma per una ragione temporale, per una coincidenza che ci ha portati
ad inserire questo tema, di cui sono a conoscenza sia gli uffici,
sia l'Amministrazione comunale: è collegato alla realizzazione del
teleriscaldamento. Come sapete, il progetto del riscaldamento è in
fase avanzata. Prevede un utilizzo corretto di un sistema di
eliminazione dell'inquinamento di Aosta, perché una delle
principali fonti di inquinamento, dopo le auto, è data da sistemi
di riscaldamento antiquati. Per portare il teleriscaldamento
all'interno della struttura della città, è necessario o provvedere
nel modo classico, cioè intervenire su tutte le strade con un
disagio che conosciamo, quindi scavare, con dei tempi storici
lunghi, oppure avere - ed è la soluzione alternativa, che già altre
città europee hanno adottato con successo - un tunnel che in questo
caso, approfittando del fatto che si può fare un tunnel che per il
teleriscaldamento non avrebbe le dimensioni necessarie per far
passare una metropolitana, potrebbe essere una connessione corretta
fra tre elementi che vanno nella direzione di non guastare la
città, di rendere possibile una riduzione del traffico con la
metropolitana, il teleriscaldamento e, in più, il sistema di
raccolta pneumatica dei rifiuti che Lione ed altre città hanno già,
che prevede una raccolta molto facile, sempre con raccolta
differenziata; sistema, questo, che velocizza il tutto. Abbiamo
voluto inserire questo perché c'è una priorità collegata con una
tempistica che è in questo momento collegata con l'esigenza di dare
una risposta a tutti quelli che si chiedono se per il problema del
riscaldamento devono passare al gas, ad altri sistemi, oppure hanno
una possibilità, in tempi corti, di avere una risposta su questo.
Noi abbiamo, per questo motivo, inserito questo tema delicato
nell'ambito di un programma che avrà un impegno finanziario non
indifferente, ma che risolverà molti problemi per Aosta.
Sulla sanità e ospedale, qui rispondo anche al problema che è
stato posto: se è una dimenticanza... è tutt'altro che una
dimenticanza! Convengo con la collega Morelli che diceva: "siete
coscienti che la sanità in Valle d'Aosta è al
top
"; è così,
ma non lo diciamo noi, lo dicono le analisi che sono state fatte
dalle Commissioni competenti e dai vari metodi che hanno rilevato,
qui, la efficienza del sistema sanitario, sia ospedaliero che
territoriale. Per questo non abbiamo voluto intervenire su questo
tema che è stato oggetto di dibattito. Vorrei ancora ricordare che
sull'ospedale non abbiamo voluto dire nulla, per delicatezza nei
confronti dei referendari, siccome c'è stato un referendum che ha
dato un certo risultato, non abbiamo voluto affondare il coltello
nella piaga. Ci scusiamo della delicatezza, saremo più incisivi in
futuro...
Anche il sociale è un tema che anticipa una riflessione sul
perché noi - domanda che è stata posta - nel rapporto con il
Consiglio abbiamo proposto due Commissioni come la I e la V.
Avevamo cercato modestamente di illustrarne il perché negli
incontri con le forze che oggi sono qui, dicendo che questa
apertura era trasparente e aveva un significato preciso. La V
Commissione tratta di problemi delicati, che i colleghi Rigo e
Fontana hanno affrontato - il discorso della casa, i discorsi
socioculturali -, temi che hanno ricadute fortissime su tutta la
Regione, come hanno dimostrato gli interventi che ho molto
apprezzato, entrando anche in particolari che ci permetteranno di
meglio situare alcune iniziative che sono state ipotizzate con un
intento che, forse, non risolverà tutti i problemi. Perché la V
Commissione? Proprio per questa grande importanza del sociale e
della cultura, che sono temi trasversali. Lo stesso vale per la I
Commissione. Perché abbiamo scelto di dare la I Commissione a
disposizione delle opposizioni? Perché abbiamo ritenuto di non
ripetere l'esperienza della Commissione speciale per le riforme. È
già stato fatto un lavoro egregio durante questi anni nel
predisporre una serie di documenti; credo che a questo punto - poi
può darsi che mi smentisca la I Commissione - non manchino i
documenti, l'esperienza è sufficiente, si deve arrivare a una
conclusione disponendo di un progetto che sia largamente condiviso.
Per queste ragioni abbiamo indicato la I e la V, credendo di dare
un'apertura nell'ambito di un rapporto corretto, di un confronto il
più costruttivo possibile, e lo abbiamo fatto in modo trasparente,
invitando tutte le forze a ragionare su questa disponibilità. Non
c'è nessun'altra finalità, se non ottenere, appunto, questo
risultato. Su questo abbiamo costruito un discorso che vede la
rappresentatività in Consiglio e nelle Commissioni in un rapporto
di 5:2; qualcuno ha obiettato che i numeri porterebbero a un 4:3.
Ho cercato di rappresentare che da un punto di vista numerico il
rapporto sarebbe di 4,60 per la maggioranza e 2,40 per la
minoranza, e tenendo conto che c'è una disponibilità ad avere in
due Commissioni importanti la presidenza delle forze di
opposizione, mi sembrava corretto mantenere nelle 4 Commissioni
classiche - perché nella I il rapporto sarà di 6:4 o quel che è -
il 5:2, non sembrandomi, questo, un rapporto mortificante.
Sottolineo un altro aspetto, in linea con quanto ci siamo detti
dell'equità del trattamento: ci sarà la possibilità per tutti i
Consiglieri di partecipare a due commissioni. Tutti. Maggioranza e
opposizione. Pertanto 12 Consiglieri della minoranza, 4
Commissioni, 2x4, 8, più 4 fanno 12. Nell'ambito di un rapporto che
crediamo dignitoso, abbiamo cercato di preoccuparci di una
rappresentatività che sia la più corretta possibile.
Mi è stata fatta un'annotazione che è stata molto incisiva
perché proveniente da un ambito che il Consigliere Louvin conosce,
l'università, perché poche parole per dire qualcosa
sull'università. Non vogliamo entrare nel merito dei corsi e
diplomi nel senso di imporre; noi sottolineiamo una preoccupazione
che è quella di avere una università che sia sicuramente un vanto
per la nostra Regione, ma che deve avere dei contenuti. Non credo
che oggi nessuno voglia più continuare sul discorso dell'università
sotto casa, non riteniamo che sia questo lo scopo, ma deve essere -
come era all'inizio - una università di grande richiamo. Vogliamo
che qui ci sia la possibilità di avere un
campus
e quando
avremo la disponibilità di locali adeguati all'università vogliamo
che ci possa essere un confronto con gente che arriva da altre
realtà per studiare in Valle d'Aosta. Sul resto ci sarà ampio
margine per seguire questo tema. Nell'ambito della discussione che
oggi facciamo, sicuramente non sarò esaustivo su tutto, però credo
che mi possiate capire: non è possibile oggi entrare nel dettaglio
di tutti i temi. Credo di aver dato alcune risposte almeno sulle
osservazioni, più che corrette, fatte da parte del Consigliere
Louvin.
Ringrazio il Consigliere Lattanzi per quello che ha voluto
esprimere nell'ambito di alcune osservazioni sul metodo e sulla
concretezza e sul modo in cui si può gestire. Sintesi e concretezza
credo che non siano termini che vanno al di là del significato
preciso che hanno, e non sono antitetiche con le idee, perché per
dare concretezza alle cose bisogna avere delle idee. Abbiamo
cercato di esporle, magari in modo non troppo organico, ma vi posso
garantire che idee la maggioranza ne ha, ne farà corpo con dei
provvedimenti
ad hoc,
là dove si verificherà se quello che
abbiamo detto qui sarà credibile o meno.
Credo che ci sia una preoccupazione sostanziale sul rapporto fra
la nostra Regione e Roma, che va nella direzione di poter sostenere
come Regione, e... questo lo vogliamo fare con l'apporto di tutti,
la necessità di un confronto leale e serio. Per fortuna oggi non
c'è più, in quest'aula, chi dice che "la Regione riceve troppi
soldi", ma chi afferma "guardiamo come spendiamo i soldi", una cosa
più che legittima come legittimi sono tutti quegli strumenti di
controllo atti a verificare quello che l'Amministrazione fa:
facciamo però attenzione a non creare le premesse per far apparire
le spese sostenute dalla Regione come privilegi che la Regione
continua ad avere in forza di uno Statuto speciale... così non è!
Il tavolo tecnico che da anni va avanti ha potuto dimostrare che su
alcuni temi la Regione ha portato la documentazione attestante di
come spende i 9/10, e credo che ci sarà motivo, di questo
ringraziamo - lo abbiamo detto pubblicamente - se ci saranno degli
incontri a Roma che noi terremo sempre nei contatti con i
Parlamentari, se ci sarà l'apporto delle forze che hanno contatti
con il Governo, saremo lieti di averli. L'importante è che ci sia
la sintonia che noi crediamo sia giusto avere, nella difesa di
questi valori e di queste esigenze. Sulle possibilità di accennare
alla parte più cospicua, concernente le imprese, credo che sia una
nostra preoccupazione e mi ha fatto piacere che, se da un lato si è
guardato con lungimiranza alle sfide tecnologiche, non si è
dimenticato un settore come l'agricoltura.
L'agricoltura è uno dei punti che sovente viene sottovalutato
nell'ambito del peso dell'attività, perché se guardiamo il PIL
l'agricoltura viene menzionata negli ultimi spazi. Si dice: "Ma
cosa volete investire per l'agricoltura, quando vale come PIL
un'inezia"? Il vero prodotto dell'agricoltura è in quello che dà
per l'ambiente, il turismo, e quindi ringrazio per la
sottolineatura del collegamento agricoltura-turismo. Sotto il
profilo delle aziende che verranno in Valle, sappiamo qual è la
difficoltà nella scelta; l'oculatezza in questo caso è sicuramente
premiante, ci vorrà l'impegno di tutti per ottenere il massimo da
parte di chi sceglie di venire in Valle. I cambiamenti e i
confronti che cerchiamo di avere, vanno nella direzione di ottenere
massima efficacia nella "macchina regionale"
in primis
, ma
anche nella macchina delle partecipate, di tutte le attività che
sono collegate con la Regione, il che non significa disconoscere i
meriti di chi li ha, anzi significa valorizzare le persone che
hanno sempre lavorato.
Mi ha fatto molto piacere anche l'accenno alla montagna, saluto
con favore le manifestazioni delle donne in particolare che
vogliono impegnarsi a sostegno di questa politica. Purtroppo la
nuova Costituzione europea che prevedeva in questo senso un
aggancio importante sulle autonomie e sulla montagna come qualità
di vita e come possibilità per superare quella dicotomia che troppo
spesso verifichiamo legata ai prezzi, non è ancora realtà. Anzi, il
discorso sembra che abbia uno scivolamento pericoloso, quindi
speriamo che assieme si valorizzino i dati veri per difendere la
montagna come patrimonio di tutti.
Per quanto riguarda l'intervento della collega Fontana, la
ringrazio per avere sottolineato dei punti importanti legati
all'emergenza abitativa e a quel che ne consegue; questo sarà uno
dei temi e per questo abbiamo cercato di dare una condivisione con
la gestione di questa Commissione, perché si faccia l'impossibile
per affrontare questo tema.
Sul sistema sociale sicuramente nel programma abbiamo messo
poche righe, ma i concetti che abbiamo voluto esprimere sono forti.
Credo che nessuno possa disconoscere che in questa Regione c'è un
sistema sociale dignitoso, un sistema di attenzione alla persona
anziana che è importante: le microcomunità sono una realtà
importante, si sta cercando di migliorare questo rapporto. C'è una
impostazione positiva nei confronti delle nuove emergenze e anche
verso gli immigrati l'attenzione è corretta, non discriminante da
parte dell'Amministrazione, e in questo senso si continuerà.
Per quanto riguarda le infrastrutturazioni, l'attenzione che
dedichiamo alla ferrovia, ai nuovi importanti mezzi di
comunicazione e di trasmissione, credo che sia molto importante. Si
parlava di reddito minimo; su questo bisognerà fare delle
valutazioni importanti per vedere come attivare dei meccanismi che
reggano a fronte di un disagio effettivo. Si sono espresse delle
cifre che saranno oggetto di dibattito.
Ringrazio il Consigliere Rigo per aver sottolineato il discorso
delle pari opportunità. Da quel che mi risulta da un convegno su
questo tema, la Regione è già fra le prime come disponibilità di
posti a livello di Pubblica Amministrazione per quanto riguarda la
presenza di donne in carriera; ma questo non significa fermarsi ma
anzi incentivare, quindi condividiamo questo tipo di
preoccupazione. Per i colleghi di maggioranza, mi permetterò di non
insistere, li ringrazio per aver voluto dare un appoggio alla
relazione che è stata fatta.
Ancora due brevi note sull'intervento di Chatrian, sul problema
della "macchina regionale". Nessuno meglio di lui, credo, può dire
qualcosa su questo tema, perché ci ha lavorato fino a ieri e sa
quanto sia difficile risolvere i problemi e quanto sia delicato
impostare dei cambiamenti. Mi auguro che adesso che è fra noi possa
trovare lo stimolo per dare un impulso ad una organizzazione, per
carità, correttissima, ma con dei tempi che sono troppo lunghi.
L'elefante va bene per la memoria, ma non per il passo, quindi
direi di accelerare!
Sull'intervento del Consigliere Rigo, molto complesso nella sua
stesura, che raccoglie una serie di problematiche che, come
preoccupazioni, faccio mie, quelle sul sociale di cui in parte ho
già detto dovranno essere affrontate. Sul tema dei bambini e
dell'aiuto alla famiglia, speriamo di non essere stati fraintesi,
ma credo che sia una delle richieste fatte dalle famiglie. Quando
si dice che molte volte i figli non ci sono perché mancano le
condizioni per averli, fra le difficoltà che vengono sottolineate
alle nostre forze, c'è un punto che emerge, cioè la difficoltà per
le mamme di avere un sostegno per i bambini. Parliamo delle mamme
che lavorano anche negli enti pubblici, per questo siamo scesi nel
dettaglio del
part-time
, che va regolamentato in modo
diverso. Non è possibile dire che non si può più dare il
part-time
perché abbiamo già raggiunto il numero massimo;
credo che vadano trovati dei meccanismi più elastici, meno legati
alla struttura e più legati a dare un supporto a problemi reali. In
questo senso spero che ci sia un chiarimento su questi temi.
Sugli interventi sulla famiglia concordiamo, per la riflessione
molto attenta sulla scuola credo che l'Assessore Viérin abbia le
idee chiare su alcune problematiche della scuola in sé, viste
dall'ottica della scolaresca, perché le problematiche che sono
state sollevate dal collega Rigo vanno nella direzione di dire:
"attenzione, pensiamo alla struttura, ma il problema è in chi
frequenta le scuole". Sappiamo anche noi... non dico che il
problema è solo il bullismo, ma c'è effettivamente l'esigenza di
vedere come raccordare meglio l'attività, spesso legata a carenze o
a difficoltà della famiglia che non riesce a supportare l'esigenza
dei professori. Spero che su questo ci sia un'azione incisiva nel
prossimo futuro.
Due notazioni sugli Enti locali: qui concordo in pieno
sull'esigenza di un raccordo il più possibile corretto e positivo.
Certo, l'esempio portato di Torino ci fa dire che quando ci sono
grandi eventi, poi si mette in moto una macchina, perché l'evento
Torino è nato non perché la città aveva trovato di colpo una veste
nuova, ma per effetto dell'insieme mondiale... ha avuto uno
stimolo. Ci auguriamo di rivitalizzare la città, avevamo pensato a
ritrovare con il Comune un dialogo che porti a fare delle scelte su
alcune situazioni che tutti conosciamo.
Chiedo scusa al Presidente per aver rubato qualche minuto, so di
non avere risposto esaurientemente a tutte le questioni, spero di
farlo quando entreremo nel merito dei singoli problemi. L'unica
nota che vorrei rimarcare è che il dialogo è un aspetto che va
nella direzione che tutta la maggioranza vuole e credo che
nell'arco di questa legislatura avremo l'opportunità di dimostrare
che non è solo un modo di aprire questa seduta, ma è un
comportamento. Credo che uno abbia modo di imparare quando
succedono delle cose. Credo che nell'ambito dei rapporti ogni cosa
può dare un insegnamento, la storia dice che forse un minimo di
collaborazione dà dei risultati maggiori... di questo sono convinto
e ringrazio tutti i colleghi per i loro interventi.
Président
- La parole au Conseiller Secrétaire
Tibaldi.
Tibaldi (PdL)
- Grazie, Presidente. Abbiamo ascoltato con
attenzione sia l'intervento del Presidente incaricato Rollandin,
sia l'intervento dei vari colleghi, che hanno partecipato a questa
prima fase del dibattito. Noi vorremmo riassumere con alcune
considerazioni le nostre intenzioni di voto e sono le seguenti.
L'avvio di legislatura naturalmente presenta dei segni di
discontinuità col passato, dei segni di discontinuità che sono
indubbiamente apprezzabili, signor Presidente, e il primo segno è
quello che fa il Presidente quello che ha avuto il maggior numero
di suffragi popolari. Questo non è assolutamente di secondo piano,
è assolutamente importante invece perché cinque anni fa non accadde
così, e lo sgambetto del 2003 provocò una legislatura che è stata
assolutamente infausta, sia da un punto di vista politico, sia da
un punto di vista di produzione amministrativa-legislativa e quindi
di scelte efficaci per la comunità valdostana. Naturalmente a lei
che ha avuto la massima legittimazione popolare, una legittimazione
di tutto rispetto, perché 14.000 voti non sono uno scherzo, il suo
suffragio supera abbondantemente, tanto per fare una cifra, o
meglio un paragone, quella che è la somma dei voti di lista dei
vostri due alleati, e questo sta a significare la forte
legittimazione popolare che le è stata conferita, e naturalmente la
responsabilità di cui è stato investito. È una legittimazione che
noi non intendiamo assolutamente disconoscere, siamo democratici, e
naturalmente come è stato espresso durante quegli incontri di
cordialità istituzionale che si sono verificati nelle scorse
settimane, siamo quanto mai disponibili a un dialogo che sia
costruttivo e fautore di buoni propositi per tutta la comunità. Il
secondo segnale di discontinuità è quello che dopo tanti anni un
Presidente della Regione offre due presidenze di Commissioni anche
all'opposizione, alle forze di minoranza. Al di là di questa
generosità che potrebbe anche sottendere a qualche tatticismo
politico, noi crediamo che rispetto alla "Giunta Viérin" del 1995
che invece sottrasse questa opportunità o anche al "semestre
Louvin" del 2003, e alla "Giunta Perrin" che seguì alla "Giunta
Caveri", questo segnale sia invece un atto di attenzione nei
confronti delle minoranze.
Accanto a questa discontinuità si affiancano però segnali di
continuità che sono, a nostro avviso, preoccupanti. Il primo è che
viene ricostituito un ottavo Assessorato, e questo stride
fortemente con il taglio ai costi della politica, auspicato,
dichiarato, scritto anche nel suo programma, che naturalmente
dovrebbe invece invertire una tendenza, una tendenza che è
diventata un po' un malcostume sia a livello nazionale, ma che è
stato importato, anche con una certa facilità, nella nostra
Regione. Quindi, Presidente le chiediamo di valutare se
effettivamente non sia più opportuno coordinare funzioni e ruoli
attraverso Dipartimenti, come è stato fatto anche a livello
nazionale dal recente "Governo Berlusconi". Staremo poi a vedere
come verranno assegnate le deleghe e le competenze, perché è
importante; oggi abbiamo assistito effettivamente a dei
conferimenti di incarico molto, molto generici. Sappiamo chi sono
gli Assessori, sappiamo chi è il Vicepresidente, conosciamo i nomi
e i cognomi, sappiamo che quattro degli Assessori della scorsa
"Giunta Caveri" sono stati in qualche maniera riconfermati, due
nelle stesse posizioni che avevano precedentemente, e questo è un
segnale di continuità, speriamo non in senso programmatico
complessivo, e di metodologia, perché qualcosa effettivamente deve
cambiare, e noi auspichiamo che cambi.
Se limitassimo il nostro giudizio a quanto scritto in queste
otto pagine, non potremmo che associare le nostre osservazioni
critiche a quanto detto dai colleghi che mi hanno preceduto. Sul
Casinò di Saint-Vincent che è stato individuato come prima
emergenza, per citarne uno, effettivamente le due azioni mirate si
riassumono in poca cosa. Ci fa piacere sapere che lo stabilimento
"Tecdis" di Châtillon deve essere risolto come crisi, anche perché
Châtillon, oggi come oggi, in Valle d'Aosta è l'area economicamente
più depressa. Ci piacerebbe sapere anche questa tentacolare
holding
pubblica, come viene... le partecipazioni regionali
come possono essere razionalizzate e riorganizzate. Effettivamente
sui trasporti il tutto viene liquidato con due frasi che dicono
tutto, o meglio, possono intendere tutto e il contrario di tutto, e
così via.
Ripeto: se noi ci soffermassimo su quanto è stato scritto e
proposto oggi il giudizio sarebbe sicuramente critico, e critico
negativo, ma noi, come ci siamo proposti sin dai primi incontri che
abbiamo avuto e sin da oggi all'intervento in particolare del
Capogruppo Lattanzi, vogliamo dimostrare che siamo anche
pragmatici, vogliamo cogliere anche quel senso responsabilità che
invocato da un uomo importante che senz'altro non è un uomo di
Destra, che è il Presidente della Repubblica Napolitano, che dice
che se vogliamo risollevare l'Italia - e io aggiungo se vogliamo
risollevare e rilanciare la Valle d'Aosta come lei ha detto questa
mattina - non dobbiamo farci paralizzare dai contrasti ideologici,
non dobbiamo farci bloccare da una sorta di iperpartitismo, perché
diventerebbe una camicia di forza. Noi rinunciamo volentieri a
queste camicie di forza, ne abbiamo parlato anche con in colleghi
dell'opposizione, sia del "PD", sia di "Renouveau-VdA Vive", ci
proponiamo in maniera positiva. Noi abbiamo buone intenzioni,
speriamo Presidente che anche le sue intenzioni siano
effettivamente buone come lei ha dichiarato, anche apportando dei
correttivi in sede di replica e cercando di dare delle risposte
alle numerose considerazioni che sono state fatte.
Il nostro voto sarà espresso attraverso una scheda bianca, una
scheda bianca che non significa una delega incondizionata, come
diceva appunto il collega Lattanzi, è una scheda bianca che si
riempirà di contenuti, in particolare di giudizi di valutazione nel
corso di questa legislatura. Sin dai primi atti politici dei vostri
provvedimenti legislativi che ci porterete in aula, sin da quelle
che saranno le scelte che verranno fatte in quell'importate
documento programmatico di indirizzo che è il bilancio, noi
naturalmente riempiremo questa casella bianca, che oggi lasciamo
bianca, con il segno positivo o il segno negativo o con le proposte
ed i suggerimenti che riterremo utili, non per la maggioranza, non
per il Consiglio, ma per la comunità valdostana. E le diciamo di
più: ci piacerebbe che, come Presidente investito di questa larga e
forte legittimazione, lei fosse capace di dare già nei primi 100
giorni, come si suole fare anche a livello italiano, dei segnali
forti. Il "Governo Berlusconi" non appena si è insediato nella
prima riunione del Consiglio dei Ministri, o nella seconda, se non
sbaglio, ha abolito l'ICI, ha alleggerito le famiglie valdostane di
questa famigerata imposta che venne introdotta prima come ISI nel
1992, poi consolidata come ICI nell'anno successivo. Ci piacerebbe
che il pragmatismo che lei ha invocato, la disponibilità che lei ha
invocato anche da parte nostra, avesse come concretizzazione
immediata nelle prossime settimane, le dico nei prossimi 100
giorni, questi primi 6 mesi, scelga lei un tempo relativamente
breve, però non troppo lungo per dare dei segnali "Noi invertiamo
la tendenza". Allora lo vedremo nelle nomine societarie se
effettivamente c'è un calo di presenze in termini di
amministratori, o di revisori, visto che abbiamo una pletora di
consulenti e professionisti che sono annidati in tutte queste
società, spesso anche improduttive! Se effettivamente c'è
un'inversione di rotta per quanto riguarda la carta, la carta
monumentale che i cittadini e le imprese devono presentare alla
Pubblica Amministrazione per potere avviare un'attività, per poter
così esercitare un diritto riconosciuto da una legge. Sappiamo che
peraltro venti milioni all'anno sono stati spesi per esempio dal
superAssessore, l'ex superAssessore Marguerettaz per
l'informatizzazione della Pubblica Amministrazione. Ecco, ci
piacerebbe che venti milioni, per cinque sono cento milioni, se
contiamo anche il quinquennio precedente si sommano altre cifre
importanti e se guardiamo quelle in prospettiva ancor di più, si
traducessero effettivamente in una semplificazione di questa
operazione burocratica che, alla fine dei conti ha informatizzato
gli uffici, ha informatizzato i cittadini, ma ha aumentato i
quintali di carta che devono essere in qualche maniera prodotti o
stampati.
La nostra, ci passi il termine, potrebbe essere intesa come una
"astensione evolutiva; vorremmo vedere se voi, come maggioranza, ma
in particolare ci rivolgiamo a lei Presidente, perché lei che è
forte del suffragio popolare, sarà in grado di cogliere queste
nostre disponibilità. Naturalmente, questa nostra disponibilità,
ripeto, non è incondizionata, è "sub-conditio" e saranno i fatti, i
fatti che voi, e gli atti che sarete in grado di proporre, di
produrre, a permetterci un giudizio più compiuto sin dai prossimi
mesi. Grazie.
Président
- La parole au Conseiller Donzel.
Donzel (PD)
- Egregio Presidente, Presidente incaricato,
cari colleghi, mi spetta riassumere brevemente quanto con molta
chiarezza hanno palesato nei loro interventi i miei colleghi di
gruppo, di cui condivido pienamente l'impostazione.
Abbiamo cercato, sin da questa prima seduta, di essere
soprattutto propositivi, di cercare di aggiungere qualcosa nseil,
pour prendre les décisions que vous souhaitez.
ature. dministrative gouvernement, nou a ciò che ritenevamo
profondamente insufficiente. Abbiamo avuto modo, anche negli
incontri, di sottolineare che per adesso vediamo soprattutto dei
titoli, degli elenchi di cose che potrebbero essere fatte, ma nella
concretezza ancora non ci sono i numeri e i dati che sono necessari
perché questi "Desiderata" si trasformino in fatti reali. Nessuna
intenzione da parte nostra di sovvertire l'esito del voto, anzi,
vorremmo ribadire che siamo pienamente coscienti del nostro ruolo
di minoranza, ma lo facciamo tenendo la schiena ben dritta e con
assoluta chiarezza.
Vorrei ricordare a tutti, riprendendo un passaggio che ho fatto
questa mattina, che se aggiungiamo a quel 26% di persone che si è
astenuto il 5,61% dei voti dell'"Arcobaleno", arriviamo a quasi un
31% di valdostani che qui non hanno un rappresentante. Dobbiamo
tener conto che i 4.121 elettori dell'"Arcobaleno" una intenzione
di avere una rappresentatività in questa sede ce l'avevano. Non
pretendiamo, certo, noi del "PD" di voler rappresentare altre forze
politiche, ma quello che lanciamo è un appello a tutti ad essere
attenti anche a chi, in questo momento, non ha una voce in questo
Consiglio, ad essere attenti a tutta la comunità valdostana; a non
pensare che le forze di maggioranza che hanno il 44% dei voti dei
valdostani che hanno il diritto di votare siano una maggioranza
assoluta in Valle d'Aosta. È proprio per questo problema che
riteniamo rilevante di distacco dalla politica, pensiamo che sia
necessario ridare credibilità alla politica. Per fare questo è nato
anche il nostro partito ed è nato volendo fare uno sforzo, dando un
segnale. Non lo chiediamo soprattutto agli altri, vogliamo
cominciare anche noi a fare questo primo passo.
Sappiamo come sia difficile il confronto per noi, forze di
minoranza, con una maggioranza così solida, ma vogliamo cominciare;
questo ci dà ragione del fatto che abbiamo accettato la sfida di
assumerci delle responsabilità nelle presidenze di commissione, e
di affrontare con molta serietà e determinazione un modo diverso di
fare politica. Abbiamo apprezzato certamente il pragmatismo, siamo
convinti che urgano scelte fatte con una certa urgenza; quello che
è mancato e che manca, che abbiamo denunciato più volte, è la
mancanza del vero progetto complessivo.
Partiremo con delle azioni immediate, ma vorremmo capire dove va
questa Regione, dove va lo sviluppo, se c'è veramente un'idea non
settoriale, ma un'idea generale di sviluppo di una realtà di
montagna, dove in modo sinergico e virtuoso possano trovarsi ad
agire tutti i settori. Vorremmo capire come gli interventi nel
settore zootecnico si leghino a quelli del turismo e come
l'industria si inserisca in questo panorama. Su queste cose non ci
limiteremo a dire dei "no", anzi, oggi abbiamo cercato di fugare
questi "no", ma abbiamo soprattutto portato delle proposte.
Sicuramente dobbiamo dire che abbiamo delle perplessità sulla
questione degli Assessorati che vengono aggiunti, il tema
dell'ambiente ci interessa, siamo convinti che sia un tema
strategico anche per lo sviluppo della Valle d'Aosta. Una Regione
come la nostra che sappia essere attenta all'ambiente è una Regione
che sa come dare risposte anche a temi come il turismo e lo
sviluppo, però sarà difficile per noi accettare l'idea che
l'aumento delle strutture sia, di per sé, una risposta a questi
temi.
Una preoccupazione fra tutte, poi, quasi in un passaggio che
avremo modo di chiarire tutti insieme in quest'aula, è rivolta a
quella gigantesca discarica che sparisce di colpo in un cilindro da
prestigiatore. Su queste cose credo che ci dovrà essere grande
chiarezza, un confronto serrato, e noi partiamo con la più grande
disponibilità; certamente in questa sede per noi non potrà che
esserci per il momento una scheda bianca, ma la nostra scheda non è
una scheda bianca perché manca un nome. Oggi i miei colleghi si
sono presi incarico già di scrivere alcune cose in quella scheda;
abbiamo notato la sua attenzione nella replica a queste proposte
che abbiamo cominciato ad avanzare e questo sarà il modo con cui
continueremo a lavorare finché ci sarà attenzione alle nostre
proposte. Grazie.
Président
- La parole au Conseiller Louvin.
Louvin (VdAV-R)
- Merci Président.
In cinque settimane, tante ci separano infatti dal voto popolare
del 25 maggio, si sarebbe potuto forse avere un programma più
articolato e preciso, credo che l'auspicassero in tanti per capire
meglio le intenzioni di questo Governo. Il candidato alla
presidenza ha portato qualche complemento di informazione, lo
ringraziamo comunque per la cortesia che ha avuto nel rispondere
puntualmente ad alcune rapide sottolineature che abbiamo fatto; ma
sono sempre più i vuoti dei pieni in questo programma, e tutti i
colleghi hanno sottolineato la sua genericità. Al di là di essa, ci
rapportiamo anche come opposizioni in modo diverso e con sfumature
significativamente diverse rispetto alla proposta di Governo che
c'è sul tavolo. Noi non abbiamo la stessa fiducia, la stessa
apertura di credito, che i nostri colleghi del "Popolo della
Libertà" hanno avanzato poco fa. Non crediamo di poterci iscrivere
nella minoranza irresponsabile, in contrapposizione con la loro
autoqualifica di minoranza responsabile. Pensiamo di avere la
nostra quota di responsabilità, pensiamo di poter collaborare anche
noi con le funzioni generali della Regione. La loro è una volontà
di collaborare con il Governo regionale, di condivisione anche, lo
hanno detto, del programma e di buona parte di esso, condivisione
che, in termini astratti, in termini generali, potrebbe anche
starci, ma che non ci sentiamo onestamente di mettere sul tavolo in
questo momento, credo che ci appartenga la chiarezza di ruolo in
questo caso ed è una chiarezza di ruolo che ci fa anche assumere,
lo ribadisco, una certa prudenza nei confronti di questa
apertura.
Presidente, candidato Presidente Rollandin, non ne abbia a male,
l'abbiamo valutata con attenzione, l'abbiamo soppesata con molta
attenzione, eppure ci risuona sempre, ma forse perché siamo
diffidenti di natura, questo vecchio
"Timeo Danaos et dona
ferentes"
, un po' di preoccupazione per i Greci anche quando
portano doni, rimane sempre, qualche volta bisogna comunque, pur
nell'accettazione del gesto, che va sempre accettato, soppesarne
attentamente anche i riflessi. Noi riteniamo di dover valutare poi
all'interno delle singole Commissioni come si esprimeranno le forze
di opposizione, ma ribadisco un disaccordo di fondo, se ci fosse
stata sul tavolo una discussione aperta tra tutti, non tra la
maggioranze e le singole forze di opposizione, ma tra tutti, su
quale strumento avrebbe meglio garantito il ruolo di controllore,
di verificatore, di ispiratore di una politica generale, allora
sicuramente ci avreste trovati in prima fila; qui siamo più cauti,
qui siamo più prudenti noi, in questo momento, e un'apertura di
credito su questo non ci sentiamo di farla. Noi facciamo
naturalmente un augurio, molto sereno, che va ad un Governo che si
insedia e va ad una Valle d'Aosta che ha bisogno di essere
accompagnata e sostenuta dalle sue istituzioni. Non crediamo che
sia questo il Governo migliore per farlo, altrimenti non saremmo da
questa parte del tavolo, e non avremmo condotto per la popolazione
una campagna elettorale di segno diverso.
Rispetto a questa popolazione vogliamo essere ancora garanti di
possibilità di partecipazione diversa, la sua ironia, pur sempre
apprezzabile, sulla questione referendaria non è passata
inosservata in questi banchi. Il referendum è stato un momento
importante per questa comunità, sul quale si sono scontrati due
modi radicalmente diversi di vedere la politica, su uno strumento
ancora imperfetto, per noi, perché una soglia referendaria come
quella del 50% non consente, né adesso, né mai, alla Valle d'Aosta
di potersi poi esprimere come popolazione su queste tematiche. Noi
crediamo invece che bisogna... e su questo le tendiamo una pertica
Presidente Rollandin, le diamo una disponibilità alla discussione,
su strumenti nuovi di partecipazione, su modi nuovi di fare
esprimere la comunità valdostana, senza ricorrere solo ed
esclusivamente al referendum. Consultazione, incontri con la
popolazione, non solo da Governo a popolazione, ma incontri aperti;
discussioni su quelle che saranno le grandi scelte, a partire dal
termovalorizzatore, non modi radicali di impostare la politica da
Palazzo a comunità, ma modi, per noi, partecipati. Su questo ci
troverà naturalmente aperti alla discussione. Una discussione che
ci rincresce, una sottolineatura, non abbiatene a male...
Chers collègues de l'"Union Valdôtaine", pas un mot de la part
d'un mouvement, ou d'un groupe de Conseillers. Qu'un seul homme ait
la parole dans cette Assemblée et il a parlé en tant que candidat
d'une majorité, mais qu'une force tel quelle est la votre n'ait pas
eu un mot dans ce débat, nous le regrettons, nous le regrettons
énormément ça a appauvri cette Assemblée, nous espérons dans
l'intérêt du Conseil de la Vallée, dans l'intérêt de toute la
Vallée, que vous parliez d'avantage, que vous disiez ce que vous
avez à dire, vous en avez, vous êtes des hommes et des femmes qui
ont des grandes qualités, des grandes compétences. Parlez, ne
restez pas en silence, ne laissez pas qu'un seul homme parle au nom
de tout un chacun!
Solo il potere ferma il potere, Presidente Rollandin... vous
avez commencé avec une phrase qui appartient à Montesquieu et aux
origines de la démocratie libérale, je me la relie: "Quel est le
pouvoir qui peut arrêter votre pouvoir?" c'est la question que je
vous laisse, c'est la question que nous avons nous tous, qui peut
arrêter le Gouvernement Rollandin. Dans le sens d'être un
contre-pouvoir, dans le sens de pouvoir limiter son choix le plus
discrétionnaire. Nous voterons, par conséquence, le même bulletin
blanc que les autres, sans y donner un sens différent, parce-que
nous n'avons pas d'alternative, la proposition est tant celle de
voter pour vous, nous ne pourrons pas prendre ce plaisir cette foi,
et vous n'aurez pas notre adhésion. Nous ne souscrivons pas en ce
moment la votre programme de Gouvernement, tout en faisant,
évidemment, les meilleurs veux à l'équipe qui sera en fonction
d'ici peu.
Merci.
