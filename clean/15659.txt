Classificazione
SPORT E TEMPO LIBERO
Enti e Società sportive
Manifestazioni sportive


Resoconto integrale del dibattito dell'aula
Oggetto del Consiglio n. 1962 del 29 maggio 1996 - Resoconto
SEDUTA ANTIMERIDIANA DEL 29 MAGGIO 1996
OGGETTO N. 1962/X Concessione, ai sensi della legge regionale
31/1992, di un contributo di lire 11.500.000 a favore dello Sci
Club Bionaz-Oyace nelle spese sostenute per l'organizzazione dei
campionati italiani giovani e della 5a gara nazionale giovani di
biathlon, svoltisi a Bionaz il 16 e 17 marzo 1996. Approvazione ed
impegno di spesa.
Deliberazione Il Consiglio
Premesso che:
Lo Sci Club Bionaz-Oyace ha presentato all'Assessorato regionale
del turismo, sport e beni culturali, una richiesta tendente ad
ottenere, ai sensi della legge regionale 24 giugno 1992, n. 31, un
contributo nelle spese sostenute per l'organizzazione e lo
svolgimento del Campionato italiano Giovani e della 5° gara
nazionale giovani di biathlon, svoltisi in località
Lexert-Dzovennoz del comune di Bionaz il 16 e 17 marzo 1996;
Alla richiesta sopra specificata è stato allegato il consuntivo
delle spese sostenute che ammonta a complessive Lire 23.716.150,
così dettagliate:
- cronometristi e giudici di gara Lire 559.750
- manutenzione piste Lire 2.558.500
- assistenza medica Lire 530.000
- noleggio padiglione mobile Lire 9.923.260
- ospitalità Lire 798.400
- omaggi ai partecipanti Lire 4.776.900
- premi Lire 1.939.420
- impianto sonoro Lire 999.600
- materiale tecnico (bandierine, timbri, pettorali) Lire
1.630.320
==============
Totale Lire 23.716.150
Si dà atto che l'Ufficio regionale per il turismo, ritiene che
le spese sopra esposte siano ammissibili a contributo e che
l'iniziativa di cui trattasi sia da considerarsi di interesse
turistico promozionale;
Si ritiene pertanto di aderire alla richiesta dello Sci Club
Bionaz-Oyace mediante la concessione di un contributo di Lire
11.500.000, pari al 48,5 percento circa delle spese sostenute per
l'organizzazione e lo svolgimento dell'iniziativa in questione;
Vista la legge regionale n. 24 giugno 1992, n. 31;
Visto il parere favorevole di legittimità rilasciato dal
Dirigente dell'Ufficio regionale per il turismo dell'Assessorato
del Turismo, Sport e Beni Culturali, ai sensi dall'articolo 72
della legge regionale 3/1956, e successive modificazioni, e del
combinato disposto degli articoli 13 - comma 1 - lettera e) e 59 -
comma 2 - della legge regionale 45/1995, sulla presente
deliberazione;
Delibera
1) di approvare, ai sensi della legge regionale 24 giugno 1992,
n. 31, la concessione di un contributo di Lire 11.500.000
(undicimilionicinquecentomila) a favore dello Sci Club
Bionaz-Oyace, con sede nel Comune di Bionaz, C.F. 80011180074, pari
al 48,5 percento delle spese effettivamente sostenute e
regolarmente giustificate per l'organizzazione e lo svolgimento del
Campionato italiano Giovani e della 5° gara nazionale giovani di
biathlon, svoltisi in località Lexert-Dzovennoz del comune di
Bionaz il 16 e 17 marzo 1996;
2) di approvare e di impegnare la spesa di Lire 11.500.000
(undicimilionicinquecentomila), con imputazione sul cap. 64320 del
bilancio preventivo della Regione per l'anno 1996 ("Contributi e
sussidi ad istituzione e organismi vari per attività nel settore
del turismo e del tempo libero"), riferimento dettaglio 3015, che
presenta la necessaria disponibilità;
3) di stabilire che alla liquidazione si provveda, ai sensi
dell'articolo 58 della legge regionale 27 dicembre 1989, n. 90, su
richiesta del Dirigente dell'Ufficio regionale per il turismo e lo
sport;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
Presidente É aperta la discussione generale. Qualcuno chiede la
parola?
Se nessuno chiede la parola, pongo in votazione la delibera in
oggetto:
Presenti, votanti e favorevoli: 29
Il Consiglio approva all'unanimità
Presidente Abbiamo terminato i lavori della mattinata, il
Consiglio è aggiornato alle ore 16.
La seduta è tolta.
