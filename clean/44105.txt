Classificazione
ASSISTENZA SANITARIA E OSPEDALIERA
Igiene e sanità pubblica



Oggetto del Consiglio n. 1171 del 13 gennaio 2022 - Resoconto
OGGETTO N. 1171/XVI - Interpellanza: "Intendimenti in merito
all'utilizzo delle della struttura Day Hospital di Regione
Borgnalle ad Aosta come spazio sanitario per pazienti
Covid".
Marguerettaz (Président) -
Point n° 45 à l'ordre du jour.
La parole au conseiller Baccega.
Baccega (GM) -
Va sicuramente chiarito che il titolo che
è stato assegnato a quest'interpellanza non corrisponde alla
volontà che si voleva assegnare all'interpellanza stessa. In
realtà, la parte che dice "come spazio per pazienti Covid" è
un'interpretazione del titolista, ma va sicuramente cassata, questo
in premessa.
Quanto sta succedendo nella nostra regione in questa quarta
ondata della pandemia, come ha detto lei, Assessore, e condivido,
accade anche in altre regioni del nostro Paese e dico questo
raccogliendo le numerose testimonianze di effettiva
disorganizzazione dimostrata da alcune strutture sanitarie,
sicuramente messe sotto pressione dall'aggressivo ritorno della
pandemia, appunto, con le sue varianti (la Omicron più penetrante e
aggressiva e Delta molto più pericolosa) fanno inevitabilmente
parlare di una doppia pandemia collegata. Autorevoli scienziati ci
confermano, appunto, che la variante Delta è certamente la
principale responsabile dei ricoveri in terapia intensiva e dei
decessi; pare sia stata accantonata ma sappiamo molto bene che non
è così.
Si parla tanto di Covid, ma il dibattito sulle attività elettive
sono all'ordine del giorno ormai di tutte le testate nazionali e di
tutte le trasmissioni televisive che si occupano di sanità. Abbiamo
valutato positivamente l'appello dell'Azienda con la ricerca di
spazi sanitari anche per la collocazione di pazienti Covid, mi pare
che qualche risposta ci sia stata; tenuto conto che comunque
all'Ospedale Parini certamente - il nostro unico ospedale - si sono
nuovamente trasformati interi reparti per far posto all'ondata di
nuovi malati Covid; valutato che si era evidenziata fin dal termine
della prima ondata della pandemia la necessità di liberare gli
ambulatori della cosiddetta "Piastra", proposta a suo tempo fatta e
fortemente sostenuta anche dal Collegio di Direzione e visto anche
che mi sono imbattuto in un trasferimento di documenti che venivano
portati dall'ospedale in via Guido Rey all'ASL (pare sia stata
trasferita la Struttura di Psicologia ospedaliera); ricordato che
la proposta di locazione di spazi a suo tempo occupati dal Day
Hospital di Regione Borgnalle, proposta che risale al 24 giugno
2020 e che fu apprezzata e indicata come una soluzione possibile
dall'allora cabina di regia che si era formata, dove era importante
la componente sanitaria e dell'azienda; visto che anche questa
ricerca di spazi anche all'interno della struttura dell'USL ha
favorito anche il trasferimento della struttura che si occupa di
informatica per l'USL nell'edificio ex ARER, mi pare; interpello la
Giunta per conoscere se è intenzione dell'Assessorato e dell'USL
utilizzare gli spazi già in parte attrezzati dell'ex Day Hospital
di Regione Borgnalle messi a disposizione dai privati per collocare
gli ambulatori e altre situazioni che andremo poi ad approfondire e
ovviamente valutando la congruità della proposta economica,
certamente, e, qualora si voglia andare in quella direzione, quali
ambulatori si intendono collocare in quella struttura.
Président -
La parole à l'assesseur Barmasse pour la
réponse.
Barmasse (UV) -
Per arrivare al primo quesito: "se è
intenzione dell'Assessorato e dell'USL utilizzare a seguito di
eventuale locazione la struttura day hospital", posso rispondere
che al momento non è previsto nei programmi dell'Azienda USL della
Valle d'Aosta l'utilizzo degli spazi dell'ex struttura day hospital
in Regione Borgnalle di Aosta. In questa fase il problema
dell'Azienda USL è quello di avere garantita la disponibilità di
personale necessaria all'erogazione dei servizi a favore di
pazienti Covid e, per quanto possibile, ai pazienti non Covid,
comprese le vaccinazioni e non sarebbe quindi in grado di dare
copertura ad ambulatori aggiuntivi. Quando l'Azienda USL riuscirà a
reperire ulteriori disponibilità di personale, potrà essere
nuovamente valutata la possibilità di individuare ulteriori spazi
al di fuori del presidio ospedaliero con priorità a locali già in
disponibilità dell'azienda stessa.
Seconda domanda: "qualora la risposta sia affermativa, quali
poliambulatori si intendono collocare", in conseguenza della
risposta di cui al punto 1, nessun ambulatorio al momento è in
progetto di essere collocato in tale struttura. E qua finisce la
risposta, diciamo, ufficiale.
Posso dirle comunque che condivido, nel senso che io facevo
parte di quel Collegio di Direzione di cui lei ha fatto riferimento
quando era Assessore. Sicuramente c'è necessità di portare degli
ambulatori o comunque delle attività al di fuori dell'ospedale
perché questa è una necessità e, quando sono diventato Assessore
alla sanità, ho fatto rivalutare - anzi, avevo già fatto rivalutare
ma eravamo in un'altra fase pandemica - l'eventuale utilizzo di
ambulatori al di fuori dell'ospedale e la Regione Borgnalle poteva
essere un'ipotesi, un'eventuale soluzione. Una valutazione a quel
punto era stata fatta dall'Azienda: erano stati contattati i vari
direttori delle varie specialità, i quali avevano valutato,
diciamo, in maniera anche positiva la possibilità di utilizzare
degli spazi al di fuori dell'ospedale, ma anche in quel momento non
c'era la disponibilità del personale. Adesso ci ritroviamo,
purtroppo, nella stessa situazione. La mia opinione è che, se
riusciamo a uscire un po' da questa fase emergenziale, un'eventuale
rivalutazione di utilizzo di spazi extraospedalieri possa essere
comunque una cosa da prendere in considerazione. In questo momento,
però, la risposta dell'Azienda è stata questa ed è comprensibile,
perché siamo nuovamente in un periodo particolarmente critico per
quanto riguarda la disponibilità di personale; gli ambulatori sono
chiusi anche in ospedale, non si aprono al di fuori dell'ospedale
non perché non c'è lo spazio in ospedale, ma perché non c'è il
personale per aprire gli ambulatori.
Président -
La parole au conseiller Baccega pour la
réplique.
Baccega (GM) -
La risposta quindi è: questo non è
previsto perché manca il personale e questo lo sappiamo, manca il
personale. Abbiamo verificato con il vicino Piemonte che, per
salvare la chirurgia, avevano bisogno di 500 posti letto e i
privati sono stati chiamati ad aiutare gli ospedali; io invito
tutti i componenti della Giunta a fare una riflessione su questa
cosa. Noi abbiamo in quella struttura 700 metri quadrati già
attrezzati solo da sanificare; ovviamente necessiteranno degli
investimenti perché a livello di beni strumentali sono rimasti
certamente indietro: due sale chirurgiche adattabili, una sala
laboratorio analisi, una sala prelievi, cinque camere di degenza,
sette ambulatori, oltre a tutti i servizi, spazi, eccetera. Io ci
avrei già pensato fin dal 2 dicembre 2021, quando avete riaperto il
primo reparto Covid. Noi sappiamo che all'interno dell'ospedale su
questo tema c'è una baruffa: il sindacato dice una cosa, l'altro
sindacato è contrario, poi si correggono e questo è il livello di
conflittualità che comunque negli anni si è generato in quella
struttura e che purtroppo continua e lei dovrà sopportarlo e
subirlo finché non si metterà una parola fine a certi percorsi.
Qui siamo in un'emergenza dove le attività elettive sono davvero
fortemente in difficoltà; abbiamo bisogno di fare interventi
chirurgici ordinari che non necessitano il ricovero notturno,
quindi le ernie, le fistole anali, i lipomi, le varici, tutta
quella attività ambulatoriale per le malattie cutanee, quindi c'è
davvero bisogno di una struttura che intervenga chirurgicamente e
riduca le liste di attesa che ormai stanno diventando infinite in
quel settore, questo lei lo sa meglio di me. Vi invito quindi
davvero a fare una riflessione di questo tipo.
Aggiungo un'altra cosa: ho scoperto che ci sono alcuni
chirurghi, o medici valdostani che lavorano al pronto soccorso di
Ivrea, sono degli
over
70, ma se noi abbiamo emesso un atto
che dice che gli over 70 non si possono far lavorare... magari
utilizzarli per i vaccini e spostare alcuni chirurghi che possono
occuparsi di queste cose potrebbe essere una soluzione. Dico delle
cose che sono talmente banali che mi sembra di dover sottolineare
degli aspetti sui quali inevitabilmente vorrò ritornare, perché
davvero ci sono persone che si lamentano fortemente che aspettano
più di un anno per interventi minuti... che poi diventano anche
fastidiosi. E lei sa meglio di me che non fare un intervento minuto
nel momento in cui si scopre che c'è un problema... a distanza di
un anno, un anno e mezzo quel problema si può in qualche modo
acuire.
Invito quindi tutti a fare una riflessione attenta su questo
tema, perché credo che la necessità sia forte e mi pare che non
tutti i chirurghi siano estremamente impegnati nell'ambito del
Covid, che è comunque il problema del momento.
