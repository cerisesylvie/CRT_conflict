Classificazione
CONSIGLIO REGIONALE
Attività consiliare d'aula



Oggetto del Consiglio n. 2841 del 21 giugno 2007 - Resoconto
OGGETTO N. 2841/XII - Rinvio della proposta di legge:
"Istituzione della Consulta delle elette della Valle
d'Aosta".
Presidente
- La parola al Consigliere Cesal.
Cesal (UV)
- Per chiedere il rinvio in Commissione di
questa proposta di legge, in quanto, dopo la sua approvazione in
Commissione, è emersa la necessità di rivedere anche gli organismi
di parità e di apportare alle stesse modifiche di adattamento. Si
ritiene pertanto che tale proposta di legge possa tornare in
Commissione, essere esaminata e tornare in Consiglio completa anche
di tali modificazioni. Proporrei pertanto al Consiglio di rinviarla
alle Commissioni competenti.
Presidente
- La parola al Vicepresidente Tibaldi.
Tibaldi (CdL)
- Ho apprezzato l'ultimo passaggio del
collega Cesal, nel quale ha chiesto il rinvio alle Commissioni
competenti, inizialmente non avevo colto questa affermazione e
inviterei tutti i componenti delle Commissioni che saranno chiamate
al riesame di approfondire tale questione anche nell'ottica dei
cosiddetti "costi della politica". Si sta parlando da tempo di
questo importante argomento, particolarmente sentito dall'opinione
pubblica, la creazione di organismi od organuli di rilevanza
secondaria in questa fase potrebbe essere deleteria, anzi
bisognerebbe procedere a una riduzione degli organismi che sono dei
centri di costo. Invito quindi i Presidenti delle Commissioni e i
componenti a fare un esame approfondito da questo punto di
vista.
Presidente
- La parola al Consigliere Sandri.
Sandri (GV-DS-PSE)
- Per concordare con il collega Cesal
per il rinvio in Commissione della proposta di legge, firmata anche
dalla collega Fontana Carmela, e per ricordare al collega Tibaldi
che è la persona meno indicata a dare queste indicazioni visto che
nel suo gruppo non esiste un elemento femminile da ben 3
legislature. Attrezzatevi ad avere una presenza diversa e poi
potete parlare di tali punti.
Presidente
- La parola alla Consigliera Squarzino
Secondina.
Squarzino (Arc-VA)
- Non volevo affatto intervenire, ma
credo sia interessante l'opinione del collega Tibaldi. Prendiamo
atto che in questo Consiglio ci sono delle persone che sono così
preoccupate di risparmiare i costi della politica che non accettano
di diminuire lo stipendio o l'indennità per i Consiglieri per la
funzione che svolgono, ma rispetto alle donne... sono le donne che
sono un costo per la politica... Il pensare che la presenza di
donne e il sostegno e la valorizzazione delle donne che operano in
politica sia un costo della politica credo rispecchi una mentalità
retrograda, quando oggi in Europa e in tutti i Paesi a noi vicini
sono tutti consapevoli - eccetto in Valle d'Aosta i colleghi di
"Forza Italia" che sono qui presenti in aula - che la donna è una
risorsa importante per la politica. Il considerare costo quello che
è una risorsa credo esprima una mentalità che noi non accettiamo e
che è una mentalità antieuropea.
Presidente
- La parola al Consigliere Ottoz.
Ottoz (UV)
- È una discussione interessante poiché, non
avendo la possibilità di esprimermi diversamente, è stata
astutamente rinviata la mia interpellanza... Ma su questo problema
delle donne vorrei intervenire. Non penso sia assolutamente un
problema di costi della politica o di giudicare che la presenza
delle donne sia uno dei costi... tutti sanno qual è la mia
posizione nei confronti del problema delle donne in politica, la
collega Squarzino la conosce e mi sono espresso pubblicamente in
occasione delle leggi elettorali. Ciò detto, ritengo che le donne
abbiano bisogno di un solo organismo, efficace, con in mano un
potere più utile per portare avanti la loro causa, non della
ennuplicazione di organismi pletorici. Come ho detto in
Commissione, sono felice che sia stato proposto il rinvio alle
Commissioni di questo provvedimento per cercare di riordinare tutta
la materia, avendo come risultato finale non 40 organismi, ma uno
solo che funzioni nell'interesse delle donne.
Presidente
- La parola alla Consigliera Viérin
Adriana.
Viérin A. (UV)
- Je crois qu'on ne va pas aborder ici la
discussion, qu'on fera en Commission plus tard. Sachez simplement
que la requête, qui a amené la I
ère
Commission à
préparer et à voter la loi qui est arrivée au Conseil, nous vient
des femmes élues en Vallée d'Aoste. Ce n'est pas un hasard, ce
n'est pas quelqu'un qui s'est réveillé le matin et a décidé de
s'inventer une loi, mais c'est une requête précise d'une centaine
de femmes vis-à-vis d'hommes politiques valdôtains, qui ont pris
des engagements.
Probablement il y a un malentendu, M. Cesal l'a très bien
expliqué, mais probablement vous ne l'avez pas écouté, le problème
s'est posé parce qu'il y a la Conseillère de parité qui arrive à
échéance au mois d'octobre et on veut éviter qu'elle soit nommée
par le Ministère, donc il y aura une loi spécifique pour que ce
soit ce Conseil ou le Gouvernement à nommer la Conseillère de
parité et ce sera ajoutée à la loi prévue et votée par ailleurs en
I
ère
Commission et qui est arrivée déjà dans ce Conseil.
Affaire donc à suivre et affaire, si n'aura pas de suites, à
expliquer pas aux femmes qui l'ont proposée et au rapporteur qui
l'a rédigée et présentée en Commission, mais aux autres femmes
élues dans les autres organes, dans les collectivités locales de la
Vallée d'Aoste.
Presidente
- La parola al Consigliere Ottoz, per secondo
intervento.
Ottoz (UV)
- Je suis particulièrement heureux de
confirmer à Madame Viérin que je maintiens toute mon opinion, bien
connaissant la raison pour laquelle... on nous l'a déjà expliquée
en Commission... comment il s'est passé que les femmes élues ne
participent à la "Consulta femminile"... mais, quand elles se
retrouvent, elles sont plus contentes de se trouver ailleurs. La
question alors est: pourquoi la "Consulta femminile" ne marche pas?
Je souhaite qu'à temps pour ne pas faire nommer par le Gouvernement
central la "Consigliera di parità" on puisse arriver à une loi qui
règle le problème globalement.
Presidente
- La parola al Consigliere Sandri.
Sandri (GV-DS-PSE)
- Volevo solo richiamare l'attenzione
dei colleghi dell'"Union Valdôtaine" che il vostro Presidente ha
rinviato in Commissione il provvedimento di legge, quindi, se ci
evitate queste discussioni nel vostro gruppo, ci fate un grosso
piacere! Grazie.
Presidente
- La proposta di legge è rinviata all'esame
delle Commissioni consiliari permanenti I e II.
Il Consiglio prende atto del rinvio alle Commissioni
consiliari permanenti I e II.
