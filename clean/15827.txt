Classificazione
ASSETTO DEL TERRITORIO
Espropriazione per pubblica utilità


Resoconto integrale del dibattito dell'aula
Oggetto del Consiglio n. 2130 del 25 settembre 1996 - Resoconto
SEDUTA POMERIDIANA DEL 26 SETTEMBRE 1996
OGGETTO N. 2130/X Disegno di legge: "Autorizzazione di maggiore
spesa per l'anno 1996 per la liquidazione di indennità dovute in
dipendenza di interventi espropriativi di pubblica utilità".
Articolo 1 (Autorizzazione di spesa)
1. É autorizzata, per l'esercizio finanziario 1996, la maggiore
spesa di lire 950.000.000 per la liquidazione di indennità dovute
in dipendenza di interventi espropriativi di pubblica utilità, ai
sensi delle leggi 22 ottobre 1971, n. 865 (Programmi e
coordinamento dell'edilizia residenziale pubblica; norme sulla
espropriazione per pubblica utilità; modifiche ed integrazioni alle
LL. 17 agosto 1942, n. 1150; 18 aprile 1962, n. 167; 29 settembre
1964, n. 847; ed autorizzazione di spesa per interventi
straordinari nel settore dell'edilizia residenziale, agevolata e
convenzionata), e successive modificazioni, e 8 agosto 1992, n. 359
(Conversione in legge, con modificazioni, del D.L. 11 luglio 1992,
n. 333, recante misure urgenti per il risanamento della finanza
pubblica).
Articolo 2 (Copertura dell'onere)
1. Alla copertura dell'onere di lire 950.000.000 derivante
dall'applicazione della presente legge, che farà carico al capitolo
35080 del bilancio di previsione della Regione per l'anno 1996, si
provvede mediante accertamento di corrispondente maggiore entrata
al capitolo 1370 dello stesso bilancio.
Articolo 3 (Variazioni di bilancio)
1. Al bilancio di previsione della Regione per l'anno 1996 sono
apportate le seguenti variazioni sia in termini di competenza che
di cassa:
a) Parte entrata
in aumento:
cap. 1370 (Quote fisse di ripartizione sul gettito delle tasse
di circolazione sui veicoli a motore e rimorchi immatricolati in
Valle d'Aosta di cui all'articolo 3 lett. h) della legge 26
novembre 1981, n. 690)
lire 950.000.000;
b) Parte spesa
in aumento:
cap. 35080 (Spese per l'acquisto di beni immobili tramite
procedura espropriativa)
lire 950.000.000.
Articolo 4 (Dichiarazione d'urgenza)
1. La presente legge è dichiarata urgente ai sensi dell'articolo
31, comma terzo, dello Statuto speciale per la Valle d'Aosta ed
entrerà in vigore il giorno successivo a quello della sua
pubblicazione nel Bollettino ufficiale della Regione.
Presidente Ha chiesto la parola il Consigliere Ferraris.
Ferraris (GV-PDS-SV) Chiedo l'iscrizione della risoluzione che
ho presentato alla Presidenza, che precedentemente mi è stata
negata.
Presidente La risoluzione viene distribuita.
Si passa al punto n. 29 all'ordine del giorno. Ha chiesto la
parola il relatore, Consigliere Borre.
Borre (UV) É semplicemente il rifinanziamento di un capitolo,
per permettere agli uffici di poter liquidare tutte le pratiche di
esproprio da qui a dicembre. Era finito il primo capitolo, quindi i
950 milioni serviranno per dare fondo alle pratiche in corso.
Presidente É aperta la discussione generale. Qualcuno chiede la
parola? Se nessuno chiede la parola, dichiaro chiusa la discussione
generale.
Si passa all'esame dell'articolato. Pongo in votazione
l'articolo 1:
Presenti, votanti e favorevoli: 29
Presidente Pongo in votazione l'articolo 2:
Presenti, votanti e favorevoli: 29
Presidente Pongo in votazione l'articolo 3:
Presenti, votanti e favorevoli: 29
Presidente Pongo in votazione l'articolo 4:
Presenti, votanti e favorevoli: 29
Presidente Pongo in votazione la legge nel suo complesso:
Presenti, votanti e favorevoli: 32
Il Consiglio approva all'unanimità
