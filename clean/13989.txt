Classificazione
DEMANIO E PATRIMONIO REGIONALE


Resoconto integrale del dibattito dell'aula
Oggetto del Consiglio n. 512 del 23 febbraio 1994 - Resoconto
OGGETTO N. 512/X - Estensione e non d'invito ad altre imprese
alla gara d'appalto dei lavori di costruzione del muro di
conteni­mento del cortile del fabbricato di proprietà regionale
adibito a colonia nella frazione San Romolo del Comune di Sanremo e
la delega alla Giunta per i successivi adempimenti per
l'appalto.
Deliberazione - Il Consiglio
Richiamata la deliberazione di Consiglio n. 4368/IX in data 24
marzo 1993 con la quale si approvava, tra l'altro, l'elenco delle
Imprese da invitare all'appalto dei lavori di costruzione del muro
di contenimento del cortile del fabbricato di proprietà re­gionale
adibito a colonia nella frazione San Romolo del Comune di Sanremo,
per un importo a base d'asta di lire 212.600.100 ai sensi
dell'articolo 1 lettera a) della legge 2 febbraio 1973, n. 14;
Viste le richieste d'invito presentate da varie Imprese non
com­prese nell'elenco delle Ditte approvato con la deliberazione
so­prarichiamata;
Ritenuto opportuno integrare l'elenco di cui si tratta con altre
Imprese richiedenti;
Visto il parere favorevole rilasciato dal Dirigente del Servizio
Affari Generali ed Interventi Diretti, ai sensi del combinato
di­sposto dell'articolo 72 della legge regionale n. 3/1956 e
succes­sive modificazioni, e dell'articolo 21 della legge regionale
n. 18/1980 e successive modificazioni, in ordine alla legittimità
della presente deliberazione;
delibera
1) di estendere, alle sottoindicate Imprese richiedenti,
l'invito alla licitazione privata dei lavori di costruzione del
muro di contenimento del cortile del fabbricato di proprietà
regionale adibito a colonia nella frazione San Romolo del Comune di
San­remo, in aggiunta all'elenco delle Imprese già approvato con
deliberazione di Consiglio n. 4368/IX in data 24 marzo 1993:
- PORTALUPI CARLO S.P.A. - TICINETO (AL)
- MASALA DINO - AIROLE (IM)
- F.LLI NEGRO COSTRUZIONI GENERALI S.P.A. - ARMA DI TAGGIA
(IM)
- EDILCOSTRUZIONI S.R.L. - SANREMO (IM)
- DE VILLA GEOM. G.B. ROMEO - VENTIMIGLIA (IM)
- PRINCIPE GEOM. MARIO S.A.S. - IMPERIA
2) di non estendere l'invito all'Impresa sottoindicata per il
mo­tivo a fianco segnato:
- C.A.E.R.P. S.C.R.L. - Sanremo - Mancanza certificato
valido
3) di delegare alla Giunta regionale l'adozione di tutti i
succes­sivi provvedimenti riguardanti l'appalto, l'aggiudicazione,
l'ese­cuzione, il collaudo e la liquidazione dei lavori;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 1 del
decreto legislativo 13 febbraio 1993, n. 40, come corretto dal
successivo 10 novembre 1993, n. 479, e di da­rne esecuzione.
Presidente -
Ha chiesto la parola l'Assessore ai
lavori pubblici, Ferrero.
Ferrero (Ass.tec.) -
É una delibera gemella di
quella precedente, solo che qui la de­libera di Consiglio è del 24
marzo 1993, mentre quella prece­dente era del febbraio 1993.
Le ditte invitate sono sei e quella esclusa è una.
Presidente -
Pongo in votazione la delibera in
oggetto.
Presenti, votanti e favorevoli: 30
Il Consiglio approva all'unanimità
