Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1670 del 29 novembre 1985 - Resoconto
OGGETTO N. 1670/VIII - IMPEGNO PER UN ESAME DEI PARERI
ESPRESSI DA ALCUNI COMUNI SUL TRACCIATO DELLA TANGENZIALE DI AOSTA.
- REIEZIONE DI MOZIONE.
PRESIDENTE
: Do lettura della mozione presentata dai
Consiglieri Viberti e Tonino:
MOZIONE
APPRESA la notizia dei pareri contrari al tracciato del
progetto esecutivo della tangenziale Quart-Sarre espressi dai
Comuni di Brissogne, Gressan e Saint-Christophe;
SOTTOLINEATO che le preoccupazioni espresse da numerosi
Comuni sul tracciato dell'autostrada derivano da un legittimo
impegno per la tutela del territorio e la salvaguardia di
importanti infrastrutture;
Il Consiglio regionale
IMPEGNA
la Giunta regionale a non assumere decisioni o deliberazioni
sul tratto autostradale Quart-Sarre che risultino essere in
contrasto con i pareri espressi dai Comuni e che investano la forma
di una inaccettabile imposizione.
PRESIDENTE
: Ha chiesto di illustrare la mozione il
Consigliere Viberti, ne ha facoltà.
VIBERTI (N.S.):
Tanto per cambiare la discussione delle
mozioni arriva in un momento di stanchezza dell'assemblea
consiliare, del resto comprensibile dopo questi tre giorni di
dibattiti a volte interessanti ed a volte anche accesi.
Direi, senza stare a rimettere in questione tutto il discorso
relativo all'autostrada, facciamo con questa mozione una richiesta
semplice ma precisa, che secondo noi va in una direzione che è
stata ritenuta corretta anche da questa maggioranza, e proprio ieri
ricordavo un passaggio delle note programmatiche presentate
all'inizio di legislatura dalla maggioranza che governa questo
Consiglio, note programmatiche che facevano nel caso specifico
riferimento alla necessità del decentramento dei punti decisionali
e quindi anche del conseguente rispetto delle decisioni che vengono
prese in questi latri centri decisionali.
In pratica cosa chiediamo? Alcuni Comuni - e qualcuno forse
giustamente faceva notare che per quello che riguarda il Comune di
Aosta sull'ultimo progetto esecutivo in realtà non c'è ancora un
pronunciamento, c'era un pronunciamento su un tracciato diverso da
quello che è invece in discussione adesso - alcuni Comuni, dicevo,
su questo tracciato si sono espressi negativamente; secondo noi è
indispensabile che la Giunta regionale tenga conto di questi pareri
e non assuma delle decisioni o prenda delle deliberazioni che
riguardano la tangenziale senza aver in qualche modo fatto cambiare
(visto che l'atteggiamento della Giunta è quello comunque di
realizzare questa tangenziale) il parere a questi Comuni. Se questi
comuni esprimono un parere contrario, non è giusto procedere,
proprio per il rispetto dell'autonomia comunale che in altri casi -
vedi Parco del Gran Paradiso - tanto si sbandiera e tanto si
pretende di difendere.
Pertanto, senza voler fare della polemica, non credo che si
possa usare un diverso metro di giudizio quando si parla di un
problema o quando si parla di un altro: se si ritiene che
l'autonomia comunale non vada lesa, così ci si deve comportare.
Tra l'altro riteniamo che, proprio per una migliore conduzione
di tutta la questione nell'ottica della maggioranza, sia opportuno
farlo avendo il consenso di tutti i Comuni, perchè anche un solo
Comune contrario potrebbe creare dei grossi imbarazzi, superiori a
quelli che può creare Nuova Sinistra. Infatti se un Comune resta
contrario e se qualche residente di questi Comuni si muove, per
questa Giunta potrebbero esserci grossi guai. Per cui dico che
questa mozione forse va contro quelli che sono gli interessi di
Nuova Sinistra, che ha una posizione ben precisa (io non ero
d'accordo a presentare questa mozione, ad ogni modo il mio gruppo
politico mi ha chiesto di presentarla ed io l'ho fatto) anche se,
ripeto, a mio avviso non è opportuno mettere sull'avviso in questo
caso la Giunta regionale su quelli che possono essere gli ostacoli
cui va incontro.
Questa è la decisione che abbiamo preso ed io faccio presente
quali sono le difficoltà in cui potrete incorrere, per cui non vedo
perchè non dovreste assumere questo impegno che da una parte mi
pare rispettoso di quella che è l'autonomia comunale e di quelle
che sono le decisioni che vengono prese nei Comuni, e dall'altra
non fa altro che favorire, costringendovi comunque ad andare a
cercare un accordo con questi Comuni, quello che è il vostro
disegno.
Giustamente mi faceva notare il Consigliere Pascale, che sarebbe
bene togliere (ed io sono d'accordo in tal senso) la parte dove si
dice che il Comune di Aosta ha espresso un parere, perchè in
realtà, il Comune di Aosta, per mezzo dei Capigruppo consiliari, ha
esaminato il progetto del nuovo tracciato e nella prossima adunanza
consiliare dovrebbe discutere e dare un altro parere su questo
nuovo tracciato esecutivo.
Si dà atto che dalle ore 19,03 riassume la Presidenza il Vice
Presidente DE GRANDIS.
PRESIDENTE
: Ha chiesto di parlare il Consigliere Tonino,
ne ha facoltà.
TONINO (P.C.I.):
Nulla da aggiungere sulle richieste
fatte e sul contenuto della mozione; se il Presidente della Giunta
o qualche Assessore potesse approfittare dell'occasione per
illustrare al Consiglio a che punto siamo nella realizzazione della
tangenziale, sarebbe una cosa utile.
PRESIDENTE
: Ha chiesto di parlare il Consigliere Pascale,
ne ha facoltà.
PASCALE (P.S.I.):
Avevo già fatto notare ai Consiglieri
proponenti che c'era questa inesattezza in quanto il Comune di
Aosta non ha espresso un parere contrario a quello che è l'attuale
progetto esecutivo.
Vorrei anche dire che in linea di massima posso anche concordare
con i proponenti che l'Amministrazione regionale deve tenere conto
di quelle che sono le indicazioni dei Comuni sui quali deve passare
il tracciato della tangenziale, però ho molte perplessità a che si
accetti un impegno del genere, che la Giunta regionale non assuma
comunque delle decisioni che siano contrarie a quelle dei Comuni,
perchè uno dei motivi dei ritardi della tangenziale sono anche
questi continui ostacoli che vengono frapposti da parte dei Comuni
sui quali deve passare la tangenziale. A questo punto la
tangenziale è una opera necessaria, sulla quale stia mo dibattendo
da dieci anni; già nel 1981 il Parlamento aveva stanziato 42
miliardi che poi sono stati dirottati altrove perchè non li abbiamo
utilizzati.... no? .... comunque questi 42 miliardi con la
svalutazione che c'è stata valgono molto poco. Credo che sia
prioritario iniziare i lavori di questa tangenziale, ed anche su
questo vorrei sapere dalla Giunta a che punto siamo, ovviamente
tenendo conto delle indicazioni dei Comuni, come fino ad oggi si è
fatto. Però se da una parte il Comune di Aosta vuole che la
tangenziale passi per Gressan, dall'altra il Comune di Gressan
vuole che passi per Aosta, allora la tangenziale dovrebbe passare
... per il cielo e siccome ciò non è possibile, a questo punto
l'Amministrazione regionale ha il dovere di intervenire.
Questa è una opinione personale che mi pare rifletta anche la
posizione del nostro partito, che per la tangenziale si è sempre
battuto.
PRESIDENTE
: Ha chiesto di parlare il Presidente della
Giunta, ne ha facoltà.
ROLLANDIN (U.V.):
Je dois avouer que pour ce qui est du
respect vis-à-vis des Communes, je partage ce qu'a dit M.
Viberti.
En effet nous avons eu la possibilité pendant ces derniers six
mois d'examiner avec les Communes concernées la façon d'améliorer
le tracé de l'embranchement d'Aoste. Là on a fait tous les efforts
pour vérifier au point de vue technique le tracé qui était le
meilleur possible, car - comme vient de dire M. Pascale - chaque
Commune voudrait que ce tracé passe sur le territoire de la Commune
voisine, et c'est le cas surtout des Communes de Gressan et Aoste.
Les efforts qui ont été faits pour sauvegarder la zone de
Montfleuri, par exemple, sont considérables. Avec la Commune de
Brissogne on a eu toute une série de pourparlers et encore
dernièrement on a eu une rencontre spécifique afin de voir si
c'était possible de déplacer la sortie actuelle, mais on a dû
vérifier que cela n'est pas possible. Par conséquent avec
l'Assesseur compétent, au cours de la rencontre qui a eu lieu entre
la Région et la Commune, on a prévu d'envisager des alternatives
pour l'emploi d'une zone différente en accord avec la Commune. La
même chose à été expliquée à la Commune de Saint-Christophe et aux
autres Communes.
Je répète qu'on a fait là tout le possible pour arriver à ce
point. Finalement on a eu la nécessité de prévoir le tracé
définitif pour pouvoir démarrer une fois pour toutes avec les
travaux. Pour répondre à M. Tonino, on a approuvé le tracé
définitif de cette oeuvre et pour le restant on attend la signature
de la convention qui a déjà été approuvée avec l'Anas pour partir
avec les travaux concernant l'embranchement de la ville
d'Aoste.
Nous avons donc fait l'impossible pour avoir les avis favorables
des Communes, et continuer par cette voie ce serait vraiment perdre
du temps; alors, vu que d'un côté nous avons fait cet effort et de
l'autre nous partageons qu'il faut démarrer avec l'embranchement de
la ville d'Aoste le plus tôt possible, nous nous abstiendrons sur
cet engagement.
PRESIDENTE
: Ha chiesto di parlare il Consigliere
VIBERTI (N.S.):
Avevo anche altre cose da chiedere
nell'illustrazione e mi spiace di essermene scordato.
Il Presidente della Giunta ha le sue opinioni, che collimano con
quelle del Consigliere Pascale. Anche noi siamo dell'idea che
occorre una tangenziale; comunque la Giunta regionale, a
prescindere dall'impegno che può o meno prendere, se non riuscirà
ad avere il consenso di tutti i Comuni incontrerà delle grosse
difficoltà, che non potranno essere superate con delle decisioni
prese in questo Consiglio. Dico questo e spero di potermi
sbagliare, perchè quando poi si tratta di dover fare un decreto del
Presidente della Repubblica... fa caldo, anche se qui c'è gente che
ha amici a Roma a decine.
A margine della discussione volevo chiedere dei chiarimenti
riguardo alla questione delle concessioni, cioè la questione
Rav-Sav. Ho sentito che c'è la Sav che ha fatto una richiesta, che
c'è in corso di pronunciamento una sentenza del Consiglio di Stato,
vorrei saperne qualcosa.
Chiedo poi un chiarimento che ho già chiesto altre volte:
l'Assessore Fosson si era impegnato a farmi sapere se questo nuovo
tracciato sarebbe stato riesaminato in Consiglio, perchè
giustamente il Consigliere Pascale fa notare che il Comune di Aosta
si è espresso su un altro tracciato ed
è
giusto depennare
quest'aspetto dalla mozione. Il Comune di Aosta si esprimerà
nuovamente su questo nuovo tracciato, e noi? Sul nuovo tracciato
noi, Consiglio regionale, non ci esprimiamo, non viene portato in
aula? Il Presidente Rollandin porta tutto in Consiglio e questo non
ce lo porta? Comunque sono dei chiarimenti che il Presidente della
Giunta e l'Assessore Fosson forse potrebbero dare.
Mantengo la mozione operando quella giusta modifica e cioè
togliendo "di Aosta" perchè il Comune di Aosta non si è espresso
sull'ultimo tracciato.
PRESIDENTE
: Non ci sono altre richieste di intervento. Ha
chiesto di parlare il Presidente della Giunta, ne ha facoltà.
ROLLANDIN (U.V.):
Pour répondre à M. Viberti qu'à propos
des concessions qui ont été demandées soit de la part de
l'Administration régionale que de la part de la SAV, il n'y a aucun
problème: il y
a là un débat sur les requêtes et sur la
possibilité de prévoir des travaux en plus. A présent on a la
requête du tracé de la part concernant l'Administration régionale,
de l'autre côté l'autorisation pour la SAV de faire la partie de 6
km, qui était déjà prévue et qui concernait une autorisation
préalable qui est un peu à la base de ce qu'on voulait faire il y a
à peu près six ans. Comme je venais de dire, on attend la signature
officielle de la concession à l'Administration régionale pour la
réalisation de la partie qui nous concerne.
Après la série de débats que nous avons eu avec les Communes, on
aura d'ici quelques jours le tracé définitif qui a été donné aux
différentes Communes. A ce moment-là le projet pourra être
représenté aussi au Conseil, car il n'y a rien à cacher, parce que,
comme a rappelé M. Viberti, le tracé est différent de celui qui
avait été présenté au Conseil.
PRESIDENTE
: Metto in approvazione la mozione in oggetto
con la soppressione delle parole "Comune di Aosta", nel primo comma
della parte esplicativa:
ESITO DELLA VOTAZIONE
Presenti 25
Votanti 6
Favorevoli 6
Astenuti 19 (Aloisi, Beneforti, Borbey, Breuvé, Chabod, De
Grandis, Fosson, Lanièce, Lanivi, Marcoz, Martin, Pascale, Perrin,
Pollicini, Ricco, Rolando, Rollandin, Tamone e Voyat)
Il Consiglio non approva
PRESIDENTE
: I lavori sono terminati. Il Consiglio sarà
riconvocato a domicilio.
La seduta è tolta.
L'adunanza termina alle ore 19,18.
