Classificazione
DEMANIO E PATRIMONIO REGIONALE


Resoconto integrale del dibattito dell'aula
Oggetto del Consiglio n. 434 del 12 gennaio 1994 - Resoconto
OGGETTO N. 434/X - Permuta di immobili siti in Comune di
Gressan, frazione La Bagne, tra la Regione ed i Signori Viérin.
Delega alla Giunta.
Deliberazione - Il Consiglio
Premesso che:
I signori Viérin Paolo, Agnese, Albina, Alda, Enrica e Ivo con
nota in data 4 agosto 1992 hanno richiesto a questa
Ammini­strazione regionale di permutare una porzione di fabbricato
di loro proprietà con un'altra porzione di proprietà regionale site
in Comune di Gressan, Fraz. La Bagne.
I signori Viérin sono infatti comproprietari di una cantina a
volta e un ripostiglio voltato posti a piano seminterrato della
"Maison de Saint-Anselme", quasi interamente di proprietà
regionale, che offrono in permuta con una porzione di una stalla di
proprietà regionale inclusa in un più ampio fabbricato di loro
proprietà.
Con la citata permuta la Regione integrerà ulteriormente la sua
proprietà nella "Maison de Saint-Anselme", in quanto ne resterà
escluso solo un piccolo locale al piano seminterrato an­cora di
proprietà di terzi e, nel contempo, i signori Viérin diven­teranno
proprietari di un intero fabbricato e potranno pertanto procedere
alla sua ristrutturazione.
La Regione è infatti proprietaria in quel fabbricato solo della
porzione di fienile richiesto dai signori Viérin e con l'acquisto
delle porzioni suddette verrebbe eliminata la servitù di pas­saggio
a carico della restante proprietà regionale per l'accesso ai due
locali.
La proprietà offerta in permuta dai signori Viérin figura già
er­roneamente intestata alla Regione a seguito di una verifica
straordinaria del Catasto, ma è di proprietà esclusiva di detti
signori.
La Soprintendenza per i beni culturali e ambientali con nota in
data 6 aprile 1993, interpellata al riguardo, ha comunicato che
nulla osta alla permuta in quanto i beni oggetto della stessa non
sono vincolati.
Le porzioni offerte dai signori Viérin sono libere da pesi e
vin­coli di qualsiasi sorta.
La permuta non darà luogo ad alcun conguaglio in quanto
l'uf­ficio patrimoniale dell'Assessorato del Bilancio e delle
Finanze con perizia in data 26 novembre 1992, ha stimato in egual
valo­re i beni permutati.
Le spese saranno sostenute dalle parti in egual misura, salvo le
imposte I.N.V.I.M. e I.C.I. che saranno sopportate dalle
rispet­tive parti.
Visto il parere favorevole rilasciato dal Dirigente del Servizio
affari generali e legali della Presidenza della Giunta, ai sensi
del combinato disposto dell'articolo 72 della legge regionale n.
3/1956 e successive modificazioni, e dell'articolo 21 della legge
regionale n. 18/1980 e successive modificazioni, in ordine alla
legittimità della presente deliberazione;
Visto il parere della II Commissione consiliare permanente;
Delibera
1) di cedere, a titolo di permuta, ai signori Viérin Paolo,
Agne­se, Albina, Alda, Enrico e Ivo la piena proprietà della
porzione a sud di un fienile, posto a piano terreno di un
fabbricato rurale sito in Comune di Gressan, frazione La Bagne,
confinante con la restante parte di fienile di proprietà degli
acquirenti, distin­ta al N.C.T. del detto Comune al F. 1 con il n.
285/2;
2) di accettare, in permuta alla pari, dai signori Viérin Paolo,
Agnese, Albina, Alda, Enrico e Ivo la piena proprietà di una
cantina a volta e un ripostiglio voltato, posti a piano
seminter­rato del fabbricato denominato "Maison de Saint-Anselme",
sito in Comune di Gressan, frazione La Bagne, distinti al N.C.T.
del detto Comune al F. 1 con il n. 289/1 (già n. 288/1 e
322/1);
3) di prendere atto che gli immobili da acquisire dai signori
Viérin figurano già erroneamente intestati alla Regione, alla
Partita n. 1907, a seguito della verifica straordinaria dell'U.T.E
n. 38/1 in data 6 febbraio 1973 con la quale il n. 288/1 è stato
soppresso e congiuntamente al n. 322 è stato unito al n. 289;
4) di stabilire ai soli effetti fiscali in Lire 15.000.000=
(quindicimilioni) il valore dei singoli immobili oggetto di
per­muta;
5) di stabilire che le spese di stipulazione relative alla
permuta ed ogni altra accessoria, ad eccezione dell'imposta
I.N.V.I.M. e I.C.I. se dovuta, saranno sopportate in egual misura
da ciascu­na parte;
6) di delegare alla Giunta regionale l'adozione e ogni
provvedi­mento di esecuzione per addivenire alla stipulazione
dell'atto notarile di permuta degli immobili di cui si tratta e, in
partico­lare, per la designazione del Notaio rogante, per la
liquidazione delle relative spese, nonché per gli eventuali
accertamenti circa la consistenza, l'intestazione catastale e
l'esatta superficie degli immobili da permutare;
7) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 1, lettera e) del decreto legislativo 13
febbraio 1993, n. 40.
Presidente -
Pongo in votazione la deliberazione
in oggetto.
Si dà atto che il Presidente della Giunta Dino Viérin si
assenta durante la discussione e la votazione dell'oggetto.
Presenti, votanti e favorevoli: 20
Il Consiglio approva all'unanimità.
