Classificazione
ASSISTENZA SOCIALE
Famiglia, tutela dell'infanzia
ENERGIA
Energia idroelettrica



Oggetto del Consiglio n. 1329 del 24 febbraio 2022 - Resoconto
OGGETTO N. 1329/XVI - Ritiro di mozione: "Sostegno economico
ai singoli e alle famiglie valdostane per il concorso alle spese di
energia e riscaldamento domestico".
Bertin (Presidente) -
Punto n. 46 dell'ordine del giorno.
Per l'illustrazione della mozione, ha chiesto la parola il
consigliere Manfrin a cui passo la parola.
Manfrin (LEGA VDA) -
Gli aumenti su scala mondiale che
stanno interessando il comparto energetico sono determinati dalla
crescita veloce e costante che ormai da un anno e mezzo interessa
il prezzo delle fonti energetiche e, di conseguenza, i costi di
produzione dell'elettricità visto che ancora in larga parte sono
proprio le fonti fossili a essere utilizzate per produrla. Certo
questi aumenti sono dovuti alla ripresa dei consumi e della
produzione industriale
post
pandemia, che ovviamente di per
sé è sicuramente una buona notizia ma avranno sicuramente anche un
impatto pesante sulle tasche dei consumatori, soprattutto i più
vulnerabili. L'Authority di regolazione per l'energia, l'acqua e i
rifiuti ha infatti fatto sapere che nel 2022 la bolletta
dell'elettricità lieviterà del 55 percento e quella del gas del
41,8 percento nel primo trimestre del nuovo anno. Gli effetti
finali degli aumenti per la bolletta elettrica per quanto riguarda
la spesa della famiglia tipo nel periodo che è compreso fra il 1°
aprile 2021 e il 31 marzo 2022 sarà di circa 823 euro, con una
variazione del 68 percento rispetto ai dodici mesi equivalenti
dell'anno precedente, 1° aprile 2020-31 marzo 2021, corrispondente
a un incremento di circa 334 euro all'anno. Nello stesso periodo la
spesa della famiglia tipo per la bolletta del gas sarà di circa
1560 euro con una variazione del 64 percento rispetto ai dodici
mesi equivalenti dell'anno precedente corrispondente a un
incremento di circa 610 euro all'anno.
Secondo le stime dell'Osservatorio nazionale di
Federconsumatori, la raffica di aumenti all'orizzonte costerà alle
famiglie in media 1228 euro annui. In rialzo, secondo sempre
Federconsumatori, anche il settore alimentare su cui, oltre
all'aumento dei costi di produzione e trasporto, incidono anche le
forti tensioni sul mercato delle materie prime e i maggiori costi
degli imballaggi, il rincaro dei mangimi e dei concimi che faranno
sentire il proprio peso soprattutto nel corso del prossimo anno.
Fare la spesa costerà quindi 299,60 euro in più all'anno,
aumenteranno anche le tariffe di acqua e rifiuti, i costi per la
scuola, mensa e libri di testo, le prestazioni sanitarie, i costi
delle comunicazioni, le tariffe autostradali, l'assicurazione auto
e i costi bancari. A peggiorare la situazione nel 2022 vi è il
permanere della situazione di grave difficoltà in cui molte
famiglie si trovano a causa delle conseguenze della pandemia. La
situazione, se guardiamo nello specifico la nostra realtà locale,
diventa ancora più grave. Gli allacciamenti, per esempio, al
teleriscaldamento di numerosi alloggi di edilizia residenziale
pubblica insistenti sul comune di Aosta, anche di recente
collegamento, porteranno inevitabilmente a un'impennata dei costi
delle bollette di famiglie che si trovano già in una situazione
economica precaria.
Riportando quanto è emerso nelle audizioni solo per le
componenti di energia elettrica e gas, di cui peraltro non si aveva
un dato completo, si è definito che si supera decisamente i 100
milioni di euro di aumento per i Valdostani che si sono già
concretizzati alla fine del 2021 e che, purtroppo, saranno presenti
ancora nel 2022, nonostante un azzeramento da parte dell'ARERA
degli oneri di sistema, questo quanto dichiarato a termine a
margine della IV Commissione. Non possiamo quindi dimenticare né
coloro che si trovano in una situazione di difficoltà a causa delle
conseguenze della pandemia, né tantomeno coloro che si trovavano in
una situazione di difficoltà già prima del 2020. Per questo motivo
riteniamo sia necessario considerare, nell'ambito della definizione
di una specifica misura di sostegno, quei soggetti maggiormente
colpiti dall'aumento dei costi dell'energia e delle fonti di
riscaldamento domestico sulla base dell'indicatore di situazione
economica, condizioni invalidanti e zona climatica di
riferimento.
Su questo tema la Lega, a livello nazionale, ha portato avanti
in questi primi mesi del 2022 un forte
pressing
sul Governo
nazionale per fare in modo che i cittadini, soprattutto quelli più
in difficoltà, potessero contare su un aiuto concreto ad affrontare
questa crisi. Dopo due mesi di proposte e richieste, finalmente è
arrivato il via libera a un intervento da 7 miliardi per ridurre il
peso che grava sulle famiglie oltre che sulle aziende. Riteniamo
però fondamentale che anche in Valle d'Aosta sia necessario avviare
un confronto sul tema con le principali associazioni di categoria,
le forze sindacali e le associazioni consumatori, soprattutto
pensare a una misura che non lasci nessun cittadino indietro. Per
queste ragioni, con questa mozione abbiamo deciso di impegnare il
Governo regionale a definire una specifica misura emergenziale di
sostegno economico destinata ai singoli e alle famiglie valdostane
in difficoltà per dare il concorso alle spese di energia e
riscaldamento domestico. Quest'iniziativa è stata presentata come
risoluzione nello scorso Consiglio e su questa risoluzione c'è
stata, così come su altre, la chiusura da parte della maggioranza
rispetto alla sua discussione perché si è detto che si doveva
parlare. Avevamo evidenziato anche in quell'occasione, a margine di
una riunione, che era assolutamente necessario iniziare i lavori in
IV Commissione per procedere ai doverosi e dovuti approfondimenti
che poi ovviamente sono iniziati, su cui abbiamo potuto apprendere
e vi ho testé riportato i primi dati, seppur parziali, rispetto ai
rincari che coinvolgeranno le famiglie valdostane. Alla luce di
questo, però, noi avevamo prodotto e partorito questa risoluzione,
trasformata in mozione oggi, prima che poi si svolgesse
quest'iniziativa, questa sessione della IV Commissione, che
riteniamo luogo deputato a trattare un tale e così delicato tema:
ecco perché, proprio alla luce del fatto che questa Commissione si
è svolta e proprio perché riteniamo sia assolutamente fondamentale
incentrare e impermeare il nostro impegno e il nostro lavoro nella
IV Commissione per elaborare una soluzione concreta, riteniamo
opportuno ritirare questa mozione di cui abbiamo assolutamente
illustrato i contenuti, mozione che ovviamente abbiamo condiviso
con i colleghi dell'opposizione, perché era importante evidenziare
il tema e far capire che ci stiamo lavorando concretamente ma, come
detto, il lavoro si è avviato e quindi collaboreremo, porteremo le
nostre proposte e ascolteremo i cosiddetti "portatori di interesse"
per capire in quale direzione andare e soprattutto per trovare una
soluzione concreta perché effettivamente quello delle bollette è un
problema su cui prima di tutti ci siamo impegnati e su cui vogliamo
assolutamente dare le risposte, perché a volte ci sono problemi che
sembrano marginali ma che in realtà incidono pesantemente sulla
vita delle famiglie.
Presidente -
Ha chiesto la parola l'assessore
Bertschy, ne ha facoltà.
Bertschy (AV-VdA Unie) -
Volevo ringraziare per
l'atteggiamento nel dare continuità al lavoro che è iniziato in IV
Commissione, ringrazio anche il Presidente della IV Commissione per
aver convocato la scorsa settimana questo lavoro; credo che questo
sia il modo più corretto e costruttivo per allargare ancora di più
le informazioni delle quali abbiamo bisogno per costruire un
provvedimento, che, alla luce anche di quello che sta succedendo
purtroppo oggi, avrà bisogno di tutte le informazioni e tutti gli
elementi necessari e anche ovviamente di una valutazione importante
sulle ricadute in termini di impatti finanziari. Diamo la nostra
disponibilità come Governo al Presidente e ai Commissari della IV
Commissione per continuare a fornire dei dati, anticipo anche che
oggi dovremmo aver completato la raccolta di quelle richieste di
dati che erano stati fatti sulla legge n. 15, li daremo a
disposizione e credo che anche questi dati potranno essere utili
per fare delle valutazioni rispetto agli impegni futuri.
Il Consiglio prende atto del ritiro della mozione.
