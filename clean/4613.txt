Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 311 del 10 giugno 1982 - Resoconto
OGGETTO N. 311/VII - DISPOSITIVI DI SICUREZZA PER ASSICURARE
L'INCOLUMITA' DELLA POPOLAZIONE SCOLASTICA DELLA VALLE D'AOSTA.-
(Interrogazione con risposta scritta).
PRESIDENTE:
Do lettura dell'interrogazione con risposta
scritta presentata dal Consigliere Minuzzo:
INTERROGAZIONE CON RISPOSTA SCRITTA
CONSIDERATO che la sicurezza nelle scuole deve essere elemento
fondamentale per l'agibilità delle strutture scolastiche;
VERIFICATO quanto è successo lo scorso anno alla Scuola Media
J.B. Cerlogne
PRESO ATTO dell'immane tragedia di Todi;
CONSTATATO che poche sono le scuole con dispositivi di sicurezza
tali da garantire una sufficiente incolumità alla popolazione
scolastica;
INTERROGA
l'Assessore competente per conoscere:
1)
la situazione nelle scuole della Valle di ogni
ordine e grado per quanto concerne il rispetto delle norme di
sicurezza previste dalle vigenti disposizioni di legge;
2)
a quanto ammonterebbe approssimativamente l'onere
finanziario per la Regione qualora intendesse intervenire per
dotare le scuole di tutti i dispositivi di sicurezza necessari a
garantire la incolumità alla popolazione scolastica;
3)
cosa intende fare per porre fine ad una situazione
non rispettosa delle vigenti norme in materia di sicurezza nelle
strutture scolastiche della Regione.
PRESIDENTE:
Non risulta essere stata data risposta
scritta.
Ha chiesto di parlare l'Assessore ai Lavori Pubblici Borbey, ne
ha facoltà.
BORBEY - (D.C.):
La risposta scritta perverrà domani, ma
riguarderà solo le scuole di proprietà della Regione; le altre sono
di competenza dei Comuni.
Dico questo per specificare la questione, in quanto nella
interrogazione si chiede "la situazione delle scuole nella Valle di
ogni ordine e grado per quanto concerne il rispetto delle norme di
sicurezza previste dalle vigenti disposizioni di legge".
Certamente è una richiesta molto particolare, perché se i
risultati dovessero essere portati a conoscenza dell'ENPI, questo
ci fa chiudere più o meno il 50% delle scuole.
