Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 4084 del 13 gennaio 1993 - Resoconto
OGGETTO N. 4084/IX Rinvio della mozione: "Proposta di
referendum abrogativo del disegno di legge 416/1989, convertito
nella legge 39/1990 (Legge Martelli)".
Presidente
Ha chiesto di illustrare la mozione il
Consigliere Gremmo.
Gremmo (UAP)
Chiedo alla cortesia del Consiglio di
rinviare questa mozione, che in realtà è una richiesta di
referendum abrogativo della legge Martelli; perché l'iniziativa
abbia un minimo di ragionevolezza, occorre che l'iter venga avviato
almeno da 5 regioni.
Abbiamo presentato questa richiesta alla Regione Valle d'Aosta,
alla Regione Veneto, alla Regione Toscana, alla Regione Umbria,
dove non ci sono state difficoltà, ma ne abbiamo incontrate alla
Regione Piemonte, perché il suo regolamento chiede che, per
iscrivere all'ordine del giorno un'iniziativa di questo tipo, ci
siano 15 consiglieri che la sottoscrivano.
La Lega alpina ne ha uno e quindi siamo alla ricerca della
quinta Regione. Non voglio quindi avviare qui un iter che possa poi
essere sfasato con i tempi di altre regioni. Sarebbe meglio che la
partenza avvenisse nelle 5 regioni, in modo che anche politicamente
sia una cosa più ragionevole.
Presidente
Il Consiglio prende atto.
