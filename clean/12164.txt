Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3059 del 5 febbraio 1992 - Resoconto
OGGETTO N. 3059/IX Comunicazioni del Presidente della
Giunta.
Presidente
Ha chiesto la parola il Presidente della
Giunta, Bondaz; ne ha facoltà.
Bondaz (DC)
In data 30 gennaio una delegazione della
Regione, composta dall'Assessore Limonet, dal Capo di gabinetto,
Pasquino, e dal Dirigente dell'Ufficio trasporti, Vivoli, ha avuto
un incontro con la direzione dell'Ufficio trasporti CEE a
Bruxelles, nel corso della quale sono stati chiesti interventi per
la riduzione del flusso dei Tir e dell'inquinamento ed è stato
presentato il progetto per la realizzazione del tunnel ferroviario
del Gran San Bernardo.
Nel merito di quest'ultimo, la direzione dell'Ufficio trasporti
CEE ha fatto presente che le attuali priorità sono riservate:
- alla direttrice ferroviaria ad alta velocità Torino-Lione
- alla Autoroute de la Morienne per il tunnel del Fréjus,
- agli interventi per linee ferroviarie ad alta velocità solo su
strutture esistenti.
Per la linea del G.S. Bernardo la direzione CEE ha manifestato
la disponibilità a prendere in esame il progetto per un futuro
piano di interventi, tenuto conto della possibilità di
finanziamenti privati, previa presentazione da parte della Valle
d'Aosta di domanda corredata dai dati con prospettiva economiche di
gestione positiva.
Per quanto riguarda il problema dell'inquinamento da Tir, la
direzione CEE ha assicurato il suo interessamento e l'eventuale
effettuazione di un sopralluogo in Valle da parte di un gruppo di
tecnici.
In data 31 gennaio la Giunta regionale, tramite la Presidenza
del Consiglio, ha provveduto a trasmettere alla Commissione di
coordinamento i chiarimenti richiesti sulla deliberazione
consiliare del 10 gennaio 1992, relativa alla procedura per
l'affidamento della gestione della Casa da gioco.
I chiarimenti, riferiti all'esposto presentato dalla Finoper,
confermano la legittimità del provvedimento della Regione,
respingendo i tre rilievi formulati dalla Finoper, che, a nostro
giudizio, sono privi di fondamento.
Infatti, nella lettera è stata sostenuta con ampia motivazione
la validità delle tesi regionali di escludere la Finoper e di
ammettere alla trattativa privata la Sitav, in quanto la stessa
possiede i requisiti richiesti dall'avviso pubblico del luglio
1991.
A questo riguardo, mi riservo di leggere la lettera, non appena
me la porteranno, per cui chiederò nuovamente la parola al
Presidente.
In data 4 febbraio una delegazione mista, Regione-USL, ha avuto
un incontro a Copenaghen con la direzione della Regione europea
dell'OMS, al fine di porre le basi per l'istituzione in Valle di un
centro corrispondente dell'OMS e per fare della Regione Valle
d'Aosta una regione pilota per l'aggiornamento di uno dei trentotto
obiettivi che l'OMS ha indicato tra i propri fini.
In data 31 gennaio, unitamente all'Assessore Mafrica, ho
incon-trato ad Aosta il direttore generale dell'Ilva, dott. Giorgio
Zappa, che ha illustrato gli scopi che il gruppo Ilva intende
perseguire a livello nazionale. L'incontro ha avuto carattere
interlocutorio e da parte del direttore dell'Ilva non sono emerse
proposte nuove in ordine al futuro dello stabilimento Cogne di
Aosta.
Gli orientamenti relativi all'azienda di Aosta, secondo il
direttore dell'Ilva, hanno carattere generale, essendo condizionati
da procedure e decisioni che riguardano il Parlamento.
Abbiamo comunque richiesto al direttore dell'Ilva la
presentazione di un progetto industriale per il futuro della Cogne,
al fine di uscire dall'attuale situazione di incertezza che è
negativa sia per l'azienda sia per chi opera al suo interno.
Per quanto attiene all'ipotesi di trasferimento della direzione
dell'Ilva da Genova a Taranto, il direttore generale ha confermato
che non è stata assunta nessuna decisione in merito.
In data 29 gennaio gli assessori Mafrica e Beneforti hanno
ricevuto il Presidente della Seiko, nonché il direttore ed il
vicedirettore della Tecdis. nel corso dell'incontro, i responsabili
della Seiko hanno manifestato il loro vivo apprezzamento per le
attività svolte nello stabilimento di Châtillon e l'intendimento di
intensificare i rapporti di collaborazione con la Valle
d'Aosta.
Si dà atto che, dalle ore 10,01 alle ore 10,05, presiede il
Vicepresidente Stévenin.
Presidente Ha chiesto la parola il Consigliere Rollandin; ne ha
facoltà.
Rollandin (UV)
Je crois que le compte rendu des
entretiens des responsables de la Junte avec le docteur Zappa et
les autres responsables de la Cogne nous donne la possibilité,
aujourd'hui, de dire qu'il n'y a pas de réponses aux séries de
questions qu'on avait posées et surtout qu'il n'y a pas la
possibilité de prévoir un futur pour le développement, dans les
mois à venir, pour la question Cogne.
Je crois que c'est là le problème le plus grave et même le plus
absurde, par rapport à une série de questions qui ont été posées
dans cette salle et à un débat qui a duré pendant des jours sur le
problème de la Cogne. On attendait des prises de position du
Président du Conseil, Monsieur Andreotti, qui les avait annoncées
avant les vacances de Noël. On avait soulevé le même problème au
mois de janvier. On est au mois de février et on est encore là sans
savoir quelles seront les possibilités de soutenir une activité,
même réduite, de l'Ilva-Cogne.
On sait que le Parlement est à présent engagé dans d'autres
questions. C'est la campagne électorale. Je n'ai pas entendu de
réponses du Président du Conseil pour ce qui est du plan Ilva qui
avait été approuvé par l'IRI. On nous avait dit qu'il s'agissait
d'une approbation qui n'avait pas tellement de poids, compte tenu
du fait que les compétences revenaient au Président du Conseil, qui
était
ad interim
le Ministre des participations d'Etat.
Aujourd'hui, on vient d'apprendre qu'il n'y a aucune nouveauté, ce
qui signifie que, par rapport aux différentes propositions qui
avaient été soulevées, on n'a aucune réponse.
Je crois que la situation est tragique et qu'il faudra reprendre
ce débat. J'estime que... non pas au moment des communications,
compte tenu du fait qu'on ne veut pas faire un débat à présent,
mais, au moment où on discutera de ces thèmes, il faudra y revenir
pour avoir des éclaircissements. Surtout pour savoir quelle est
l'intention d'agir par rapport à une situation qui devient de jour
en jour plus dramatique.
Pour ce qui est du tunnel du Grand Saint Bernard, les nouvelles
sont là aussi mauvaises. Le fait qu'il n'y ait pas l'intention
d'insérer ce projet dans un plan de financement, sinon à la suite
d'une intervention des privés, est là pour nous dire que les choix
du Gottard et du Fréjus vont donner une solution négative à notre
projet. Il y aura un projet de loi et à ce moment-là on discutera
dans le détail de ce thème.
Je croyais qu'il y avait de la part du Gouvernement une
information ou quand même une prise de position par rapport à la
question qui a été soulevée ces derniers jours par la lettre de
Togliatti. Je crois que ce thème intéresse aussi notre région. A ce
sujet j'estime que ce serait important de prévoir une prise de
position. Je m'attendais à une intervention forte de la part du
Gouvernement face à une situation qui a eu une écho dans toutes les
autres régions et qui a abouti à des prises de position
officielles. Ici, au contraire, on n'a pas entendu un mot à ce
sujet.
Presidente
Ricorderei al Consigliere Rollandin che le
discussioni dovrebbero avvenire sulle comunicazioni e non sulle
"non-comunicazioni". Eventualmente sul soggetto potrebbe essere
presentata una risoluzione o un ordine del giorno.
Rollandin (UV)
Justement. Très bien. C'est justement
la raison pour laquelle, on présentera à ce sujet une résolution,
qu'on donnera au Président du Conseil afin qu'elle puisse être
portée à l'attention de cette assemblée.
Pour conclure, je crois que les thèmes et les rencontres qui ont
été abordés en ces temps n'ont pas donné de solutions aux problèmes
que dans cette salle on avait soulevés.
Presidente
Ha chiesto la parola il Presidente della
Giunta, Bondaz; ne ha facoltà.
Bondaz (DC)
Ho chiesto la parola per dare lettura
della lettera che è stata inviata al Presidente del Consiglio e che
credo sia stata poi trasmessa alla Presidenza della Commissione di
Coordinamento, in relazione alle richieste di chiarimento:
"Con riferimento alla richiesta di chiarimenti ai sensi del
3° comma dell'art. 60 della Legge regionale 16 maggio 1978, n° 196,
da parte del Presidente della Commissione di Coordinamento, di cui
alla nota n. 2995/IX.T./15 del 23 gennaio 1992, riguardante il
provvedimento del Consiglio regionale in oggetto indicato, si
precisa quanto segue.
Va preliminarmente osservato che appaiono del tutto infondate le
censure proposte nell'esposto in opposizione della società Finoper
SpA, censure che, a parte quello che si dirà più specificatamente
in relazione ad esse, appaiono comunque in gran parte di carattere
assolutamente generico ed eccedenti i profili di legittimità.
Venendo più dettagliatamente al contenuto delle tre
argomentazioni prospettate nell'esposto si evidenzia quanto
segue.
Per quanto attiene alla prima dissertazione sulla non
affidabilità dell'azionariato Sitav è irrilevante il riferimento in
ordine alle particolari vicende che in passato si sono determinate
nell'ambito societario ed hanno dato luogo al procedimento penale
in quanto la valutazione dell'affidabilità dell'azionariato deve
essere effettuata in termini di attualità, con riferimento cioè
alla situazione in atto ed eventi precedenti possono avere rilievo
non in sé, ma solo in quanto se ne dimostri l'attuale incidenza
sulla situazione societaria.
Si aggiunge poi che la circostanza del se questo giudiziario in
corso, sollevata nell'atto di opposizione non produce alcun
ostacolo in tema di affidabilità in quanto, anzi, proprio il fatto
del sequestro e del conseguente affidamento ad un organo imparziale
esclude che possa essere in qualche modo "inquinata" la gestione
societaria.
Appaiono poi del tutto irrilevanti le affermazioni in ordine
all'inaffidabilità dell'azionariato in quanto il controllo sulla
posizione dei soci è garantito dal disposto dell'articolo 6 dello
statuto della Società Sitav, là dove prevede che "l'esercizio del
diritto di voto, inerente alle azioni eccedenti il limite del 2%
del capitale sociale, da parte di coloro che si trovano nelle
situazioni indicate nell'articolo 5 sub. 2 e 3 del DPR 27 giugno
1985, n. 350, in attuazione della direttiva, in data 12 dicembre
1977, del Consiglio delle Comunità europee e in applicazione della
legge 5 marzo 1985 n. 74, è subordinato alle condizioni fissate
dall'art. 7 del succitato Decreto" (statuto approvato dalle
Assemblee straordinarie del 7 e 21 dicembre 1991 ed omologato in
data 4 gennaio 1992).
In merito alla presunta illegittimità dell'operato della Società
Bain Cuneo si evidenzia che sono del tutto infondate le
argomentazioni prospettanti una sostituzione della Società di
consulenza all'Amministrazione regionale nell'esercizio di una
pubblica funzione.
Risulta, invero, chiaramente dagli atti, che la Società di
consulenza ha adempiuto essenzialmente ad una finalità conoscitiva,
intesa cioè a fornire all'Amministrazione regionale gli elementi
tecnici necessari per le sue determinazioni.
E' risaputo che nelle varie fasi del procedimento amministrativo
è facoltà della Pubblica Amministrazione di inserire una fase di
accertamento tecnico.
Si evidenzia inoltre che l'istruttoria in ordine alle istanze
presentate è stata svolta in sede preventiva, per la individuazione
del possesso dei requisiti richiesti, non solo dalla Società Bain
Cuneo, ma dai competenti uffici della Regione con l'ausilio dei
propri consulenti esperti in materie giuridiche, come peraltro
precisato nelle premesse della deliberazione in argomento.
E' del tutto inconferente l'affermazione contenuta nell'atto di
opposizione secondo la quale sarebbe mancato da parte
dell'Amministrazione regionale l'esercizio di qualsiasi valutazione
di tipo discrezionale.
Evidentemente nessuna valutazione discrezionale può essere posta
in essere allorquando si tratta di escludere un'offerta per carenza
dei requisiti richiesti e predeterminati, trattandosi chiaramente
di un atto vincolato; sarebbe, invece, illegittima una
determinazione di ammissione in carenza dei requisiti richiesti,
qualora la si volesse fondare su di una valutazione discrezionale
dell'Amministrazione.
In riferimento al contenuto delle asserzioni circa la
pretestuosità delle ragioni adottate per escludere la SpA Finoper
si rileva, innanzitutto, che non si può parlare di genericità del
pubblico avviso in quanto lo stesso ha determinato in modo preciso
i requisiti minimi che dovevano essere posseduti e comprovati dalle
Società all'atto della presentazione delle proprie offerte. Sulla
base di questi elementi di valutazione, l'Amministrazione ha
proceduto ad un preciso e puntuale accertamento delle varie
posizioni, escludendo tutte le società che non avessero
adeguatamente documentato il possesso dei predetti requisiti.
Appare poi del tutto ultroneo il richiamo contenuto nell'esposto
circa gli orientamenti giurisprudenziali in ordine alla sufficienza
dell'affermazione del possesso dei requisiti ed alla impossibilità
di esclusione in carenza di precisa disposizione procedurale in
questo senso.
Non valgono nel caso in esame le disposizioni di legge
riguardanti le pubbliche gare per l'appalto delle opere pubbliche
in cui per alcuni requisiti si ritiene sufficiente, in una prima
fase, la dichiarazione dell'interessato, e si richiede poi la
documentazione probatoria in una fase successiva o addirittura dopo
l'aggiudicazione. Le gare di appalto sono infatti subordinate ad un
preciso procedimento formale, che risponde a ragioni ed a garanzie
diverse; mentre nel caso in esame, come enunciato dalla delibera
del Consiglio regionale n. 2265/IX, in data 7 giugno 1991, la
Regione ha mirato ad individuare fin dall'inizio i soggetti capaci
e interessati anche al fine di decidere il procedimento da seguire
per la scelta del concessionario, tenuto conto dell'estrema
difficoltà di individuare i punti qualificanti su cui impostare un
eventuale confronto e tenuto conto della difficoltà di garantire un
determinato risultato di gestione.
Dovevano pertanto essere inviati documenti probanti e non
semplici dichiarazioni, almeno per quanto riguarda la capacità
economica (10 miliardi di capitale versato; 40 miliardi di
patrimonio o garanzie equipollenti a garanzia del livello di
introiti attuale; 70 miliardi di disponibilità finanziarie per
investimenti di sviluppo, disponibilità di infrastrutture
accessorie alla Casa da gioco o di capitali sufficienti a rilevarle
o costruirle); e la capacità tecnica (esperienza di successo di
gestione di Case da gioco per almeno 5 anni o titolarità di
gestione di attività imprenditoriali o finanziarie non inferiori a
100 miliardi; comprovate capacità manageriali). Mentre è evidente
che semplici dichiarazioni in tal senso non potevano dare alcuna
garanzia alla Regione e non costituivano documentazione idonea a
provare il possesso dei requisiti, come prescritto formalmente
dall'avviso, svuotando di ogni risultato la preselezione informale
deliberata con il sopracitato provvedimento del Consiglio regionale
in data 7 giugno 1991.
L'esclusione della Finoper SpA è stata, quindi, determinata da
riscontro di carenze in ordine a fondamentali requisiti di
carattere manageriale e finanziario.
Del tutto inconsistenti, e per di più generiche ed ipotetiche,
sono le deduzioni nei confronti dell'ammissione della Società
Sitav, in quanto dagli atti risulta che la società stessa ha
documentato il possesso di tutti i requisiti richiesti".
Sono allegate le varie delibere regionali, tuttora valide, ed i
pareri legali del prof. Siniscalco, del dott. Marziano Pessina e
degli uffici competenti.
A tutt'oggi la Commissione di Coordinamento non ha ancora dato
riscontro circa l'approvazione o meno della delibera.
Presidente
Ha chiesto la parola l'Assessore
all'industria, commercio ed artigianato, Mafrica; ne ha
facoltà.
Mafrica (PCI-PDS)
E' vero che l'incertezza sulla
situazione della Cogne si prolunga...
(...interruzione del Consigliere Rollandin...)
Presidente
Ha chiesto la parola il Consigliere
Andrione; ne ha facoltà.
Andrione (UV)
Nous annonçons simplement la
présentation d'une résolution afin que ce document soit discuté cet
après-midi ou demain matin - mais nous, nous demandons cet
après-midi - par le Conseil régional. Les demoiselles sont en train
de la taper et nous la présenterons immédiatement après.
