Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 282 del 4 maggio 1983 - Resoconto
OGGETTO N. 282/VII - PRESA D'ATTO DELLA PETIZIONE IN MERITO
AL TRASFERIMENTO DEL CONSULTORIO DI PONT-SAINT-MARTIN.- REIEZIONE
DI ORDINE DEL GIORNO.
PRESIDENTE:
Do lettura dell'ordine del giorno presentato
dal Consigliere Tonino:
IL CONSIGLIO REGIONALE
VISTA la petizione popolare presentata in data 14 marzo 1983 da
un gruppo di cittadini di Pont Saint Martin che richiedono la
revoca della decisione di trasferire il consultorio familiare da
Pont-Saint-Martin a Donnas;
TENUTO CONTO che tale trasferimento, anche se temporaneo, ha
provocato disagi alla popolazione e rischia di vanificare il lavoro
positivo svolto dagli operatori del consultorio;
RAVVISATA l'opportunità di tener conto della richiesta avanzata
dai sottoscrittori della petizione, avallata da un'analoga
richiesta sottoscritta da 1068 cittadini di Pont-Saint-Martin;
INVITA
l'Assessore alla Sanità a predisporre gli atti necessari per la
ripresa dell'attività consultoriale nella sede di
Pont-Saint-Martin.
PRESIDENTE:
Colleghi Consiglieri, come risulta dal
documento allegato all'oggetto in data 14 marzo è stata presentata
alla Presidenza del Consiglio una petizione riguardante il
trasferimento del Consultorio di Pont-Saint-Martin. Tale petizione
è stata istruita dall'Ufficio di Presidenza che nell'adunanza del
21 marzo 1983, ne ha accertato la regolarità ed ha stabilito di
richiedere informazioni in merito all'Assessore regionale alla
Sanità, assegnando al medesimo il termine del 10 aprile, proprio
perchè il caso potesse essere discusso prima della chiusura della
legislatura.
L'Assessore alla Sanità ha risposto con una lettera, che non vi
rileggo perchè è integralmente riportata nell'allegato. Pertanto la
petizione è sottoposta al dibattito del Consiglio.
Ha chiesto di parlare l'Assessore alla Sanità e Assistenza
Sociale Rollandin, ne ha facoltà.
ROLLANDIN - (U.V.):
A la suite d'une lettre qu'on m'a
envoyée de la part du Président de l'ANED "Associazione nazionale
emodializzati", je voudrais soumettre à l'attention du Conseil cet
ordre du jour, qui a été envoyé à tous les Assesseurs à la Santé de
l'Italie. On sait que, malheureusement, on n'a plus la possibilité
à niveau de Parlement d'approuver la loi 3800 concernant la
transplantation d'organes; il s'agit d'un problème très grave,
soulevé maintes fois dans les différentes séances du Conseil
surtout de la part des Conseillers Mappelli, Péaquin et Carlassare,
lorsqu'on a discuté de la dialyse. Je pense que c'est donc un
problème dont le Conseil pourrait se charger s'il veut bien
approuver cet ordre du jour et l'envoyer afin que le prochain
Parlement puisse l'examiner.
PRESIDENTE:
Ha chiesto di parlare il Vice-Presidente
Mappelli, ne ha facoltà.
MAPPELLI - (D.C.):
Vorrei dire che il problema dei
trapianti è delicatissimo e come vedete al 4° comma,
OSSERVATO che la disciplina innovativa necessita però di
modifica all'art. 2 nel senso di consentire il prelievo "in tutti i
casi in cui non venga presentato al medico che deve eseguire
l'e-spianto una dichiarazione scritta, in cui il soggetto che abbia
esplicitamente negato il proprio assenso",
questo significa di lasciare ad ogni cittadino la libertà di
scelta della propria disponibilità al trapianto. Ci sarebbe da
discutere in merito a questo articolo; penso di interpretare quello
che è il punto di vista di tutti i donatori quando si dice che
dobbiamo andare comunque avanti in questa legislazione
delicatissima e mettendo a disposizione gli strumenti legislativi
affinchè o i medici o le strutture ospedaliere possano effettuare
il trapianto. Con questo desideravo sottolineare che, anche se
questa dicitura non è l'ideale, purchè la legge vada avanti siamo
disponibili all'approvazione di questo ordine del giorno.
Ne approfitto per far presente a tutte le forze politiche che un
problema di questo genere non è un problema del singolo cittadino o
di una singola forza politica; si tratta di un problema
delicatissimo al quale noi forse - io per primo - non diamo la
sufficiente valutazione quando affermiamo che le strutture
sanitarie in Italia, ed anche in Valle d'Aosta malgrado quindi gli
sforzi compiuti dall'Amministrazione regionale, non fanno ancora
fronte alle necessità sanitarie. Devo rubare qualche minuto per
portare alla vostra attenzione questi grossi problemi. Quando parlo
di questo argomento spesso mi riscaldo, come diceva anche qualche
nostro amico comune, perchè siamo tutti uguali, perchè abbiamo
tutti delle necessità, dei diritti, dei doveri. Anche se è
necessario costruire strade e ponti, perchè significa portare il
progresso ai villaggi più sperduti delle nostre vallate, dovremo
soffermarci un po' di più, non nella polemica, ma nell' impegno e
nella sensibilità sociale ed umanitaria quando diciamo che il
nostro paese in Europa assume il ruolo della Cenerentola sul piano
sanitario, e la Valle d'Aosta non fa eccezioni. Con questo vorrei
che tutti nella prossima legislatura fossero più sensibili ai
problemi dell'uomo; è probabile che in Valle d'Aosta non si
riescano ad effettuare dei trapianti, però possiamo lo stesso fare
alcune cose come i prelievi, per i quali non ci sono difficoltà.
Sappiamo tutti che con l'emodialisi si può andare avanti per 10-12
anni, poi il risultato è la morte del paziente.
Ne ho approfittato per dire che il Gruppo della DC vota
volentieri questo ordine del giorno che però deve rappresentare un
punto di partenza, per poter dire - l'Assessore Rollandin con più
slancio essendo giovane, zelante e soprattutto non in posizione
restrittiva, io con più prudenza avendo già avuto qualche delusione
- che vorremmo tutti che ad Aosta si potessero effettuare non solo
i prelievi, ma anche i trapianti. Questo è un augurio che facciamo
a coloro - e sono tanti - che necessitano oggi di tali trattamenti
in Valle d'Aosta, trovandosi in condizioni bisognose e difficili;
penso che ormai la chirurgia assieme alla medicina potrà far fronte
alle necessità degli emodializzati, i quali sono una parte di
coloro che hanno necessità di un trapianto.
Ci sono altre necessità alle quali la scienza medica potrà far
fronte in base all'impegno che questa Assemblea, nel prossimo
futuro, metterà al servizio di quelli che sono i nostri "fratelli
meno fortunati".
PRESIDENTE:
Ha chiesto di parlare il Consigliere Péaquin,
ne ha facoltà.
PEAQUIN - (P.C.I.):
Sarò molto breve perchè non credo sia
il caso di rifare tutta la storia delle difficoltà che ci sono per
il trapianto degli organi, che per altro è stata fatta
esaurientemente dal Consigliere Mappelli.
Siamo senz'altro favorevoli all'approvazione dell'ordine del
giorno affinchè nelle Commissioni competenti venga rivisto il
disegno di legge 3800. Siamo sempre favorevoli quando si tratta di
porta re a compimento un iter legislativo di qualunque tipo di
legge, a maggior ragione possiamo esserlo quando si tratta di
problemi interenti alla salute.
PRESIDENTE:
ha chiesto di parlare il Consigliere
Carlassare, ne ha facoltà.
CARLASSARE - (N.S.):
La mia posizione è favorevole ad un
provvedimento che va in questo senso: è necessario, da parte
dell'Ente pubblico, attrezzarsi in previsione dei miglioramenti da
parte della chirurgia e della medicina in generale, che
consentiranno in maniera sempre più larga operazioni di questo
genere, altri menti potremmo in futuro trovarci impreparati a far
fronte ad una capacità scientifico-tecnologica già avanzata della
medicina. Se non c'è la capacità legislativa di coprire questo
settore, potrebbe svilupparsi una specie di commercio dei defunti,
per poter sopperire alle necessità impellenti, inderogabili, da
parte dei malati.
PRESIDENTE:
Ha chiesto di parlare il Consigliere Tonino,
ne ha facoltà.
TONINO - (P.C.I.)
: Rispetto alla petizione popolare che
dobbiamo discutere con questo oggetto, annuncio subito di aver
presentato un ordine del giorno assieme al colleghi del mio Gruppo,
in cui chiediamo di accogliere nella sostanza la richiesta che è
stata avanzata dai firma tari della petizione. In Consiglio abbiamo
già discusso il trasferimento del consultorio familiare da
Pont-Saint-Martin a Donnas. Non voglio ripetere le cose già dette
in quell'occasione, voglio solo sottolineare alcuni aspetti che mi
sembrano però importanti ai fini della valutazione dell'ordine del
giorno che oggi abbiamo presentato.
Della questione del trasferimento del Consultorio si era
discusso in Consiglio regionale la prima volta il 6 ottobre dello
scorso anno a seguito di una interpellanza presentata dal
sottoscritto assieme ai Consiglieri Péaquin e Bajocco, che
riguardava la situazione generale dei consultori nella nostra
Regione e chiedeva notizie all'Assessore Rollandin in merito alla
ventilata proposta di trasferire il consultorio familiare da
Pont-Saint-Martin-a Donnas.
In quell'occasione l'Assessore rispose che tale spostamento era
nelle previsioni e che quella era l'intenzione della Giunta
regionale. Rispondemmo in quell'occasione di non essere soddisfatti
di questo atteggiamento della Giunta e chiedemmo all'Assessore di
riponderare questa scelta, consultando, prima di prendere qualsiasi
decisione, gli organi locali e in particolare il distretto ed il
Comune interessati. Malgrado quella discussione, l'Assessore
Rollandin ha disposto - questo è il termine usato nelle lettere
trasmesse - che il trasferimento del consultorio dovesse avvenire.
Di fronte ad una richiesta di chiarimento che è venuta dall'U.S.L.,
l'Assessore Rollandin risponde che il trasferimento del consultorio
deve essere fatto, mantenendo all'interno del distretto
socio-sanitario la relativa autonomia operativa, e in merito alla
necessità di una motivazione fa riferimento nella lettera del
28.10.1982 al dibattito avvenuto in Consiglio regionale. Per essere
più precisi, l'Assessore Rollandin scrive al Presidente della
Giunta che l'argomento è stato discusso in Consiglio regionale
nella seduta del 6.10. 1982, oggetto n. 501. In quell'occasione,
c'era stato un dialogo a due fra l'Assessore Rollandin ed il nostro
Gruppo e non si può contrabbandare un'interpellanza per un
pronunciamento del Consiglio regionale favorevole a quel
trasferimento. La lettera dell'Assessore Rollandin aveva il tono di
un ordine che si basava tuttavia su un equivoco che è appunto
quello di avere il presunto appoggio del Consiglio regionale. I
Consiglieri sanno che su questo complesso di atti, che avevamo già
indicato nello scorso dibattito in Consiglio come un atto di
prepotenza rispetto al quale l'Assessore è incompetente in quanto
tale non essendoci deliberazione nè della Giunta nè del Consiglio a
sostegno della sua decisione, ci eravamo pronunciati definendolo la
volta scorsa un provvedimento illegittimo. Non spetta comunque al
Consiglio regionale stabilire se si tratta di un provvedimento
illegittimo o no, ci sarà un pronunciamento del Tar in seguito al
ricorso del Comune di Pont Saint-Martin, per cui lasceremo a
quell'organo stabilire se c'è stata o meno violazione.
Ribadiamo in questa sede che quella decisione, assunta solo
dall'Assessore Rollandin, ha il vizio di incompetenza ed è una
violazione anche delle leggi regionali che riguardano
l'organizzazione sanitaria nella nostra Regione là dove prevedono
la necessità di avere in ogni distretto un centro di base.
Nella lettera che l'Assessore Rollandin ha allegato alla
petizione popolare, si ribadisce che si tratta dello spostamento di
alcune attività del consultorio, mentre resta salva la relativa
autonomia operativa del Consultorio in quella zona. E' bene che si
sappia che il Consultorio come locali fisici è stato chiuso, il
tutto è stato spostato nella sede poliambulatoriale di Donnas, per
cui è impossibile mantenere in quel Comune alcune delle prestazioni
che venivano erogate in quella struttura sanitaria. Ho sottomano -
non voglio leggerla in toto - una relazione che riguarda i servizi
che venivano erogati dal Consultorio familiare di Pont-Saint-Martin
che citerò brevemente: la ostetricia-ginecologia, l'assistenza
pediatrica preventiva, l'assistenza sociale, psicologica,
psichiatrica, ed il servizio iniettivo. Sono funzioni queste che
venivano svolte all'interno del consultorio familiare di
Pont-Saint-Martin, oggi eliminate, perchè nessuno di questi servizi
può essere effettuato in questo Comune per cui non si tratta solo
dello spostamento, come sembra intendere l'Assessore, di alcuni
servizi più specialistici, motivando questa esigenza con la carenza
di personale specializzato, ma si tratta anche di eliminare in quel
Comune altri servizi che sono di fondamentale importanza. Per cui,
al di là delle questioni giuridiche sulle quali si devono
pronunciare altri, solleviamo in questa sede ancora una volta una
questione di metodo e di contenuti. La questione di contenuti
deriva dalla convinzione, non solo nostra, che il consultorio di
Pont-Saint-Martin aveva faticosamente costruito in quel Comune una
serie di servizi, ma soprattutto di rapporti con la popolazione,
che facevano si che il Consultorio fosse, se non l'unico, uno dei
pochi funzionanti nella nostra Regione. L'aver spostato tutta
questa attività all'interno di una struttura poliambulatoriale che
ha compiti di interesse pluridistrettuale, rischia di vanificare il
lavoro svolto finora e credo che gli effetti si siano già visti in
termini di disagio, di sconforto per la chiusura di un servizio
così importante.
Non voglio aggiungere di più, ci sarebbero molte altre cose da
dire ma rischierei di ripetere questioni che abbiamo già affrontato
sia in Consiglio sia insieme alla popolazione di Pont-Saint-Martin
in due assemblee pubbliche, convocate da un gruppo di utenti che ha
sottoscritto una petizione di protesta firmata da ben 1068
cittadini. Queste due assemblee pubbliche convocate da questo
Comitato sono servite per conoscere meglio il livello di servizi
prestato dal Consultorio; purtroppo a quegli incontri non si è
fatto vedere l'Assessore Rollandin per motivazioni varie, così come
non si sono fatte vedere altre forze politiche che pure avevano
scritto sui loro giornali - e mi riferisco soprattutto alla D.C. di
non condividere i metodi dittatoriali dell'Assessore. L'Union
Valdôtaine, con il suo Presidente e con l'Assessore Rollandin, ha
poi convocato una propria riunione con funzione chiarificatrice, e
con tanto di "claque" che sosteneva l'Assessore, nella quale si
sono ancora una volta ribadite da parte del Comitato le motivazioni
contrarie a questo spostamento. In quella sede l'Assessore
Rollandin ha parlato per la prima volta di spostamento provvisorio,
per cui credo che sia importante oggi chiedere nuovamente
all'Assessore Rollandin che cosa significa "spostamento
provvisorio". Evidentemente bisogna concludere che l'attività che
si svolgeva a Pont-Saint-Martin era utile e dovrebbe essere
ripristinata in tempi possibilmente brevi. Per queste ragioni
accogliamo quel tipo di richiesta ed abbiamo presentato
quell'ordine del giorno in cui il Consiglio dà mandato
all'Assessore competente di predisporre tutti i dati necessari per
un ripristino della attività consultoriale nel centro di
Pont-Saint-Martin.
PRESIDENTE:
Ha chiesto di parlare il Consigliere
Lustrissy, ne ha facoltà.
LUSTRISSY - (D.P.):
Non voglio rifare qui le discussioni
già fatte in questo Consiglio a seguito di
una mozione
presentata dal nostro Gruppo, nè ritornare a discutere su tutta
quanta la problematica relativa al trasferimento del Consultorio di
Pont-Saint-Martin. Voglio solo ribadire che essendo stato investito
il TAR di tale competenza ormai la questione è demandata a
quell'organo.
Sul piano dell'opportunità di operare questo trasferimento, già
avevamo detto che secondo noi non era il caso di mettersi contro i
desideri espressi da larga parte della popolazione e consideravamo
l'atto intempestivo, per cui ribadiamo la nostra posizione a favore
del ritrasferimento del Consultorio da Donnas a Pont-Saint-Martin,
affinchè la popolazione interessata possa avere le soddisfazioni
che ha chiesto.
PRESIDENTE:
Ha chiesto di parlare l'Assessore alla Sanità
ed Assistenza Sociale Rollandin, ne ha facoltà.
ROLLANDIN - (U.V.):
Je ne veux pas refaire une discussion
qu'on a déjà faite soit dans ce Conseil régional, soit dans la
dernière réunion qui a été convoquée après avoir eu l'avis
favorable du Comité des femmes de Pont-Saint-Martin; au contraire,
lorsqu'on avait convoqué les deux précédentes réunions la première
fois je n'avais pas été invité, la deuxième fois - M. Tonino le
savait bien - je n'étais pas présent et à soutien de cette
affirmation il y a la déclaration de mon secrétaire. Peut-être
c'est seulement un particulier mais quand même je tiens à faire
présent au Conseil ce fait.
Je ne veux pas entrer dans le mérite du fait de distinguer entre
le dialogue et la discussion. On dit que le huit septembre il
y
a eu un dialogue et puis une discussion: il est vrai, on a
parlé de ça et moi j'ai dit que j'aurais référé au Comité de
gestion de l'U.S.L. qu'on avait parlé à niveau de Conseil régional,
donc ce n'est pas "un presunto appoggio del Consiglio, car je n'ai
pas parlé en ce sens. Quant à ma lettre, en effet j'ai dit ce que
tout le Conseil connaît, qu'on prévoyait de transférer les
activités de Pont-Saint-Martin à Donnas. A ce sujet je me permets
de faire remarquer une petite contradiction dans cet ordre du jour.
D'une part on conteste le fait que"l'Assessore alla Sanità
dispone", de l'autre on fait un ordre du jour pour "invitare
l'Assessore alla Sanità di disporre gli atti necessari". Cela
signifie que j'étais compétent de faire cet acte. Ca c'est un
cadeau pour moi inespéré, car c'est la reconnaissance que
j'attendais.
Pour le restant je dis simplement qu'on a eu déjà l'occasion de
distinguer entre le centre de consultation en tant que centre, et
les activités du district. J'ai aussi souligné lors de cette
discussion que les activités n'étaient pas seulement celles 'de la
"ostetricia e della ginecologia" donc je pensais - en tenant compte
du fait qu'on n'avait pas un nombre suffisant de spécialistes qu'on
avait la nécessité de transférer pour l'instant les activités qui
étaient prévues là et que même le Comité du district prévoyait de
les transférer dans les locaux de l'ex INAM, de l'autre côté de
Pont-Saint-Martin.; Donnas est situé aux confins de
Pont-Saint-Martin, alors il y a un certain nombre de femmes qui
habitent tout près de Donnas qui sont plus proches maintenant
qu'avant. Pour l'autre question nous sommes convaincus et on l'a
mis soit dans la loi que le Conseil a approuvée, soit dans le plan
socio-sanitaire que j'espère le Conseil voudra bien approuver -
qu'on veut avoir les activités à niveau de district. On sait très
bien que ces activités n'ont pas un nombre suffisant d'heures
d'application, donc j'espère qu'au plus vite et je l'espère aussi
en tenant compte de la signature du nouveau contrat de travail avec
lequel on pourra revoir la mobilité - qu'on ait la possibilité de
voir les spécialistes de l'hôpital travailler même sur le
territoire, par exemple toute une série d'activités, l'assistance
sociale qui est faite la plupart à domicile et à niveau local, donc
ce ne sont pas des activités qui ont été transférées. Pour
l'activité inhérente à gynécologie je me suis renseigné auprès des
spécialistes, qui m'ont dit que toutes les femmes qui avaient prévu
une consultation, sont allées à Donnas au lieu d'aller à
Pont-Saint-Martin sans aucun dégât. Donc je pense que la chose
s'est passée sans avoir des répercussions sur l'activité.
Je suis contraire à l'ordre du jour et j'espère pouvoir
reprendre une activité qui soit complète à niveau de district mais
en tenant compte de certaines difficultés qui sont propres du
moment et que j'ai déjà expliquées autrefois.
Lorsqu'il y
aura d'autres conditions on verra s'il est le
cas de reprendre cette activité à Pont- Saint-Martin.
A ce propos je veux communiquer au Conseil que le Conseil
d'Administration de cette IPAB a prévu de faire donation du terrain
pour réaliser finalement cette structure, donc je pense qu'on ira
dans la direction que M. Tonino avait souhaitée. S'il y aura là des
locaux suffisants, on fera l'activité de psychiatrie, donc on ne la
fera pas à Pont-Saint-Martin. La polémique autour de ce cas est
plus à niveau des représentants politiques qu'à niveau de
population, qui est mal renseignée.
PRESIDENTE:
Ha chiesto di parlare il Consigliere
Lustrissy, ne ha facoltà.
LUSTRISSY - (D.P.):
Per un'osservazione sul piano
formale: l'ordine del giorno non può deliberare, può invitare.
PRESIDENTE:
Ha chiesto di parlare il Consigliere Tonino,
ne ha facoltà.
TONINO - (P.C.I.):
Vorrei fare tre considerazioni che
riguardano il voto del nostro ordine del giorno. Non ho capito
quale contraddizione vi sarebbe contenuta: noi abbiamo contestato
inizialmente all'Assessore di aver preso certe posizioni senza aver
prima sentito il parere del Consiglio regionale e quello della
Giunta regionale, stando a quanto risulta dagli atti.
Invito l'Assessore a predisporre, non a disporre, gli atti, cioè
a fare le cose che devono essere fatte secondo la legge; il che mi
sembra una cosa completamente diversa da come è stata interpretata
dall'Assessore.
Per quanto riguarda i problemi di contenuto, mantengo una
riserva su una questione che l'Assessore non ha spiegato mai, cioè
per quali ragioni l'attività che aveva dato dei risultati positivi
viene oggi trasferita, con lo stesso personale, all'interno del
poliambulatorio di Donnas. Mi spiego meglio; se questa funzione può
essere svolta sia da una parte che dall'altra, e questo è il
problema di fondo, non si capisce perchè si debba eliminare un
servizio che funziona per concentrarlo in una struttura che ha un
altro tipo di funzione.
Un'ultima osservazione è che il ragionamento che fa l'Assessore
Rollandin è in teoria valido, tuttavia questo trasferimento
significa far perdere a parte della popolazione un punto di
riferimento fisico che erano i locali che ospitavano il Consultorio
familiare. Tra l'altro, vista la varietà di attività che venivano
svolte dagli operatori del consultorio, l'assistenza di carattere
sanitario e preventivo era solo una parte quella struttura svolgeva
anche tutta una serie di funzioni nel campo più propriamente
sociale, che sono importanti proprio perchè fatte in un punto
preciso e che altrimenti è difficile prestare dall'interno di una
struttura così grossa e complessa come quella del poliambulatorio.
Se è vero che il trasferimento dovrebbe essere provvisorio, in
attesa che si riprendano le condizioni favorevoli, non capisco
perchè l'Assessore non vota il nostro ordine del giorno.
PRESIDENTE:
Ha chiesto di parlare l'Assessore Rollandin,
ne ha facoltà.
ROLLANDIN - (U.V.):
Je dis encore une fois que soit dans
ce Conseil que lors de la réunion à Pont-Saint-Martin les
motivations étaient sans doute deux: le fait que pour l'instant le
nombre des spécialistes était suffisant, le fait que ce sont des
horaires qui ne sont pas placés dans la même journée, et aussi le
fait d'avoir en location un certain nombre de locaux qui à
l'instant ne sont pas indispensables; c'est une petite question
économique qu'on peut quand même très bien comprendre.
Pour le restant je dis que le fait que Pont-Saint-Martin soit
placé d'une façon telle qu'une partie est très proche de Donnas,
l'autre partie est de l'autre côté et on le comprend bien, il y
aura toujours un certain nombre de femmes qui a un certain
dégât du fait d'arriver de l'autre côté. Donc payer une location
pour rien ce n'est pas un acte de bonne Administration.
PRESIDENTE:
Ha chiesto di parlare il Consigliere Nebbia,
ne ha facoltà.
NEBBIA - (P.S.I.):
Vorrei fare una dichiarazione di voto
in quanto la posizione che assumerò sarà di tipo personale per i
motivi che dirò.
Abbiamo già discusso in Consiglio sull'argomento e abbiamo fatto
diverse valutazioni. C'è stato un incontro in Pont Saint Martin a
cui ho partecipato esprimendo le stesse considerazioni già espresse
in Consiglio, e adesso ritengo in questa occasione, proprio perchè
bisogna assumere una posizione nei confronti di un ordine del
giorno presentato, opportuno chiarire meglio la mia posizione
personale in quanto su questo argomento noi non assumiamo, in
questa sede almeno, una posizione di partito univoca. La scelta di
definire i servizi all'interno della Regione e quindi la loro
localizzazione in qualsiasi tipo di servizio, da quello scolastico
a quel lo sanitario a servizi di trasporto e simili, comporta
sempre delle valutazioni di ordine generale che possono essere
anche in contraddizione con alcune esigenze, che a livello comunale
sono state espresse e possono anche avere una loro vitalità.
Purtroppo non sempre, anzi direi quasi mai, si riesce ad
organizzare la rete dei servizi regionali in modo globale; spesso
si deve invece ricorrere a soluzioni contingenti che evidentemente
hanno una parte poco positiva. Nel caso specifico penso che il
discorso debba essere globale e debba tener conto non solo di
questo tipo di infrastruttura ma anche di altre strutture e servizi
che oggi praticamente non esistono; mi riferisco alla situazione
complessiva della piccola conurbazione di Pont-Saint Martin, Donnas
e anche Hône che dovrebbe essere considerata un tutto unico. Per
questo devono esserci dei servizi di trasporto efficienti ed anche
dei collegamenti di tipo pedonale e ciclabile che oggi non ci
sono.
Per quanto riguarda i trasporti mi risulta che c'è una
iniziativa in atto; per quanto riguarda i collegamenti invece, sia
pedonabili che ciclabili, sappiamo tutti quale sia la pericolosità
di quel tratto di strada e come sia difficile per un pedone e per
un ciclista fare anche un solo Km. Il discorso vale anche per il
servizio sanitario, che si avvale di strutture fisiche sul
territorio ma si dovrà avvalere sempre di più di un servizio
decentrato, personalizzato, porta a porta.
Come impostazione generale siamo favorevoli ad un minimo peso
delle strutture edilizie in quanto tali, invece ad una massima
espansione dell'assistenza sanitaria sul territorio. Nel caso
specifico, la nostra posizione quando si è discusso di questo
argomento in Consiglio, era quella di una generale valutazione
positiva sul tipo di intervento, ma di una valutazione negativa su
come si era arrivati a questa decisione e sulla insufficiente
spiegazione e illustrazione di questi motivi alla popolazione
locale, che d'altra parte è stata fra le prime in Valle d'Aosta ad
iniziare un'attività di questo tipo, a gestirla in modo positivo.
In questo senso dichiaro la mia personale astensione sull'ordine
del giorno perchè mi pare che malgrado il tempo trascorso non si
sia riusciti ad arrivare ad un chiarimento di fondo, che oltretutto
non ha potuto esserci perchè si è innestata in un periodo
pre-elettorale che ha modificato e modifica ancora certe posizioni,
che probabilmente trascorse le elezioni potranno essere più
smussate.
PRESIDENTE:
Passiamo alla votazione dell'ordine del
giorno presentato dal Gruppo comunista e da Nuova Sinistra. Lo
metto in approvazione.
ESITO DELLA VOTAZIONE
Presenti: 28
Votanti: 27
Astenuti: 1 (Nebbia)
Favorevoli: 11
Contrari: 16
Il Consiglio non approva
