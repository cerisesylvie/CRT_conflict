Classificazione
BILANCIO E CONTABILITA' REGIONALE



Oggetto del Consiglio n. 3137 del 6 dicembre 2007 - Resoconto
OGGETTO N. 3137/XII - Disegno di legge: "Disposizioni per la
formazione del bilancio annuale e pluriennale della Regione
Autonoma Valle d'Aosta (Legge finanziaria per gli anni 2008/2010).
Modificazioni di leggi regionali".
Président
- Nous reprenons nos travaux. Ce matin nous
nous sommes arrêtés après avoir voté l'article 14 du projet de loi
en question. Je soumets donc au vote l'article 15:
Conseillers présents: 21
Votants: 19
Pour: 19
Abstentions: 2 (Bortot, Fiou)
Le Conseil approuve.
Président
- A l'article 16 il y a les amendements n° 11
et n° 12 du groupe "Arcobaleno".
La parole à la Conseillère Squarzino Secondina.
Squarzino (Arc-VA)
- Noi abbiamo già proposto
all'attenzione del Consiglio la questione del personale a tempo
determinato, ne abbiamo parlato la prima serata nell'esame del
bilancio. Sappiamo che questo è un problema, sappiamo per esempio
che in Regione ci sono 102 operatori di sostegno, ci sono
assistenti alle manifestazioni e custodi di castelli, musei e
giardini, è difficile qui indicare esattamente il numero perché
questi lavorano alcuni mesi all'anno, lavorano a cavallo fra
l'estate e l'inverno, praticamente ci sarebbero 174 posti per
alcuni di questi solo per alcuni mesi; comunque si tratta di un
numero consistente di personale che è a tempo determinato. Questo
personale a tempo determinato costa all'Amministrazione regionale
circa 4 milioni di euro all'anno, sono soldi che vengono presi dal
capitolo 30500 in cui ci sono le risorse anche per pagare questo
tipo di personale.
Il ragionamento che facciamo è molto semplice. Diciamo: è utile
e opportuno che si cominci a stabilizzare questo personale precario
e si cominci a trasformare questi posti da posti a tempo
determinato a posti a tempo indeterminato. Siamo consapevoli che
non è possibile fare subito questo passaggio, ma riteniamo che un
minimo di nocciolo possa cominciare ad essere messo in organico fin
dal 2008, in modo che poi, gradualmente, sulla base di un piano
triennale concordato fra la Giunta e le organizzazioni sindacali si
riesca a stabilizzare questo personale, in modo che si consenta, da
una parte, a questo personale di non dover sempre ripetere le prove
ogni 2 anni, dall'altra di avere un minimo di garanzie del posto di
lavoro; secondo, si consenta di valorizzare le competenze che già
si sono fatte all'interno del proprio lavoro, infine si riesca a
rendere più efficace e più valido il tipo di servizio che viene
offerto. Questi sono i motivi per cui presentiamo questi 2
emendamenti, che sono insieme, anche se sono votati diversamente,
nel senso che con il primo emendamento diciamo che possiamo
calcolare in linea di massima 50 persone, il numero che
corrisponderebbe a meno di 1/3 del personale che attualmente è a
tempo determinato in queste 3 professioni, e cominciare a
stabilizzare per quest'anno 1/3 di questo personale, in modo che
nell'arco di 3 anni si possa raggiungere una stabilizzazione
completa del personale, di cui l'Amministrazione regionale ha
effettivamente bisogno.
Président
- La parole au Président de la Région,
Caveri.
Caveri (UV)
- Lei, collega Squarzino, è una persona soave
perché ha presentato questa questione come una cosa facile, come
dire: "ma togliamoci 'sto dente, piantiamo 'sto chiodo", io sono
ammirato, perché essendo che lei non governa, non avendo il
problema di governare, è come Mary Poppins e mi dice: "ma in fondo,
dove è scritto 2.888, scriviamo 2.938, cosa ce ne frega"! Peccato
che 2.888 è la "linea Maginot" del Patto di stabilità, per cui se
scrivessimo 2.938, essendo fra l'altro come le ho spiegato nel
corso della discussione precedente, che quest'anno emerge dalla
finanziaria la novità che il Patto di stabilità deve essere
sottoscritto e verificato anche attraverso la firma del Presidente
della Regione, se il Presidente della Regione accettasse un
incremento di questo genere dei propri dipendenti, sarebbe
passibile di un internamento in quelle strutture che con la legge
n. 180 sono state chiuse; quindi 2.938 è evidentemente non
possibile, 2.888 è una "linea Maginot" importante.
Sulla stabilizzazione le ho spiegato che per quel che mi
riguarda tale questione non è affrontabile, se non nell'ambito di
una trattativa con il Governo, per cui mi permetto di dirle che con
l'impegno di un accordo con le organizzazioni sindacali che
dobbiamo concretizzare, oggi dolorosamente siamo costretti a votare
contro questi emendamenti qualora lei insistesse nel
mantenerli.
Président
- Je soumets au vote l'amendement n° 11 du
groupe "Arcobaleno", qui récite:
Emendamento
Al comma 1 dell'articolo 16 la cifra "2.888" è sostituita
dalla cifra "2.938".
Conseillers présents: 27
Votants: 24
Pour: 3
Contre: 21
Abstentions: 3 (Ferraris, Fiou, Sandri)
Le Conseil n'approuve pas.
Président
- Je soumets au vote l'amendement n° 12 du
groupe "Arcobaleno", qui récite:
Emendamento
Dopo il comma 1 dell'articolo 16 è inserito il
seguente:
"1bis. Al processo di stabilizzazione del rapporto di lavoro
del personale precario che svolge ruoli di operatore di sostegno,
di assistente alle manifestazioni e di custode dei castelli sono
riservate 50 unità di personale della dotazione organica di cui al
comma 1. Entro tre mesi dall'entrata in vigore della presente
legge, la Giunta regionale, d'intesa con le organizzazioni
sindacali, definisce un piano triennale per la suddetta
stabilizzazione, precisandone contingenti, tempistica e relativi
oneri.".
Conseillers présents: 27
Votants: 24
Pour: 3
Contre: 21
Abstentions: 3 (Ferraris, Fiou, Sandri)
Le Conseil n'approuve pas.
Président
- Je soumets au vote l'article 16:
Conseillers présents: 27
Votants: 23
Pour: 20
Contre: 3
Abstentions: 4 (Ferraris, Fiou, Fontana Carmela, Sandri)
Le Conseil approuve.
Président
- Je soumets au vote l'article 17:
Conseillers présents: 29
Votants: 20
Pour: 20
Abstentions: 9 (Bortot, Ferraris, Fiou, Fontana Carmela, Ottoz,
Sandri, Squarzino Secondina, Tibaldi, Venturella)
Le Conseil approuve.
Président
- A l'article 18 il y a l'amendement n° 1.1 du
groupe "Arcobaleno".
La parole à la Conseillère Squarzino Secondina.
Squarzino (Arc-VA)
- L'emendamento che proponiamo è
l'emendamento "clou" di tutto il discorso che facciamo su questa
legge finanziaria, nel senso che riassumiamo in un unico
emendamento alcune delle nostre linee politiche fondamentali.
Riteniamo infatti che ci sia ancora la possibilità fin da
adesso, nonostante il lavoro che il gruppo dovrà fare per quanto
riguarda i costi della politica, sia possibile intervenire e
abbiamo trovato come spazio di intervento il trasferimento a favore
dell'istituto dell'assegno vitalizio. Sappiamo che in finanziaria
sono stati individuati 4,9 milioni di euro come conclusione del
piano di rientro per il fondo per l'assegno vitalizio per i
Consiglieri. Allora diciamo che possiamo intanto rinviare di un
anno, non siamo obbligati a farlo quest'anno; secondo, se
eventualmente si interverrà poi sui costi della politica allora
anche questi fondi saranno diminuiti, quindi non si dice che sono
abrogati per sempre, ma li rimandiamo al prossimo anno, e con le
risorse che abbiamo liberato in questo modo - non sono tantissime,
sono 4,9 milioni - riteniamo che possano andare a rimpolpare alcuni
capitoli di spese che riteniamo importanti per lo sviluppo di
questa Regione. Riteniamo che parte di questo denaro, circa 1
milione di euro, vada collocato nel Fondo per le politiche sociali,
proprio in particolare per le esigenze delle famiglie con maggiore
difficoltà; chiediamo che una parte vada all'ARPA, 500mila euro,
per finanziare quei progetti specifici di monitoraggio, quelli che
sono al di là della routine normale di lavoro, perché è importante
che l'ARPA che funziona bene possa occuparsi anche di questi
settori in modo preciso e articolato.
Chiediamo poi che 1 milione sia utilizzato per rimpolpare il
budget riservato alla legge regionale n. 3/2006, che riguarda l'uso
razionale delle energie, che ci siano delle risorse ulteriori in
questa legge, come pure chiediamo che siano riservati 2,2 milioni
di euro per quanto riguarda l'edilizia residenziale, perché siamo
convinti che non è sufficiente in questa Regione potenziare o
curare i mutui prima casa, contribuire per il sostegno all'affitto,
ma per risolvere il problema alla radice bisogna puntare
sull'edilizia residenziale pubblica, in modo che ci sia la
possibilità, per chi non ha risorse sufficienti, di avere una casa
ad un prezzo contenuto e adeguato al proprio stipendio e
calmierato.
Rimangono ancora circa 200 milioni di euro... pensate quante
cose si possono fare con queste risorse che servono solo a
concludere il piano di rientro dell'assegno vitalizio! Un altro
modo per impiegare questo denaro lo vediamo all'interno dei fondi
globali, per finanziare una legge regionale che riguarda l'assegno
di mantenimento a tutela del minore. Lo scorso anno, ad aprile
2006, avevamo iniziato a lavorare come Consiglieri su questo
disegno di legge, avevamo poi dato il tutto al Capogruppo "UV"
dicendo che non volevamo portare avanti per conto nostro la legge,
né volevamo farlo come gruppo "Arcobaleno", ma che volevamo
piuttosto che la legge fosse presa in considerazione; però, da
quando l'abbiamo messa nelle mani del Consigliere Vicquéry che
aveva promesso che ci saremmo trovati per vedere, non abbiamo più
avuto alcuna risposta!
Per adesso non presentiamo alcun disegno di legge, perché c'è
ancora tempo come commissione di farlo, ma chiediamo che nei fondi
globali sia possibile prevedere 200mila euro per finanziare questa
legge, il cui scopo è di anticipare al coniuge separato, uomo o
donna che sia, l'assegno di mantenimento dei figli che l'altro
coniuge dovrebbe versare ma che non versa e che verserà con calma,
se e quando il Tribunale interverrà con le pratiche legali, dicevo
una risorsa che consenta all'Amministrazione regionale di
anticipare al coniuge separato questo assegno per il mantenimento
dei figli, questo consentirebbe di dare una mano a quelle famiglie
monoparentali che sono così numerose nella nostra Valle. È una
legge che anche altre Regioni del nord Italia hanno fatto - Trento
e Bolzano - e che non ha un grosso costo per l'ente pubblico,
perché questi soldi, visto che sono anticipati, saranno in parte o
del tutto ripresi, ma consentirebbe di dare una risposta a
situazioni in grave difficoltà.
Ho voluto illustrare tutti questi emendamenti per individuare i
settori: aiuto alla famiglia, energia, casa, ambiente, come momenti
forti e settori importanti per il nostro futuro e per la nostra
Regione.
Presidente
- La parola al Consigliere Sandri.
Sandri (PD)
- Solo una questione un po' particolare, nel
senso che la collega Squarzino, assieme agli amici del gruppo
"Arcobaleno", ha presentato quest'ultimo emendamento sull'anticipo
da parte dell'Amministrazione regionale degli alimenti
eventualmente non pagati per quanto riguarda il mantenimento dei
figli. Credo che questo sia un tema molto importante, ma giusto una
lettera che c'è oggi sulle pagine locali del quotidiano "La Stampa"
evidenzia che la situazione è più complessa di quanto l'ha
descritta la collega Squarzino, perché c'è un errore di fondo nella
legge nazionale che è legato al fatto che in caso di separazione
devono essere garantiti gli stessi livelli di benessere che erano
precedentemente. Cosa che è impossibile nel momento in cui un
nucleo familiare è anche un risparmio economico, perché vivendo
insieme si possono fare delle economie, dal momento che questi
diventano 2 nuclei le spese aumentano. A questo punto cosa succede?
Succede che da una parte, se tutto va bene, viene tutelato il
livello di benessere precedente di una parte della famiglia,
l'altra parte ne avrà un grande danno. Abbiamo quindi delle persone
che vanno in una situazione di disagio, come spesso viene dalla
realtà riequilibrato questo meccanismo sbagliato, certo, riducendo
i pagamenti ad una parte, quindi c'è uno squilibrio di fondo
iniziale che è alla base delle difficoltà che ha evidenziato la
collega Squarzino, per cui su questo tema bisogna essere molto
prudenti e cercare di avere un'attenzione per tutti, sia per quelli
che hanno ancora a carico i figli, sia per quelli che non li hanno
più e che hanno anche difficoltà a vederli, come spesso la cronaca
ci dice.
Mi auguro che il Parlamento italiano metta mano a questa
situazione, che interviene sempre più diffusamente. Ricordo che la
nostra è la Regione d'Italia che ha il massimo numero di divorzi e
separazioni, quindi è un fenomeno sociale, ma credo che sia
importante identificare quali sono i meccanismi, perché si debbano
aiutare tutte le persone in difficoltà a causa di questi
avvenimenti che capitano nella vita di molti di noi.
Presidente
- La parola alla Consigliera Squarzino
Secondina.
Squarzino (Arc-VA)
- Solo una precisazione: in questo
momento non proponiamo di votare questo disegno di legge, ma
indichiamo solo che c'è un disegno di legge che può essere
modificato; l'importante è che la commissione cominci a lavorarci e
ad entrare nel merito, poi credo che tutti i problemi che ha
sollevato il collega Sandri o che altri sollevano possono essere
presi in esame. In questo momento non stiamo votando un disegno di
legge che anticipa l'assegno di mantenimento per la tutela dei
minori nella sua articolazione; stiamo solo dicendo che visto che
c'è questo problema, vediamo di prevedere nei fondi globali del
2008 delle risorse che consentano di rispondere a questo problema
con un disegno di legge o un altro si vedrà come, i contenuti si
studieranno insieme, ma almeno che ci siano queste risorse.
Presidente
- La parola all'Assessore alla sanità, salute
e politiche sociali, Fosson.
Fosson (UV)
- Solo due parole perché la "Commissione
famiglia" ha esaminato ampiamente questo disegno di legge, che è
stato approvato nella Provincia di Bolzano e che proprio per come
diceva il collega Sandri - io condivido - bisogna stare molto
attenti a passare una norma così, anche perché a Bolzano sta
creando diversi problemi di recupero. Le assicuro che la
"Commissione famiglia", in particolare le dott.sse Scaglia e
Fanizzi per la Consulta delle donne, stanno approfondendo il tema
ed è previsto un incontro nella Provincia di Bolzano, ma la
normativa non è semplice e va verificata a fondo, cosa che si sta
facendo con attenzione.
Président
- Je soumets au vote l'amendement n° 1.1 du
groupe "Arcobaleno", qui récite:
Emendamento
1- Il comma 2 dell'articolo 18 è soppresso.
Conseillers présents: 32
Votants: 28
Pour: 5
Contre: 23
Abstentions: 4 (Ferraris, Fiou, Ottoz, Tibaldi)
Le Conseil n'approuve pas.
Président
- Le Conseil repousse également les
sous-amendements... ma come no? Decadono implicitamente bocciando
l'articolo!
(interruzione della Consigliera Squarzino Secondina, fuori
microfono, che chiede la votazione di ogni singolo
emendamento)
(il Presidente, fuori microfono, invita la Consigliera
Squarzino Secondina al banco della presidenza per evitare
disguidi)
Président
- Le Président et Mme Squarzino ont éclairci le
doute. Bien que repoussés, je donne respectivement lecture des
sous-amendements n° 1.2, n° 1.3, n° 1.4, n° 1.5, n° 1.6, n° 1.7 du
groupe "Arcobaleno" pour le procès-verbal:
Emendamento
2- L'articolo 24 è così sostituito:
"Articolo: 24
(Fondo regionale per le politiche sociali. Legge regionale 4
settembre 2001, n. 18)
1. L'autorizzazione di spesa del Fondo regionale per le
politiche sociali, istituito ai sensi dell'articolo 3 della legge
regionale 4 settembre 2001, n. 18 (Approvazione del piano
socio-sanitario regionale per il triennio 2002/2004), è
determinata, per il triennio 2008/2010, in euro 89.140.000, di cui
euro 28.080.000 per l'anno 2008, euro 30.380.000 per l'anno 2009,
ed euro 30.680.000 per l'anno 2010 (obiettivo programmatico
2.2.3.03. - capitoli 61310, 61311, 61312, 61313, 61314, 61315,
61316, 61317, 61318).
2. Per il finanziamento delle provvidenze a favore delle
famiglie devono essere destinati, per l'anno 2008, almeno euro
9.000.000 (capitolo 61314).
3. L'autorizzazione di cui al comma 1 ricomprende anche le
spese concernenti la partecipazione della Regione a reti e progetti
europei in materia di politiche sociali.".
Emendamento
3- Il comma 1 dell'articolo 32 è così sostituito:
"1. Il trasferimento annuale all'Agenzia regionale per la
protezione dell'Ambiente (ARPA), istituita con legge regionale 4
settembre 1995, n. 41 (Istituzione dell'Agenzia regionale per la
protezione dell'ambiente (ARPA) e creazione, nell'ambito dell'Unità
sanitaria locale della Valle d'Aosta, del Dipartimento di
prevenzione e dell'Unità operativa di microbiologia), è
autorizzato, per l'anno 2008, in euro 5.000.000 (obiettivo
programmatico 2.2.1.09. - capitolo 67380).
Emendamento
4- All'allegato B, l'autorizzazione di spesa di cui alla
"l.r. 3 gennaio 2006, n. 3" è rideterminata, per l'anno 2008, in
euro 4.294.000.
Emendamento
5- All'allegato B, l'autorizzazione di spesa di cui alla
"l.r. 7 aprile 1992, n. 14", per l'anno 2008 è soppressa.
Emendamento
6- Nel Capo IV, dopo l'articolo 26 è inserito il
seguente:
"Articolo 26bis
(Assegno di mantenimento a favore del minore)
1. È autorizzata, per l'anno 2008, l'iscrizione della spesa
di euro 240.000 nei fondi globali per il finanziamento di un
disegno di legge concernente l'anticipazione dell'assegno di
mantenimento a favore del minore (obiettivo programmatico 3.1. -
capitolo 69000 parz.).".
Emendamento
7- Nel Capo VII, dopo l'articolo 37 è inserito il
seguente:
"Articolo 37bis
(Disposizioni di riordino in materia di edilizia
residenziale. Legge regionale 26 ottobre 2007, n. 28)
1. È approvato, per l'anno 2008, l'ulteriore finanziamento di
euro 2.200.000 della legge regionale 26 ottobre 2007, n. 28
(Disposizioni di riordino in materia di edilizia residenziale.
Modificazioni alla legge regionale 8 ottobre 1973 n. 33),
(obiettivo programmatico 2.2.1.02 - capitolo 50855 di nuova
istituzione).".
Président
- Je soumets au vote l'article 18:
Conseillers présents: 31
Votants: 24
Pour: 21
Contre: 3
Abstentions: 7 (Ferraris, Fiou, Fontana Carmela, Frassy, Ottoz,
Sandri, Tibaldi)
Le Conseil approuve.
Président
- Je soumets au vote l'article 19:
Conseillers présents: 32
Votants: 22
Pour: 22
Abstentions: 10 (Bortot, Ferraris, Fiou, Fontana Carmela,
Frassy, Ottoz, Sandri, Squarzino Secondina, Tibaldi,
Venturella)
Le Conseil approuve.
Président
- A l'article 20 il y a l'amendement n° 13 du
groupe "Arcobaleno".
La parole au Conseiller Secrétaire Venturella.
Venturella (Arc-VA)
- Avremmo voluto eliminare tutto il
comma 7, ma per un mio errore di battitura ho riscritto il comma 2
dell'articolo 18, mentre era il comma 7 dell'articolo 20. Ho dato i
numeri... però è rimasto l'emendamento n. 13 che, al comma 7
dell'articolo 20, aggiunge la parola pubblica dopo la parola
residenziale. Questo comma, secondo noi, è molto caratterizzante
del tipo di politica sanitaria che sta conducendo questo Governo,
infatti viene prevista la realizzazione e l'esercizio in un
distretto sociosanitario di una struttura sanitaria residenziale
per la cura di patologie di interesse psichiatrico e di disturbi
del comportamento alimentare, anche senza obbligo di convenzione
con l'azienda USL. Allora diciamo: comma 7, va bene, anche se
avremmo voluto eliminarlo, ma che ci sia una struttura sanitaria
residenziale pubblica. L'inserimento di questo piccolo aggettivo fa
sì che le Regioni Piemonte e Lombardia potrebbero costruire questa
struttura sanitaria residenziale, ma non crediamo che debba essere
del tipo di quella che verrà costruita a Saint-Pierre; quindi
pubblica sì, struttura sanitaria residenziale anche senza obbligo
di convenzione con l'azienda, ma pubblica: ecco il nostro
emendamento.
Président
- La parole à l'Assesseur à la santé, au
bien-être et aux politiques sociales, Fosson.
Fosson (UV)
- Intanto c'è un errore, non è quella di
Saint-Pierre...
Venturella
(fuori microfono) - ... no, come quella di
Saint-Pierre...
Fosson (UV)
- ... comunque, sono in parte d'accordo,
perché questa è una iniziativa che esula dalla nostra
programmazione, nel senso che come è scritto qui, per autorizzare
una struttura deve prima rientrare nei nostri fabbisogni, ma questo
non rientra nella nostra programmazione. È una scelta perché è una
struttura sanitaria che viene da fuori, che ha delle lettere della
Regione Lombardia e della Regione Piemonte di una proposta di
accreditamento, quindi da privato diventa privato convenzionato,
pertanto pubblico, di costruire una struttura da noi... perché?
Perché sembra che il clima, eccetera, non solo, ma... hanno trovato
in quella sede di Brusson una struttura particolarmente rispondente
e hanno fatto domanda di venire, completamente al di fuori dalla
nostra programmazione. È come se una fabbrica volesse venire a
lavorare in Val d'Aosta... possiamo dire: per noi è sicuramente un
fatto dal punto di vista economico importante, non solo, ma con un
ritorno importante dal punto di vista sanitario, perché è una
mobilità attiva che rientra in Valle, mi sembra che accettare
un'occasione così, sia utile anche per lo sviluppo della zona...
Come dico esula completamente dalla nostra programmazione e non c'è
alcun obbligo di convenzione, per cui è un'altra cosa che viene in
Valle a portare un'industria.
Président
- Je soumets au vote l'amendement n° 13 du
groupe "Arcobaleno", qui récite:
Emendamento
Al comma 7 dell'articolo 20, aggiungere la parola "pubblica",
dopo la parola "residenziale".
Conseillers présents: 34
Votants: 32
Pour: 5
Contre: 27
Abstentions: 2 (Ferraris, Fiou)
Le Conseil n'approuve pas.
Président
- Je soumets au vote l'article 20:
Conseillers présents: 33
Votants: 23
Pour: 23
Abstentions: 10 (Bortot, Ferraris, Fiou, Fontana Carmela,
Frassy, Ottoz, Sandri, Squarzino Secondina, Tibaldi,
Venturella)
Le Conseil approuve.
Président
- La parole à la Conseillère Squarzino
Secondina sur l'article 21.
Squarzino (Arc-VA)
- Ci siamo astenuti sull'articolo 20
che riguarda il finanziamento della sanità nel suo insieme.
Sull'articolo 21 invece voteremo contro, anche per tutta una
serie di motivi. Il motivo essenziale è che la strada che è stata
intrapresa dei continui lavori di ristrutturazione è una strada che
porterà questo Ospedale ad avere per anni ed anni cantieri, sempre
in ritardo. Fra l'altro ringrazio l'Assessore Cerise per avermi
fatto pervenire i dati che ieri era avevo chiesto, ma da cui
risulta con molta chiarezza. Qui do solo un dato: sono diversi
progetti di ristrutturazione dell'Ospedale, cioè lavori che vengono
fatti senza ancora pensare all'ampliamento, così nell'attuale
struttura; fra tutti questi lavori, prima e seconda fase, ce n'è
uno che si chiama "Strutturazione relativamente ai servizi di
radioterapia, sterilizzazione, hospital day, ambulatorio di
oncologia, farmacia", in Comune di Aosta. Questo progetto costava,
quando è stato progettato, 8.882.909 euro; oggi l'importo è di
10.226.758 euro, 2 milioni di euro in più solo un pezzettino, 25%
in più, mi dice il collega matematico.
Ancora: il tempo... circa 6 anni per fare quel piccolo pezzetto
e poi si ha il coraggio di dire che per l'ampliamento Ospedale ad
est 7 anni dalla consegna dei lavori. Voi capite che veramente è
impossibile: questi lavori che dovevano essere fatti in 2 anni,
hanno richiesto quasi 6 anni e poi non sono ancora finiti; quindi
immaginate cosa vuol dire un piccolo lavoro all'interno
dell'Ospedale aumentato del 25% dei costi e il tempo è triplicato.
Immaginiamo cosa vuol dire ogni lavoro di questi che si fa su
questa struttura cosa significa! Questo è il motivo per cui votiamo
contro l'articolo 21.
Président
- Je soumets au vote l'article 21:
Conseillers présents: 34
Votants: 26
Pour: 23
Contre: 3
Abstentions: 8 (Ferraris, Fiou, Fontana Carmela, Frassy,
Lattanzi, Ottoz, Sandri, Tibaldi)
Le Conseil approuve.
Président
- Je soumets au vote l'article 22:
Conseillers présents: 35
Votants: 24
Pour: 24
Abstentions: 11 (Bortot, Ferraris, Fiou, Fontana Carmela,
Frassy, Lattanzi, Ottoz, Sandri, Squarzino Secondina, Tibaldi,
Venturella)
Le Conseil approuve.
Président
- La parole au Conseiller Sandri sur l'article
23.
Sandri (PD)
- Solo per ribadire quello che avevamo già
espresso nella visione del capitolato. Auspichiamo che uno stesso
tipo di intervento di quello che approveremo, quindi votiamo a
favore di questo articolo, sia messo allo studio per quanto
riguarda la bassa Valle, o comunque una struttura più importante
fra Donnas e Pont-Saint-Martin che possa fare da presidio di tutta
la bassa Valle e da contraltare rispetto alle iniziative
concorrenziali che abbiamo ad Ivrea e zone vicine.
Président
- Je soumets au vote l'article 23:
Conseillers présents: 35
Votants: 29
Pour: 29
Abstentions: 6 (Ferraris, Fiou, Frassy, Lattanzi, Ottoz,
Tibaldi)
Le Conseil approuve.
Président
- A l'article 24 il y a l'amendement n° 1bis du
groupe "Arcobaleno".
La parole à la Conseillère Squarzino Secondina.
Squarzino (Arc-VA)
- Velocemente, qui intendiamo
stanziare 1 milione ulteriore di euro in modo che vada a rispondere
alle esigenze della popolazione che più ha bisogno e riteniamo che
questi soldi possano essere dedotti dal capitolo che riguarda le
opere di protezione da valanghe, frane, opere stradali, per cui non
è che togliendo questi pochi soldi le valanghe e le frane ne
soffrano granché!
Président
- Je soumets au vote l'amendement n° 1bis du
groupe "Arcobaleno", qui récite:
Emendamento
Dopo il comma 2 dell'articolo 24 è inserito il
seguente:
"3. Per il finanziamento delle leggi regionali 27 maggio
1994, n. 19 (Norme in materia di assistenza economica) e 3 maggio
1993, n. 22 (Provvidenze a favore di persone anziane e
handicappate, alcooldipendenti, tossicodipendenti, infetti da HIV e
affetti da AIDS), oltre alle risorse di cui al comma 1, sono
stanziati ulteriori euro 1.000.000 per rispondere in modo più
adeguato alle esigenze della popolazione. Al finanziamento
dell'onere di cui al presente comma si provvede mediante la
riduzione di pari importo dal capitolo 51340.".
Conseillers présents: 33
Votants: 27
Pour: 5
Contre: 22
Abstentions: 6 (Ferraris, Fiou, Frassy, Lattanzi, Ottoz,
Tibaldi)
Le Conseil n'approuve pas.
Président
- La parole à l'Assesseur à la santé, au
bien-être et aux politiques sociales, Fosson sur l'article 24.
Fosson (UV)
- Solo una replica, perché se ne sta parlando
da diversi giorni di questo articolo. Intanto bisogna sottolineare
che il Fondo regionale per le politiche sociali quest'anno aumenta
del 7,8%, cioè da 24 milioni di euro passiamo a 27 milioni di euro
e questi fondi in più saranno messi sulla legge n. 22 e sulla legge
n. 19. Le faccio presente che la legge n. 22 è la legge che
regolarizza anche la posizione di tutte le badanti, perché in Valle
d'Aosta rimborsiamo le spese per la badante a chi la mette in
regola e potenzierà anche la legge n. 19, non solo, ma questo
permetterà l'aumento di 1 milione di euro per la legge sulla
disabilità. È questo 7,8% in più di aumento del Fondo sociale
regionale che è un aumento significativo, contrariamente al Fondo
sociale nazionale che è diminuito. A questo 7,8% in più bisogna
aggiungere 21 milioni di euro che diamo agli anziani, quindi per le
famiglie, ai 4 milioni di euro che diamo per gli asili nido, ai
350mila euro che diamo per le microcomunità per anziani.
Come dicevo prima, e poi sono stato interpretato male, o non mi
sono spiegato bene, ho detto che il nostro sforzo in una Regione
che mette già tanto è di aiutare chi ne ha bisogno e dare un po' di
meno a chi bisogno non ne ha. Questo bisogna fare, perché bisogna
sottolineare che si mette molto in più. Questo suo generico dal
mattino, da ieri "mettiamo di più sul Fondo delle politiche
sociali" non ci aiuta molto! Invece vorrei sottolineare quello che
diceva il collega Sandri, che mi trova d'accordo: bisogna rivedere
i meccanismi della "19", perché su alcuni meccanismi siamo in
difficoltà come quelli che ha riferito lui, aiutandoci nella
discussione, nel senso che l'anziano ultrasessantacinquenne non
deve accedere alla "19", perché prevede comunque una risposta
provvisoria, in attesa che si risolvano le situazioni, e un anziano
non le risolve le situazioni; quindi è un meccanismo da rivedere in
modo preciso, non in modo generico.
Mi impegno con il collega Sandri, siccome c'è un tavolo che
discute queste cose con i sindacati prevedendo un reddito di
cittadinanza, eccetera, di affrontare il problema del minimo vitale
perché questo è veramente un problema, nel senso che a un anziano
400... ma non a tutti, perché con la scala di equivalenza qualche
anziano solo prende delle cifre superiori, ma noi dobbiamo
garantire un meccanismo, in quanto chi prende così poco possa
essere aiutato, mentre agli altri, agli invalidi e a questo
discorso di chi è invalido al di sopra del 48% e non trova
lavoro... trovare degli altri meccanismi di inserimento lavorativo,
che saranno previsti in questa legge che è finanziata, qui, con 1
milione di euro sulla disabilità, che speriamo di presentare
presto.
Mi impegno ad approfondire quei meccanismi specifici, dall'altra
parte penso che il Fondo sociale regionale come sia cresciuto sia
già una buona risposta; compito nostro è di gestirlo correttamente.
Sottolineo come l'introduzione dell'IRSEE - prima Regione in Italia
che lo ha introdotto - abbia distribuito le nostre sovvenzioni in
modo molto più equo.
Président
- La parole à la Conseillère Squarzino
Secondina.
Squarzino (Arc-VA)
- Non contesto il fatto che bisogna
rivedere anche le procedure, fra l'altro sarebbe interessante, nel
momento in cui c'è il tavolo di lavoro, di verificare anche le
modalità della legge n. 22, perché anche su quella legge ci sono
molte difficoltà. Lei sa bene che per tutti i giorni feriali la
cosa funziona bene, ma per quanto riguarda i giorni festivi o del
week-end le difficoltà ci sono e le famiglie devono farsi carico di
lavori e di situazioni che non riescono a gestire in quelle due
giornate.
Président
- Je soumets au vote l'article 24:
Conseillers présents: 34
Votants: 25
Pour: 25
Abstentions: 9 (Bortot, Ferraris, Fiou, Frassy, Lattanzi, Ottoz,
Squarzino Secondina, Tibaldi, Venturella)
Le Conseil approuve.
Président
- La parole au Conseiller Frassy sur l'article
25.
Frassy (CdL)
- Sull'articolo 25 vorremmo capire il
meccanismo che da parecchie leggi finanziarie a questa parte si
perpetua, nel senso che viene prorogato un meccanismo nato come
meccanismo transitorio e vede la competenza della Regione per le
funzioni amministrative relative alla stipula di convenzioni con
istituzioni private nell'ambito di servizi socioassistenziali.
Immaginiamo che questa provvisorietà fosse dovuta nelle more di
ridefinire il sistema che avrebbe - immaginiamo sempre - dovuto
essere assunto dall'USL o dai Comuni; vorremmo capire il motivo di
questa ennesima proroga e quale tipo di significato abbia
agganciare questa proroga questa volta a una convenzione rispetto -
immaginiamo - alle tante, perché non abbiamo idea di quante siano
le altre convenzioni, ma nella relazione si dice che le altre
convenzioni scadono al 31 dicembre 2009, una scade al 31 dicembre
2007... di conseguenza, si proroga tutto al 31 dicembre 2009.
Vorremmo capire quali sono le altre convenzioni, che sono le
convenzioni per le quali non solo vengono prorogate le funzioni, ma
ci sembra di capire che vengano prorogate anche le convenzioni
stesse, o viene solo prorogata la possibilità alla Regione di
rinnovare per il biennio le convenzioni, e in questo caso quali
sono i riflessi economici che qui non sono indicati.
Président
- La parole à l'Assesseur à la santé, au
bien-être et aux politiques sociales, Fosson.
Fosson (UV)
- Su questo ha ragione, le convenzioni sono
2: la convenzione con il "Père Laurent" e con la "Casa della
Misericordia" di Châtillon. L'onere di stipulare queste convenzioni
sarebbe dovuto passare agli enti locali, ma per l'imponenza e la
grandezza della struttura del "Père Laurent" il Comune di Aosta ha
più volte delegato questa possibilità di assumersi l'onere di fare
una convenzione con il "Père Laurent" e lo stesso il Comune di
Châtillon con la "Casa della Misericordia", per cui queste
convenzioni erano stipulate, visto che queste case hanno un
interesse regionale, fra la Regione e questi 2 enti. I 2 Comuni
interessati ci hanno chiesto, per l'interesse regionale che le
strutture hanno, di portare avanti, noi, il rapporto convenzionale
con questi. Questo è in uno di quei capitoli di cui lei mi ha
chiesto sul Fondo sociale regionale che è soggetto a questo
meccanismo "del paniere", come le dicevo prima, e le convenzioni
sono in fase di rinnovo adesso.
Président
- Je soumets au vote l'article 25:
Conseillers présents: 35
Votants: 24
Pour: 24
Abstentions: 11 (Bortot, Ferraris, Fiou, Fontana Carmela,
Frassy, Lattanzi, Ottoz, Sandri, Squarzino Secondina, Tibaldi,
Venturella)
Le Conseil approuve.
Président
- Je soumets au vote l'article 26:
Conseillers présents: 35
Votants: 24
Pour: 24
Abstentions: 11 (Bortot, Ferraris, Fiou, Fontana Carmela,
Frassy, Lattanzi, Ottoz, Sandri, Squarzino Secondina, Tibaldi,
Venturella)
Le Conseil approuve.
Président
- Il y a l'amendement n° 2 du groupe
"Arcobaleno", qui récite:
Emendamento
Nel Capo IV, dopo l'articolo 26 è inserito il
seguente:
"Articolo 26bis
(Assegno di mantenimento a favore del minore)
1. È autorizzata, per l'anno 2008, l'iscrizione della spesa
di euro 200.000 nei fondi globali per il finanziamento di un
progetto di legge concernente l'anticipazione dell'assegno di
mantenimento a favore del minore (obiettivo programmatico 3.1. -
capitolo 69000 parz.).".
Conseillers présents: 32
Votants: 27
Pour: 5
Contre: 22
Abstentions: 5 (Fiou, Frassy, Lattanzi, Ottoz, Tibaldi)
Le Conseil n'approuve pas.
Président
- La parole au Conseiller Ottoz sur l'article
27.
Ottoz (CdL)
- L'articolo 27, che riguarda "INVA S.p.a.",
mi dà modo di fare alcune domande e una considerazione. Immagino
che l'abrogazione del comma 2, articolo 4, della legge istitutiva
significa che viene tolta la fissazione definitiva del capitale e
quindi si può procedere ad un aumento di capitale, per il quale
abbiamo trovato, in un apposito capitolo di bilancio, 1,5 milioni e
che l'Assessore ci ha illustrato in commissione.
Quello che volevo chiedere è se questa situazione di "INVA", che
necessita di un rimpolpamento del capitale in forza di investimenti
che va a sostenere, tenga conto oppure no della intervenuta
variazione nello stile di gestione di "INVA" da parte
dell'assemblea dei soci. Mi riferisco al fatto che "INVA", da ormai
8-10 anni, aveva virtuosamente ridotto i costi del "management"
accorpando la funzione di Amministratore delegato e quindi una
funzione di Consiglio di amministrazione, con quella di Direttore
generale nella persona che aveva le competenze e a cui si
riconoscevano le competenze per svolgere sia una funzione che
l'altra. Siccome la funzione di Amministratore delegato
originariamente aveva un motivo di essere scissa da quella di
Direttore generale perché in origine "INVA" aveva una grossa
componente privata e una componente regionale, quindi il Consiglio
di amministrazione era l'espressione... all'epoca era il Consiglio
regionale che nominava i Consiglieri di amministrazione, mentre il
Direttore generale per quanto riguardava la parte tecnica, in
particolare informatica, veniva proposto e poi approvato dal
Consiglio dal socio privato depositario della parte più corposa
della tecnologia che era la "Olivetti S.p.a."... quindi ci creava
un equilibrio fra la gestione tecnica e gli indirizzi politici
della società. Successivamente, virtuosamente si è operata una
riduzione di costi inutili, accorpando nella stessa persona e cioè
nel Direttore generale - quindi le competenze tecniche informatiche
specifiche le possedeva! - la funzione di Amministratore
delegato.
Qualche mese fa si è tornati all'antico e si è ricreata...
insieme ai costi che non conosco, ma immagino essere rilevanti,
tenuto conto delle conoscenze che abbiamo di questa società e di
quale sia la sua importanza e il valore delle commesse che sviluppa
la figura dell'Amministratore delegato, e fin qui... salvo che la
persona messa a fare l'Amministratore delegato... non voglio fare
dei nomi, perché non è il caso... mi interessa capire qual è
l'orientamento del Governo in ordine a una partecipata o a una
posseduta così importante... non pare in prima battuta, a meno che
le nostre conoscenze siano troppo limitate, avere alcuna competenza
specifica per quanto riguarda l'informatica, ma una competenza
specifica rilevante per quanto riguarda la politica. Questo ha
portato alla situazione attuale in cui abbiamo un Amministratore
delegato che ci auguriamo che serva, che è un politico che di
informatica poco sa, e si è riconfermata però la competenza della
persona che prima era Amministratore delegato e Direttore generale,
in quanto lo si è riconfermato come Direttore generale, quindi non
è che lo si è sfiduciato! È tornato a fare quello che stava facendo
per la parte tecnica e gli si è tolta la parte di "management"
della società. Mi è venuta in mente questa cosa stamani, quando
abbiamo parlato dell'IVAT, perché anche lì lo stile è cambiato, nel
senso che se è giusto che ai vari posti di sottogoverno si mettano
delle persone che vengono dalla politica, non è di ottimo stile
mettere addirittura i Segretari dei movimenti o dei partiti, cioè
di solito c'è una separazione di ruoli in questo ambito.
Vorremmo capire se questo nuovo corso di "INVA", che fra l'altro
aumenta i costi... cioè, mentre da una parte per fare gli
investimenti chiediamo delle risorse, tanto che andremo ad
aumentare il capitale di 1,5 milioni, dall'altra li aumentiamo
anche noi, i costi, riesumando figure professionali a cui avevamo
saputo rinunciare diminuendoli virtuosamente. Vorrei capire
dall'Assessore se questo è l'inizio di un nuovo corso nella
distribuzione delle cariche delle società partecipate regionali o
se si tratta di 2 incidenti di percorso di riconoscimento di debiti
da pagare per motivi di equilibro politico, ma che in ogni caso
riconfigurerebbero un nuovo corso che non auspicheremmo nella
gestione delle società a partecipazione o di possesso totale, o
quasi, come in questo caso, di "INVA" regionale. Gradirei sapere se
siamo su una nuova strada per quanto riguarda le partecipate.
Président
- La parole à l'Assesseur au budget, aux
finances, à la programmation et aux participations régionales,
Marguerettaz.
Marguerettaz (UV)
- Collega Ottoz, ci siamo espressi
quando abbiamo adottato la deliberazione in cui abbiamo individuato
i Consiglieri di amministrazione, i Presidenti e gli Amministratori
delegati, non oggi! La scelta del Governo è questa, l'abbiamo fatta
nell'ambito delle nomine e io non ho altro da dirle. Ritengo che le
sue valutazioni siano legittime, noi ne abbiamo fatte delle altre;
oggi proponiamo nella finanziaria una modifica per agire sul
capitale sociale e non sul Consiglio di amministrazione, quindi non
ho altro da dirle!
Président
- La parole au Conseiller Ottoz.
Ottoz (CdL)
- Per dichiarazione di voto e anche per dire
che l'Assessore non mi ha risposto; d'altra parte non era
un'interpellanza o un'interrogazione, non era tenuto a rispondermi
e giustamente non lo ha fatto, perché mi sembra strano che
l'assemblea dei soci - che sono la Regione, CELVA, Comune di Aosta
- nomina al rinnovo delle cariche uno dei nuovi amministratori, e
fin qui... i soci esprimono gli amministratori. Poi questi
amministratori birichini arrivano in questa società, e, senza che
nessuno abbia detto loro niente dicono: "reinventiamo
l'Amministratore delegato, diamogli - dico una cifra a caso -
120mila o 60mila euro l'anno"...
Marguerettaz
(fuori microfono) - ... lo abbiamo nominato
noi, l'Amministratore delegato...
Ottoz (CdL)
- ... allora non mi dica: ci siamo espressi
solo al momento delle nomine... avete deciso di cambiare la
struttura manageriale della società. Lei non mi dice perché, ma nel
momento in cui l'Amministratore delegato non c'è da 10-12 anni e la
società funziona lo stesso, e lei me lo rimette, devo pensare che
abbiate cambiato...
Marguerettaz
(fuori microfono) -... fammi parlare che ti
spiego, ma devo spiegarti una cosa che devi già sapere...
Président
- La parole à l'Assesseur au budget, aux
finances, à la programmation et aux participations régionales,
Marguerettaz.
Marguerettaz (UV)
- Noi abbiamo, come Amministrazione
regionale, espresso da sempre l'Amministratore delegato. Lei può
avere accesso ai dati, fra l'altro era in maggioranza, sapeva già
tutto, quindi non è un fulmine a ciel sereno, mentre la Presidenza
veniva espressa dall'assemblea, quindi il Presidente non era di
competenza delle nomine, tanto che se va a vedere l'elenco delle
candidature che i cittadini possono porre per la società, da
nessuna parte troverà scritto "Presidente", ma solo "Amministratore
delegato". Allora, questa volta, noi abbiamo fatto quello che
abbiamo fatto le volte passate e abbiamo indicato l'Amministratore
delegato; gli altri sono Consiglieri. Il caso vuole che nelle volte
scorse l'Amministratore delegato che abbiamo nominato è stato poi
individuato dall'assemblea come Presidente... questa volte ne hanno
individuato un altro.
Président
- Je soumets au vote l'article 27:
Conseillers présents: 34
Votants: 24
Pour: 24
Abstentions: 10 (Bortot, Fiou, Fontana Carmela, Frassy,
Lattanzi, Ottoz, Sandri, Squarzino Secondina, Tibaldi,
Venturella)
Le Conseil approuve.
Président
- La parole au Vice-président Tibaldi sur
l'article 28.
Tibaldi (CdL)
- Assessore Marguerettaz, articolo 28,
"Grand Hôtel Billia": ricordo che all'indomani dell'acquisizione,
avvenuta nell'ottobre 2006, rispondendo a una nostra
interrogazione, lei disse con una nota troppo ottimistica che
stavano iniziando i lavori di ristrutturazione della facciata, di
rifacimento della facciata, per dare perlomeno una estetica più
decorosa al quell'edificio che era stato acquistato qualche mese
prima. Con questo articolo in finanziaria c'è una rideterminazione
della spesa per il 2008 in 8,715 milioni di euro. Abbiamo in parte
visto le intenzioni "spalmate" su un triennio di spendere 24
milioni di euro per ristrutturare e rendere più gradevole tutto il
complesso non solo del "Grand Hôtel Billia", ma anche quello
immobiliare circostante. Vorremmo capire se questo impegno di
spesa, che si trascina di esercizio in esercizio, avrà qualche
finalità o se si tratta dell'ennesima cifra che viene scritta,
perché sappiamo che tutto l'iter della progettazione deve essere
ancora avviato, iter che, contemplando anche gli appalti europei,
ci pare piuttosto lungo e complesso, ne abbiamo una testimonianza
con la pista Leo David di Gressoney che, dopo 10 anni, è arrivata a
una parziale conclusione! Vorremmo capire se, al di là della cruda
scrittura di una cifra nell'articolo 28, c'è una possibilità
concreta che nel 2008 ci sia qualche lavoro che possa prendere
corpo.
Président
- La parole à l'Assesseur au budget, aux
finances, à la programmation et aux participations régionales,
Marguerettaz.
Marguerettaz (UV)
- Come abbiamo avuto modo di
confrontarci in commissione, parte di questi lavori è iniziata:
quelli sulle facciate, quelli sulla centrale elettrica... ora ci
sono una serie di lavori che avranno un iter che sarà avviato nel
2008. Le volevo dare una spiegazione su questo articolo, dove ci
sono 1,15 milioni in più rispetto alla programmazione precedente,
perché andiamo a rideterminarla per 8,715, avevamo degli oneri
notarili e per delle imposte stabiliti in 7,7 milioni, quindi
questi 1,15 milioni sono dovuti a una ridefinizione degli oneri
fiscali dell'atto, in virtù delle valutazioni che sono state fatte
in contraddittorio con l'Agenzia delle entrate.
Président
- Je soumets au vote l'article 28:
Conseillers présents: 33
Votants: 26
Pour: 23
Contre: 3
Abstentions: 7 (Fiou, Fontana Carmela, Frassy, Lattanzi, Ottoz,
Sandri, Tibaldi)
Le Conseil approuve.
Président
- A l'article 29 il y a l'amendement n° 1 de la
II
ème
Commission. Si vous me permettez pour une
correction formelle qu'on fera ensuite, l'amendement n° 1 de la
II
ème
Commission cite de
"acquistare la
proprietà"
, il serait mieux techniquement de dire
"acquisire
la proprietà"
; donc on procèdera à cette correction
formelle.
Je soumets au vote l'article dans le texte amendé, d'accord?
La parole au Conseiller Frassy.
Frassy (CdL)
- Visto che "acquisire" stava nella versione
originaria del testo licenziato dalla Giunta, poi era stato
trasformato in "acquistare" e adesso torna in "acquisire", ci
piacerebbe capire l'amabilità delle considerazioni
politico-finanziarie che stanno dietro questa disquisizione, ma
vorremmo anche capire cosa cambia nella gestione degli spazi e
nella rappresentanza che abbiamo a Bruxelles, perché al di là
dell'ufficio in locazione, prima in proprietà o comproprietà,
perché ci sembra di capire che ci sia l'acquisto non di una unità
immobiliare, ma di una porzione di stabile, vorremmo capire se
questa porzione di stabile è stata individuata nei suoi riferimenti
proprietari o se è una proprietà condivisa, perché cambiano i
riflessi negli oneri di gestione. Visto che qua si dice, nella
relazione, che in considerazione della costituzione delle
Euroregioni Alpi-Mediterraneo vanno ad essere occupati spazi
condivisi, vorremmo capire se la condivisione sta nelle strutture
nelle segreterie, o se alla fine c'è una porta chiusa a chiave e
quella è la sede della Regione. Vorremmo capire da un punto di
vista operativo come viene gestita questa innovazione.
Président
- La parole au Conseiller Sandri.
Sandri (PD)
- Voteremo a favore di questa deliberazione,
anche perché siamo intervenuti più volte su questo punto a livello
di Consiglio, esprimendo più volte le nostre perplessità non tanto
sulla struttura, quanto sulle risorse umane a disposizione di
Bruxelles, che abbiamo sempre denunciato come scarse. Devo dire che
con i frequentanti la scuola di politica, che avevamo organizzato
l'inverno e la primavera scorsi, abbiamo fatto un salto a
Bruxelles, siamo andati a vedere il nuovo palazzo; devo dire che la
zona è convincente, perché è vicina alla Commissione, al
Parlamento, al Consiglio, e sicuramente è uno stabile adeguato. Il
fatto che si sia fatta la scelta di collaborare con altre Regioni,
in particolare il Piemonte, la Liguria, Rhône-Alpes, è stata una
scelta positiva. Rimane la nostra perplessità, quindi il nostro
voto favorevole è un auspicio che uno stesso impegno si metta per
trovare le risorse umane, affinché la nostra rappresentanza a
Bruxelles sia adeguata alle nostre aspettative.
Président
- La parole au Président de la Région,
Caveri.
Caveri (UV)
- Intanto dovevo una risposta al collega
Sandri nella discussione precedente sui capitoli. Per il 2008 sono
previsti 215.000 euro invece che i soliti 175.000 per far fronte
alle spese collegate al trasferimento della nuova sede, come
trasloco e parziale arredo dei nuovi uffici... dico "parziale"
perché l'idea è di riutilizzare tutto ciò che possiamo dall'ufficio
attuale.
Per quanto riguarda il 2009-2010 è stato richiesto per ora
l'importo degli anni scorsi, in quanto non si possono ancora fare
previsioni precise sui costi per l'affitto degli spazi comuni. E
qui vengo alla spiegazione del perché è opportuno questo
emendamento. In realtà - e mi auguro che il collega Frassy venga
anche quest'anno alla festa di Natale, lo scorso anno è venuto alla
festa di Natale a Bruxelles perché ne ha approfittato per
incontrare il Vicepresidente del Parlamento europeo, Mario Mauro,
che si è occupato dell'annosa questione dei buoni benzina, ed è
stato ospite prestigioso della serata - dicevo... l'immobile che ha
visitato il collega Sandri è molto bello, all'interno del quale il
Piemonte si è già piazzato, si sono già piazzati Rhône-Alpes e
PACA, abbiamo leggermente ritardato perché c'è stata una
discussione sul fatto che convenisse o meno affittare o acquistare.
Alla fine abbiamo fatto una scelta "tranchant" che è contenuta in
questo articolo 29, perché si è deciso di comperare. In realtà la
dizione che veniva proposta come modificazione, è una miglior
dizione, in quanto una parte di locali di questo medesimo immobile
saranno a gestione congiunta, quindi noi compriamo quell'immobile e
affitteremo una parte di quote che riguardano una grossa sala
riunioni e "wine bar" che servirà per la presentazione dei prodotti
tipici, oltre che una sala di esposizione. Volevo rassicurarla sul
fatto che la dizione, così come viene proposta, è migliorativa,
perché consente le due tipologie: da un lato, l'acquisto di cui
abbiamo nel comma 2 immaginato i costi in termini presuntivi, ma
precisi e, dall'altra, invece, c'è questa acquisizione di quote
delle parti comuni, di quella che è autenticamente la sede
dell'Euroregione...
(interruzione del Consigliere Frassy, fuori
microfono)
... ha comprato il Piemonte, il quale affitterà poi all'insieme
degli altri partner questi locali che hanno un uso comune... no...
riprovo.
Allora, un piano del palazzo viene acquistato dalla Regione, il
palazzo è diviso per piani, c'è un piano del Piemonte, c'è un piano
di Rhône-Alpes, un piano nostro e sopra di noi, per caso, c'è la
Puglia. Attualmente abbiamo circa 340 metri, oggi noi compriamo
circa 500 metri, ma con l'idea che una parte di questi 500 metri in
una seconda fase si possa discutere con le Camere di commercio del
Piemonte Valle d'Aosta su un possibile utilizzo da parte loro, ma
questa sarà una fase successiva. Attualmente mettiamo a posto i 500
metri che compriamo, poi c'è una parte comune dell'immobile, ovvero
sala riunione, "wine bar" e sala mostre, che affittiamo... lo "wine
bar" è abbastanza piccolo, ma in posizione strategica, perché è di
fronte a uno dei nuovi ingressi del Parlamento europeo.
Presidente
- Pongo in votazione l'articolo 29 nel testo
così emendato:
Articolo 29
(Ufficio di rappresentanza a Bruxelles. Legge regionale 16
marzo 2006, n. 8)
1. La Giunta regionale è autorizzata ad acquisire la
proprietà dei locali da destinare a sede dell'Ufficio di
rappresentanza a Bruxelles, istituito ai sensi dell'articolo 7
della legge regionale 16 marzo 2006, n. 8 (Disposizioni in materia
di attività e relazioni europee e internazionali della Regione
autonoma Valle d'Aosta).
2. L'onere di cui al comma 1 è determinato, per l'anno 2008,
in euro 2.200.000 (obiettivo programmatico 2.1.4.01. - capitolo
35060 parz.).
Conseillers présents: 33
Votants: 24
Pour: 24
Abstentions: 9 (Bortot, Ferraris, Fiou, Frassy, Lattanzi, Ottoz,
Squarzino Secondina, Tibaldi, Venturella)
Le Conseil approuve.
Président
- La parole au Conseiller Frassy sur l'article
30.
Frassy (CdL)
- Su questo articolo vorremmo fare alcune
considerazioni e avere alcune precisazioni. Avevamo presentato in
corso di legislatura un disegno di legge, che aveva come obiettivo
quello di garantire la sicurezza della comunità valdostana ed era
un articolato che era stato dettato da un'emergenza che ormai è
diventata necessità di convivenza della comunità valdostana, cioè
una recrudescenza di quella criminalità che spesso da un punto di
vista giornalistico viene definita minore, ma che è poi la
criminalità peggiore per quanto riguarda la sicurezza dei
cittadini: ci riferiamo ai furti in appartamento, ci riferiamo ai
borseggi, ci riferiamo a tutta quella microcriminalità che è quella
che poi maggiormente tocca da vicino la comunità valdostana. Ci fu
una bella discussione, si disse che la questione doveva essere
affrontata con un provvedimento di più ampio respiro e non se ne
fece nulla, salvo poi aver avuto una serie di problemi reiterati
che hanno comportato valutazioni fatte dal Presidente della
Regione, in veste soprattutto di Prefetto nel comitato per l'ordine
pubblico e l'avvio di quella sperimentazione delle telecamere per
strada.
Ora noi non sappiamo che frutti abbia dato l'avvio di questa
sperimentazione, ma abbiamo la sensazione, che ci sembra venga
anche confermata dall'impostazione dell'articolo 30, che in realtà
le telecamere su strada, anziché garantire la sicurezza dei
cittadini, hanno come priorità quella di sanzionare i cittadini
stessi. Se giriamo le strade di Aosta, ci rendiamo conto che le
telecamere che sono state installate dall'Amministrazione comunale
hanno come unica funzione quella di presidiare le zone
pedonalizzate o comunque a traffico limitato; di conseguenza hanno,
come obiettivo, quello di fare la fotografia della targa e di
spedire al domicilio del contravventore la sanzione per
l'infrazione del Codice della strada. Ora, va tutto bene che il
Codice della strada, al pari degli altri codici venga fatto
rispettare; quello che va meno bene è che anziché garantire la
sicurezza dei cittadini e dunque utilizzare risorse pubbliche per
tutelare i cittadini, si usano dietro il pretesto della sicurezza
dei progetti che alla fine servono a penalizzare i cittadini. È
vero che le risorse qui stanziate sono poca cosa, perché la spesa
complessiva è di 200.000 euro nel triennio, nel nostro disegno di
legge avevamo ipotizzato una spesa per ogni annualità di mezzo
milione di euro, di conseguenza avevamo ipotizzato una serie di
interventi più significativi; vorrei capire alla fine con questa
sperimentazione che tipo di priorità vengono date, perché con
questa cifra nel triennio non si fa molto in termini di controllo
del territorio dal punto di vista della sicurezza, si può fare
qualcosa invece sull'implementazione delle telecamere a controllo
del traffico.
Vorremmo capire, non essendo così chiara la norma, quali delle
due direzioni verranno privilegiate.
Si dà atto che dalle ore 17,09 presiede il Vicepresidente
Lanièce.
Presidente
- La parola al Consigliere Segretario
Venturella.
Venturella (Arc-VA)
- Solo per sapere come si conciliano
gli interventi di controllo traffico con gli interventi di
sicurezza dal punto di vista dell'ordine pubblico.
Presidente
- La parola al Presidente della Regione,
Caveri.
Caveri (UV)
- Intanto devo dirle che la vostra proposta
di legge dell'epoca a me non dispiaceva affatto, perché ritengo che
questa sia una questione seria e credo che in politica si debba
avere anche il coraggio di dire, quando delle iniziative da parte
dell'opposizione vengono proposte, che bisogna farci mente locale.
Quando mi sono trovato nelle mie funzioni di Presidente ed ho
presieduto per le prime volte il "COSP", ci siamo trovati di fronte
a una serie di riflessioni sul controllo del territorio, la cui
complessità non mi consente, oggi, di poterle offrire una sintesi,
se lo riterrà potrà fare un'interrogazione o un'interpellanza per
consentire una risposta più articolata.
La verità è che il controllo da parte delle Forze dell'ordine
attraverso le telecamere è oggi uno di capisaldi del controllo del
territorio e devo dire che questo deve avvenire - come ha
sottolineato il collega Ottoz in commissione - nel rispetto massimo
delle norme che esistono, e sono delle regole fissate dal prof.
Pizzetti, l'authority per la privacy, che prevede dei tempi di
mantenimento delle registrazioni, l'accortezza di spiegare ai
cittadini le zone videoservegliate perché le persone abbiano la
consapevolezza di trovarsi in una zona videosorvegliata, in alcuni
casi le telecamere di Aosta sono telecamere stupide, servono solo
al controllo delle auto, quindi guardano solo la targa, sono
stupide perché se uno a bordo è "Jack lo squartatore" mai
fotograferanno "Jack lo squartatore". Quando le Forze dell'ordine
ci dicono che se quelle telecamere avessero un'altra tipologia - ed
è la ragione della risposta Venturella -, cioè oggi possiamo avere
un sistema di telecamere che, da una parte, controlla il traffico
identificando anche la targa e, dall'altra, consente di vedere le
persone, perché questa poi è la ragione per la quale la
sperimentazione dovrebbe cominciare nelle vallate laterali, in
quanto si prendono 2 piccioni con una fava, cioè se tu metti 2-3
telecamere nelle vallate laterali - sia Cogne, sia Champorcher, sia
la Val d'Ayas - controlli l'intero flusso. Oggi il problema più
grave... avevamo avuto una diminuzione lo scorso anno, c'è una
recrudescenza dopo l'indulto... sono i furti negli appartamenti e
questo è il vero cancro che colpisce la Val d'Aosta; quindi le
cifre non sono elevate, ma le telecamere non sono costose, sono
costosi i sistemi "wireless" di spostamento del segnale, che però
devono rientrare nel sistemi che il "DSI" sta mettendo in campo per
altri tipi di scambio, "RUPAR" e tutte queste diavolerie.
Cominceremo in fretta, nel frattempo abbiamo fatto il censimento
di tutte le telecamere esistenti in Valle, è un lavoro molto utile
che ci ha fatto anche avere delle sorprese negative, perché si è
scoperto che in alcune banche, che pure dovevano avere delle
telecamere efficienti, quelle telecamere non erano molto
efficienti. Per contro, si è visto che ad esempio tutte le
tabaccherie della Val d'Aosta hanno telecamere efficienti legate al
fatto che oggi in tabaccheria si vanno a pagare una serie di cose
come lotto e bolli, le gioiellerie, ci sono le telecamere dei
sistemi "telepass", ecco non si tratta di creare un orwelliano
"Grande Fratello", ma in effetti questo consente un controllo del
territorio a condizione che dall'altra parte ad effettuare il
controllo siano le Forze dell'ordine, non in una logica da
"vigilantes" in senso buono. Credo che questo potrebbe consentire
alla Regione di essere all'avanguardia, con il vantaggio di avere,
quando abbiamo le telecamere, la possibilità, da una parte, di
usarle per un sistema di infomobilità e, dall'altra, quando è
necessario di usarle per questioni di ordine pubblico. Sarei lieto
- se lei lo riterrà, in commissione o da altre parti - di venire a
presentare i risultati.
Presidente
- La parola al Consigliere Frassy.
Frassy (CdL)
- La ringraziamo, Presidente, della
sintetica esposizione illustrativa sull'articolo 30 ed essendo
questo articolo l'avvio di un progetto sperimentale, che seppure in
tono minore si inserisce su quel filone che avevamo sviscerato con
il nostro progetto di legge, le vogliamo fare un'apertura di
credito più che come Presidente della Regione, come uomo d'ordine
in quanto responsabile delle funzioni prefettizie.
Voteremo l'articolo 30, ma accettiamo il suo invito al
confronto, cioè ripresenteremo alle commissioni quel disegno di
legge sul quale lei ha espresso un giudizio di larga massima di
condivisione, per arrivare con un confronto oggettivo su queste
tematiche a un disegno di legge più articolato, che sia la fase
successiva a quella della sperimentazione dell'articolo 30.
Confidiamo di conseguenza in un confronto corretto su queste
tematiche.
Presidente
- Pongo in votazione l'articolo 30:
Consiglieri presenti: 31
Votanti e favorevoli: 24
Astenuti: 7 (Bortot, Ferraris, Fiou, Fontana Carmela, Sandri,
Squarzino Secondina, Venturella)
Il Consiglio approva.
Presidente
- La parola al Consigliere Maquignaz
sull'articolo 31.
Maquignaz (UV)
- Volevo intervenire sull'articolo 31,
Fondo per il finanziamento delle opere di rilevante interesse
regionale, legge regionale n. 21/2004, per cercare di capire meglio
questo articolo, è un invito che faccio all'Assessore Cerise, per
capire meglio come nei prossimi anni verranno investiti questi
fondi. Vediamo una cifra che non mi pare molto elevata, per cui
vorrei capire meglio quali tempi ci saranno per cercare di andare a
risolvere i problemi legati alle opere di rilevante interesse
regionale o, meglio, grandi opere. Nello specifico voglio capire,
visto l'impegno che c'era in questi anni e preso già con una
risoluzione del 2003, voglio ricordare la risoluzione del 2003 con
cui tutto il Consiglio aveva votato un impegno a trovare delle
soluzioni per la Valle del Lys, dell'Evançon, della Valtournenche,
per quelle opere necessarie per il miglioramento della vita dei
cittadini, ma soprattutto per la sicurezza, opere necessarie per
poter progressivamente diminuire la quantità di inquinamento nei
centri abitati.
Con questo intervento voglio ricordare l'impegno che c'era nel
2003, dopo questo impegno si è passati alla creazione della legge
sulle grandi opere, una legge che sembrava potesse andare a dare
delle risposte, e personalmente sono ancora ottimista su questo. Ho
voluto però intervenire per chiedere all'Assessore competente a che
punto siamo, perché dal 2003 ad oggi sono passati degli anni e mi
chiedo se riusciremo, visto l'impegno preso con il Consiglio, ad
arrivare a trovare delle progettazioni in questa legislatura per
dare il via a queste opere. Ho voluto sollecitare tale questione,
chiedendo di accelerare i tempi di progettazione delle opere
necessarie all'infrastrutturazione della nostra Regione, perché gli
anni passano molto veloci: dal 2004... oggi siamo nel 2007...
aspettiamo da tempo questa lista di priorità. Fra l'altro c'era un
impegno chiaro su delle priorità nella risoluzione approvata nel
Consiglio regionale, una risoluzione che fu approvata a tutto il
Consiglio all'unanimità.
Non voglio essere quello che solleva sempre le solite questioni,
spesso mi si dice: "continui a sollevare la questione della
variante stradale della Valtournenche"... ma qui non parliamo solo
della Valtournenche, parliamo delle Valli dell'Evançon e del Lys,
come di tante altre opere necessarie per la nostra Regione. Mi
sembrava giusto intervenire in questo articolo per capire meglio
quale sarà l'evoluzione nei prossimi tempi e per avere dei tempi
chiari sui quali poter dare delle risposte ai nostri cittadini che
aspettano delle risposte chiare da parecchio tempo.
Presidente
- La parola all'Assessore al territorio,
ambiente e opere pubbliche, Cerise.
Cerise (UV) -
Forse dovremmo riscoprire il significato
delle riunioni di maggioranza...
Abbiamo, sulla base di quello che prevede la legge sulle grandi
opere, incaricato progetti per quell'elenco di grandi opere che è
stato approvato dal Consiglio e affidato gli incarichi per gli
studi di fattibilità. Questi studi sono stati messi all'esame del
nucleo di valutazione, detto anche "NUV"; in questo momento il
"NUV" ha licenziato con un parere favorevole le grandi opere che
riguardano la viabilità della Valle del Lys e della Valle
dell'Evançon, l'Ospedale regionale e l'ampliamento dell'Ospedale
regionale, la Porte de la Vallée, e la variante del Ponte di
Chevril sulla strada di Cogne. Pertanto su questi 5 progetti il
Consiglio potrà esprimere una sua valutazione, conformemente a
quello che dice la legge e approvare un primo programma di grandi
opere e, con questo assenso, consentire di avviare la procedura di
progettazione di tali opere. Si tratta di investimenti rilevanti:
l'Ospedale, sono 146 milioni di euro; la Porte de la Vallée, 24
milioni di euro; la variante di Chevril, 30 milioni di euro;
complessivamente la variante della valle del Lys circa 40 milioni,
di cui 30 solo per Fontainemore, le varianti della strada
dell'Evançon, sono complessivamente 12 milioni di euro fino a
Challand-Saint-Victor e poi 25 milioni di euro in quello di Ayas,
quindi 40 milioni di euro.
Per quanto riguarda la variante di Valtournenche, sapete che gli
studi di fattibilità hanno per obbligo quello di porre in
alternativa dei progetti, allora l'alternativa progettuale che ha
avuto la valutazione positiva è quella che prevede la costruzione
di un viadotto e di un tunnel con una uscita in corrispondenza
della partenza delle funivie. Per quanto riguarda questo studio di
fattibilità c'è una riserva per quanto riguarda l'aspetto
ambientale, perché si tratta di dover stoccare un quantitativo
enorme di materiale che proviene da queste gallerie e che sempre,
per motivi ambientali, non è pensabile si possa prendere dalla
Valtournenche e portare in altre zone. In questo progetto era
previsto di fare una sorta di terrapieno addossato alla montagna,
ma ci sono ancora delle incertezze sulla sua stabilizzazione:
questo è il quadro. Quando sarà risolto anche questo problema,
anche la variante della Valtournenche potrà essere portata in
Consiglio regionale.
Circa le priorità, le priorità è il Consiglio che le deve dare;
è vero che c'è stata qui una mozione, ma non è che tutte le volte
cascare con le esche che qualcuno dell'opposizione mette in campo;
simpaticamente, il Consigliere Tibaldi, stamani, ha fatto la
provocazione a proposito di un intervento da 600mila euro nella
Coumba Freida, ha messo a confronto la variante di Valtournenche
con questa cosa, ma non sono la stessa cosa! Non tocca a me
decidere quale opera si farà prima, lo deciderà questo Consiglio,
tenuto conto delle priorità che il Consiglio stesso si è dato, ma
tenuto anche conto delle disponibilità finanziarie e delle urgenze
che la comunità valdostana ha per quanto riguarda alcuni bisogni,
non ultima la questione dell'Ospedale.
Presidente
- La parola al Consigliere Maquignaz.
Maquignaz (UV)
- Giustamente le priorità sarà il
Consiglio a deciderle, siamo tutti d'accordo, o meglio, è una
novità. Vuol dire che quando sarà il momento si deciderà. Lo so che
è nella legge, però porti pazienza, voglio capire meglio... quando
lei mi dice la questione dei fondi, ho capito che sono opere...
giusto per capirsi, quando si dice che sono opere molto costose, lo
abbiamo sempre saputo, però sono anche opere necessarie. Pertanto
il problema di fondo rimane quello di capire dove andare a prendere
i fondi per fare queste opere, quindi secondo me il problema di
fondo rimarrà quello di decidere quali opere finanziarie per
priorità, seguendo gli interessi della comunità valdostana
giustamente, però sarà anche opportuno prima o dopo porsi la
domanda dove prendiamo i fondi per finanziare queste opere, perché
quando si è fatta la legge allora si è detto che questa legge poi
serviva per finanziarle queste opere! Per cui, vedendo fondi non
così elevati, mi sono permesso di intervenire, sollecitando
comunque i tempi di progettazione e di accelerazione di queste
opere; poi giustamente sappiamo che i tempi burocratici sono
lunghi, ma questo mi sembrava opportuno farlo.
Presidente
- La parola al Consigliere Frassy.
Frassy (CdL)
- Penso che qualche considerazione vada
fatta, non solo sull'articolo 31, ma soprattutto sulle
considerazioni svolte a margine di questo articolo da parte
dell'Assessore.
Quando avete partorito la legge n. 21/2004 - e siamo a 3 anni
dall'avvio di quella legge - avevate ipotizzato di recepire quella
procedura innovativa che il "Governo Berlusconi" mise in campo con
la legge obiettivo sulle grandi opere. Il problema è che molte
volte per innovare, bisogna avere anche il coraggio di cambiare...
era partita così, poi vediamo che non c'entra nulla, perché da come
sta andando avanti è ovvio che non c'entri nulla, ma il problema è
che voi non avete avuto il coraggio di dare una svolta alle
procedure abituali. A distanza di 3 anni ci troviamo con una
infinità di studi di fattibilità che sono stati commissionati e non
abbiamo idea di quali possano essere gli importi, che sono stati
impegnati per questi studi di fattibilità rispetto all'elenco delle
opere indicate di rilevante interesse regionale, per non chiamarle
grandi opere, perché a questo punto sarebbe al limite del ridicolo
così definirle, ma il dramma è che alla fine ci sono 5 opere che
hanno superato il parere del "NUV" degli investimenti per le opere
di interesse regionale rilevante, ma non ci sono i fondi, perché
rispetto ai dati che lei ha prima enunciato, l'opera che costa di
meno costa 20 e passa milioni di euro! Se non c'è qualche zero in
meno, qui parliamo di 2,5 milioni di euro, di conseguenza
con...
(interruzione dell'Assessore Cerise, fuori microfono)
... ho capito, dico, non so cosa abbiamo speso noi per l'insieme
delle altre progettazioni, sulla fattibilità avremo pagato...
costano, certo che costano! Con questo andamento pensiamo che opere
come quella rivendicata non dal collega Maquignaz, ma rivendicata
da questo Consiglio regionale, perché poi, collega Maquignaz, noi
apprezziamo che lei si occupi della sua zona, ma quella priorità
insieme ad altre era stata individuata dal Consiglio regionale;
perciò non è una novità che sia il Consiglio regionale ad
individuare le priorità e gli obiettivi dell'azione amministrativa,
il problema è piuttosto che queste volontà spesso vengono disattese
nell'ambito della maggioranza: è questo il dramma! Questo
Consiglio, maggioranza e opposizione, aveva individuato una
priorità che doveva essere gestita poi... da chi? dalla maggioranza
e dall'Esecutivo... ci sembra di capire che il problema sia insito
nella maggioranza, nella quale lei, collega Maquignaz, ci sta a
pieno titolo. Penso che più che venire a recitare la parte del
delegato di vallata, lei dovrebbe far valere il suo voto
nell'ambito dei ragionamenti di maggioranza, e ha ragione
l'Assessore a dire che forse certe cose dovreste valutarle nelle
riunioni di maggioranza, perché una volta che il Consiglio si
esprime è la maggioranza che deve portare avanti con i voti e con
gli stanziamenti gli indirizzi politici! Collega Maquignaz, va bene
che lei qui reciti la parte, ma vorremmo che fosse più determinante
nei momenti in cui la maggioranza prende le decisioni! Non ci
risulta che la maggioranza si sia mai distinta sulle priorità
nell'ambito delle grandi opere e ce ne dispiace, pertanto
confidiamo che lei, come delegato di vallata, sensibile a quelle
priorità assunte dal Consiglio nella sua interezza, faccia valere
queste priorità anche in seno alla maggioranza!
Presidente
- Pongo in votazione l'articolo 31:
Consiglieri presenti: 31
Votanti e favorevoli: 21
Astenuti: 10 (Bortot, Ferraris, Fontana Carmela, Frassy,
Lattanzi, Ottoz, Sandri, Squarzino Secondina, Tibaldi,
Venturella)
Il Consiglio approva.
Presidente
- C'è ora l'emendamento dei colleghi Sandri e
Fontana che introduce l'articolo 31bis.
La parola al Consigliere Sandri.
Sandri (PD)
- Un emendamento molto semplice: prevede di
aumentare da 65.000 a 80.000 e da 75.000 a 100.000 a seconda della
consistenza del nucleo familiare, la possibilità di accensione di
mutuo per la ristrutturazione di appartamenti di proprietà di
cittadini valdostani, cosiddetto "mutuo per la ristrutturazione".
Avevamo pensato di presentarlo anche per il mutuo prima casa, ma
essendo stato già bocciato nel mese di luglio, non era più
possibile ripresentarlo prima di gennaio dell'anno prossimo, ma era
un emendamento volto ad evidenziare come le attuali cifre per il
mutuo regionale per l'acquisto della prima casa o ristrutturazione,
che sono ferme a parecchi anni fa come determinazione, sono
inadatte a dare una risposta alle esigenze dei Valdostani, che sono
obbligati ad accendere altri mutui con le banche per importi
rilevanti e quindi a doversi svenare per pagare gli interessi in
materia. A questo punto converrebbe che il mutuo regionale fosse
adeguato al passare del tempo; qui sono passati vari anni rispetto
a quando questa norma era stata definita, e garantire ai cittadini
almeno 100mila euro per una famiglia media, che questo consenta che
la parte di residuo che non è a loro disposizione per acquistare la
casa sia molto meno rilevante del nucleo centrale, perché questo
permette di contenere le rate mensili e quindi di non gravare
esageratamente sul reddito mensile delle famiglie. Dato che tutto
questo non ha alcuna implicazione dal punto di vista di aumento e
diminuzione di spesa, auspichiamo che il Governo regionale lo
accetti.
Presidente
- La parola all'Assessore al territorio,
ambiente e opere pubbliche, Cerise.
Cerise (UV) -
Non voglio nascondermi dietro dei vizi
procedurali per accogliere questo emendamento, che è incongruo, nel
senso che non si può, con una legge ordinaria, andare a modificare
un regolamento; un regolamento va modificato modificando il
regolamento attraverso un regolamento apposito. Al di là di questo,
ricordo come quel regolamento aveva stabilito quei limiti,
precisando che quei limiti potevano essere variati con semplice
deliberazione di Giunta, quindi è la Giunta che lo fa, ma non lo fa
perché ci sono delle ragioni, ed ero stato chiaro in commissione,
evidentemente non mi sono spiegato o non sono stato capito.
Ci sono alcuni passaggi che devono essere ben valutati: il primo
è che se è costo zero, qualcuno ci deve rimettere, nel senso che a
parità di cifre se io aumento il mutuo, diminuisco il numero delle
persone che possono accedervi, altrimenti se voglio mantenere lo
stesso numero di persone, devo rimpinguare il capitolo. Non sarebbe
neanche grave, perché alla fine non è una questione solo di soldi,
ma è una questione di opportunità complessiva, nel senso che tale
questione va rivista nell'ottica generale di come vengono dati
questi mutui, perché abbiamo delle persone che accendono dei mutui
in maniera un po' sprovveduta, senza copertura sufficiente con quel
che ne consegue. Allora vorremmo capire se ci sono dei meccanismi
per aiutare queste persone ad avere magari la possibilità di
accendere anche dei mutui ponte o dei mutui a fianco in maniera
facilitata.
L'altra questione è che una scelta del genere va anticipata, ma
per una questione di equità con un certo lasso di tempo; non
possiamo, noi, venire qua a dire che da domani mattina il mutuo è
aumentato da 60mila a 80mila o da 75mila a 100mila, perché andremmo
a mettere le persone in una situazione di ineguaglianza. Dal
momento che abbiamo trovato la soluzione contestuale a quei
problemi che stiamo constatando, si può dire che chi farà la
domanda da qui a 6 mesi avrà l'opportunità di avere i mutui... ,
cioè questo dà la possibilità alla gente di essere nella condizione
di fare una scelta e dire: "guardate, preferisco fare il mutuo
subito ed avere 75mila, piuttosto che farlo fra 6 mesi e avere
100mila", oppure "aspetto 6 mesi per avere 100mila". Le posso
assicurare che stiamo lavorando seriamente su questa materia, credo
che quando faremo il piano triennale sulla politica della casa, che
è previsto che debba essere fatto ai sensi della legge regionale
sulle politiche abitative, per allora avremo degli strumenti che
affronteranno in maniera adeguata l'argomento.
Si dà atto che dalle ore 17,40 riassume la presidenza il
Presidente Perron.
Président
- La parole au Conseiller Sandri.
Sandri (PD)
- Intanto un breve richiamo di diritto
pubblico credo che rientri in questo; una legge può sempre
modificare un regolamento, viceversa un regolamento non può
modificare una legge, che è un po' diverso. Qui, fra l'altro, è un
tema molto caldo perché con degli atti amministrativi si sta
tentando di modificare delle leggi a livello di Consiglio regionale
e ne parleremo in commissione. Tuttavia prendo per buono il suo
impegno, non mi permetto di pensare che voi non ci stiate lavorando
su questa cosa, ma nulla vietava che la Giunta proponesse un
sub-emendamento dicendo: "a partire dal 1° luglio 2008". Non avete
nemmeno fatto il gesto, quindi la parte seconda delle sue
osservazioni è decaduta. Sulla prima parte, però, è vero che c'è
proprio questa difficoltà che molte famiglie vivono, avendo dovuto
contrarre importanti mutui con delle banche, ma proprio perché il
mutuo regionale è fermo a 10 anni fa! Noi abbiamo la cifra di
70mila euro che è stata modificata non tantissimi anni fa, 3-4 anni
fa, ma se si va a vedere l'aumento del costo degli immobili,
l'incidenza sul valore totale dell'immobile è scesa abbondantemente
sotto il 50% in media, e non garantisce più al cittadino di poter
accedere all'acquisto della casa, se non indebitandosi
profondamente con altre banche.
Non vorrei ipotizzare chissà quali scenari, mi permetto solo di
fare due osservazioni che possono magari essere utili per il suo
lavoro delle prossime settimane; la prima, è che bisogna prendere
insegnamento da altre Regioni, molte Regioni intervengono in conto
capitale, io non sono d'accordo, credo che il meccanismo che
abbiamo fatto in conto interessi sia più giusto, ma fra quelle che
danno in conto interessi la maggioranza viaggia oggi sui
110-120mila euro di contributi... noi siamo fermi veramente ai
"baluba" come tempi! La seconda è che noi dobbiamo trovare dei
meccanismi tali da guidare la gente alla scelta, ma a questo punto
dobbiamo porci l'obiettivo di essere, noi, che siamo gli unici
interlocutori con il cittadino per quanto riguarda il mutuo, perché
se si tiene conto del peso diverso di interessi fra un mutuo della
Regione (1,5%) e di un mutuo sul mercato (ormai al 6%) significa
che se non facciamo questo, carichiamo le famiglie valdostane di un
peso mensile importantissimo, per cui di quello che dice lei come
causa del problema che c'è adesso, rischiamo di diventarne noi i
colpevoli. È per questo che dobbiamo essere molto prudenti e capire
che dobbiamo fare un salto in avanti.
Concordo però con lei su una cosa: deve essere messo in chiaro
che se le entrate mensili delle famiglie che si propongono non
hanno raggiunto almeno un minimo, non possono accedere al mutuo
regionale per l'acquisto prima casa, accederanno ad altri aiuti per
il diritto all'abitazione che abbiamo, dalla casa popolare al
sostegno per il pagamento degli affitti, eccetera, mentre per
l'altra parte dobbiamo diventare, noi, gli unici interlocutori.
Faccio anche un po' il cattivo: tutto ciò ha un interesse
particolare per le banche private, che quando il mutuo regionale di
70mila euro copriva larga parte dei bisogni della Valle, i mutui
che venivano erogati da banche private erano pochissimi, mentre
oggi le banche private, ma anche le finanziarie private, fanno
montagne di soldi sui mutui privati anche in Valle.
Credo che dobbiamo difendere il ruolo sociale che ha la Regione
su questo intervento e pretendere da "Finaosta" un contributo
tecnico, scevro da qualunque possibilità di condizionamento, tenuto
conto che "Finaosta" ha ampi collegamenti con le banche. Spero che
"Finaosta" ci ponga nelle condizioni di analisi finanziarie tali
che ci consentano di fare un'analisi precisa e scelte precise, ma
con l'obiettivo che per le fasce sociali intermedie l'obiettivo
della Regione deve essere: siamo noi che garantiamo tutto il mutuo
fondiario, in maniera venticinquennale a tasso agevolato,
altrimenti diamo solo una mezza mano. Quando, più di 20 anni fa,
abbiamo fatto questa legge, davamo una mano intera... adesso stiamo
arrivando a mezza mano, continuando l'aumento del valore degli
immobili e a questa politica rischiamo di dare solo un dito e... a
un dito non ci si aggrappa!
Président
- Je soumets au vote l'amendement n° 2 des
collègues Sandri et Fontana, qui récite:
Emendamento
Dopo l'articolo 31 è aggiunto il seguente:
"Articolo 31bis
(Norme per la concessione di mutui ad interesse agevolato a
favore di persone fisiche nel settore dell'edilizia residenziale.
Modificazioni al regolamento regionale 27 maggio 2002, n.
1)
1. Al comma 2 dell'articolo 4 del regolamento regionale 27
maggio 2002, n. 1 (Norme per la concessione di mutui ad interesse
agevolato a favore di persone fisiche nel settore dell'edilizia
residenziale. Abrogazione del regolamento regionale 25 agosto 1997,
n. 3), sono apportate le seguenti modificazioni:
a) alla lettera a), la cifra "65.000" è sostituita dalla
cifra "80.000";
b) alla lettera b), la cifra "75.000" è sostituita dalla
cifra "100.000"."
Conseillers présents: 31
Votants: 23
Pour: 5
Contre: 18
Abstentions: 8 (Ferraris, Frassy, Lattanzi, Ottoz, Salzone,
Stacchetti, Tibaldi, Viérin Marco)
Le Conseil n'approuve pas.
Président
- A l'article 32 il y a l'amendement n° 3 du
groupe "Arcobaleno".
La parole au Conseiller Secrétaire Venturella.
Venturella (Arc-VA)
- Proprio da alcune considerazioni
che sono state fatte in qualche incontro pubblico e di
presentazione della terza relazione sullo stato dell'ambiente,
avevamo apprezzato dall'intervento dei vertici ARPA che vi è un
piccolo problema di bilancio. Chiediamo che la spesa sia aumentata
di mezzo milione di euro, che rappresenta un nono del bilancio dato
all'ARPA, per fare campagne di rilevazione e monitoraggio dei
microinquinanti che in Valle d'Aosta sono presenti e poi di queste
campagne vi è tanto bisogno.
Président
- Je soumets au vote l'amendement n° 3 du
groupe "Arcobaleno", qui récite:
Emendamento
Dopo il comma 2 dell'articolo 32 è inserito il
seguente:
"3. Per consentire la realizzazione di apposite campagne di
rilevazione e monitoraggio su micro inquinanti, è previsto un
ulteriore stanziamento di euro 500.000. Al finanziamento dell'onere
di cui al presente comma 3 si provvede mediante la riduzione di
pari importo dal capitolo 51300.".
Conseillers présents: 32
Votants: 27
Pour: 5
Contre: 22
Abstentions: 5 (Ferraris, Frassy, Lattanzi, Ottoz, Tibaldi)
Le Conseil n'approuve pas.
Président
- Je soumets au vote l'article 32:
Conseillers présents: 31
Votants: 21
Pour: 21
Abstentions: 10 (Bortot, Ferraris, Fontana Carmela, Frassy,
Lattanzi, Ottoz, Sandri, Squarzino Secondina, Tibaldi,
Venturella)
Le Conseil approuve.
Président
- Je soumets au vote l'article 33:
Conseillers présents: 31
Votants: 26
Pour: 26
Abstentions: 5 (Ferraris, Frassy, Lattanzi, Ottoz, Tibaldi)
Le Conseil approuve.
Président
- A l'article 34 il y a les amendements n° 2 et
3 de la II
ème
Commission, qui récitent:
Emendamento
Dopo il comma 1 dell'articolo 7bis della l.r. 4/2005,
introdotto dal comma 1 dell'articolo 34, è aggiunto il
seguente:
"2. La Giunta regionale, con propria deliberazione, definisce
i casi, correlati alle condizioni particolari delle imprese, e le
modalità di concessione dei benefici finanziari di cui al comma
1."
Emendamento
Il comma 2 dell'articolo 34 è soppresso.
La parole au Conseiller Frassy.
Frassy (CdL)
- Sull'articolo 34 esprimo delle forti
perplessità di legittimità come è strutturato, perché qual è
l'aspetto innovativo di questo passaggio, che si inserisce in una
legge complessa pur nella sua sinteticità, perché erano una
manciata di articoli che andavano a regolamentare la procedura
della legge n. 4/2005?
Ci rendiamo conto che in alcuni casi il pagamento delle
indennità dei cosiddetti "ammortizzatori sociali" viene ritardato o
rallentato dalla mancanza di una serie di documenti, che
normalmente sono effettuati dai professionisti che gestiscono
l'amministrazione del personale dell'azienda. Voi cosa dite? Dite
che quando ci si trova in situazioni per le quali mancano questi
documenti - dunque stiamo parlando di aziende che sono ancora in
essere - l'Amministrazione regionale è autorizzata a far fronte
agli oneri e, di conseguenza, dovrebbe pagare dei professionisti
per redigere le scritture contabili che non sono state predisposte.
Attenzione, sono scritture contabili che hanno a che fare con la
situazione del personale. Allora se abbiamo capito correttamente,
questa impostazione è superflua, perché l'Ispettorato del lavoro e
le sezioni ispettive degli enti previdenziali hanno titolo per
accedere presso le aziende e predisporre i documenti, chiamasi
"dati per la cassa integrazione", chiamasi "CUD" o come si devono
chiamare e farli d'ufficio. Il fatto che l'amministrazione pubblica
si assuma invece un costo a noi sembra discutibile, perciò vorremmo
capire meglio il meccanismo che, come è scritto, non ci sembra
affatto sostenibile.
Président
- La parole au Président de la Région,
Caveri.
Caveri (UV)
- Questa norma ha un nome e cognome, è il
"caso Tecdis".
Il Ministro Scajola nominò l'Avv. Cassinelli, che non si è
dimostrato particolarmente brillante, perché per molto tempo non ha
pagato i consulenti del lavoro che dovevano occuparsi del calcolo
della cassa integrazione ai lavoratori della "Tecdis"...
(interruzione del Consigliere Frassy, fuori
microfono)
... adesso non facciamo gli spiritosi sulla "Tecdis", perché su
Cassinelli, che è stato nominato dal vostro Ministro, potrei
scrivere un romanzo sceneggiato, ma forse lo scriverà qualcuno in
Via Ollietti e non il sottoscritto!
Per quel che riguarda la questione di questi calcoli, questi
finanziamenti li diamo per consentire al Commissario, che è stato
stabilito in questa fase di procedura fallimentare, di poter
continuare a chiedere e, nel nostro caso, ad anticipare quella
cassa integrazione che poi viene erogata dall'INPS. È del tutto
legittima, ce la siamo studiata, è un caso eccezionale che non si
riproporrà in altre occasioni, ma se non riuscissimo ad anticipare
come previsto dalla norma il denaro per il ricalcolo fino al maggio
del prossimo anno, ci troveremmo nella condizione di non poter non
solo non dare l'anticipazione della cassa integrazione prevista
dalla legge regionale, ma i lavoratori non prenderebbero più la
cassa integrazione; quindi è un intervento sociale motivato
dall'eccezionalità della "vicenda Tecdis", dove, a fronte di un
fallimento già povero, ci siamo trovati con un fallimento ancora
peggiore a causa del Commissario straordinario che nel periodo
precedente si era addirittura in un caso dimenticato di presentare
la richiesta di cassa integrazione, cosa correttamente fatta dal
successivo e attuale liquidatore, dr. Marta, che ha chiesto questo
intervento senza il quale i lavoratori della "Tecdis" si
troverebbero senza cassa integrazione.
Président
- Je soumets au vote l'article 34 dans le texte
ainsi amendé:
Articolo 34
(Disposizioni in materia di anticipazione dei trattamenti di
cassa integrazione guadagni straordinaria e di integrazione
salariale a seguito della stipula di contratti di solidarietà.
Modificazioni alla legge regionale 26 gennaio 2005, n. 4)
1. Dopo l'articolo 7 della legge regionale 26 gennaio 2005 n.
4 (Disposizioni in materia di anticipazione dei trattamenti di
cassa integrazione guadagni straordinaria e di integrazione
salariale a seguito della stipula di contratti di solidarietà), è
inserito il seguente:
"Articolo 7bis
(Interventi a sostegno degli adempimenti finalizzati
all'accesso dei lavoratori ai trattamenti di integrazione salariale
o alla loro anticipazione)
1. Allo scopo di consentire l'accesso ai benefici previsti
dalla presente legge e dalle disposizioni statali vigenti in
materia di cassa integrazione guadagni straordinaria, con
deliberazione della Giunta regionale può essere autorizzata, nei
limiti delle risorse finanziarie disponibili, relativamente alle
imprese che si trovino in condizioni particolari, la copertura
degli oneri correlati ai relativi adempimenti obbligatori in
materia di lavoro e richiesti dagli enti erogatori, effettuati da
professionisti regolarmente iscritti agli albi professionali a ciò
autorizzati dalla normativa vigente.
2. La Giunta regionale, con propria deliberazione, definisce
i casi, correlati alle condizioni particolari delle imprese, e le
modalità di concessione dei benefici finanziari di cui al comma 1.
".
2. L'autorizzazione di spesa di cui all'articolo 8 della l.r.
4/2005 è prorogata al 31 dicembre 2010 ed è determinata in
complessivi euro 270.000 per il triennio 2008/2010 (obiettivo
programmatico 2.2.2.16. - capitoli 27000 e 26040), annualmente
suddivisi nel modo seguente:
a) anno 2008 euro 170.000;
b) anno 2009 euro 50.000;
c) anno 2010 euro 50.000.
Conseillers présents: 32
Votants: 31
Pour: 27
Contre: 4
Abstentions: 1 (Ferraris)
Le Conseil approuve.
Président
- Je soumets au vote l'article 35:
Conseillers présents: 30
Votants: 21
Pour: 21
Abstentions: 9 (Bortot, Ferraris, Fontana Carmela, Frassy,
Lattanzi, Ottoz, Squarzino Secondina, Tibaldi, Venturella)
Le Conseil approuve.
Président
- A l'article 36 il y a l'amendement de
l'Assesseur La Torre, qui va substituer les amendements n° 4 et 5
de la II
ème
Commission, amendements dont j'en donne
respectivement lecture pour le procès-verbal:
Emendamento
Al comma 2 dell'articolo 36 le parole "Limitatamente a dette
iniziative, i contributi di cui agli articoli 3, 4, 5, 6 e 7 della
l.r. 18/2007 sono concessi nei soli casi di rottamazione di
autovetture ed autocarri immatricolati come Euro 0 o Euro 1" sono
soppresse.
Emendamento
Al comma 2 dell'articolo 36 è aggiunto, in fine, il seguente
periodo: "ovvero, limitatamente ai veicoli di cui all'articolo 2,
comma 1, lett. a) con numero di posti a sedere compreso fra sette e
nove, un soggetto facente parte di un nucleo familiare composto da
almeno cinque persone, limitatamente ad un solo veicolo per nucleo
familiare".
La parole au Conseiller Ottoz.
Ottoz (CdL)
- Vorrei rifarmi all'intervento di stamani
del Presidente del Governo, nel senso che aggiungo che domattina,
alle ore 6, una nutrita rappresentanza si trasferisce a Bruxelles
per l'abortita... per alcuni "APF", quindi vorrei capire se si
continua con questo ritmo... Comité mixte, chiedo scusa... comunque
una rappresentanza del Consiglio si reca a Bruxelles, quindi vorrei
capire se, procedendo con questo ritmo, è ancora ipotizzabile lo
scenario prospettato dal Presidente di andare avanti a oltranza,
ossia se nel caso che si vada a Bruxelles mancherebbe o meno il
numero legale... magari se vi parlaste fra Capigruppo... però
faccio presente che stiamo procedendo stancamente e molto
lentamente!
Président
- La parole au Conseiller Sandri.
Sandri (PD)
- Solo per ringraziare l'Assessore che in
commissione ha accettato uno dei nostri emendamenti, e poi la
commissione si è adeguata; credo che sia un piccolo segnale di
attenzione verso le famiglie numerose e ritengo che questo sia
merito di tutti. Spero che questa volontà di collaborazione possa
continuare anche in futuro.
Président
- Je soumets au vote l'amendement de
l'Assesseur La Torre, qui récite:
Emendamento
1. Il comma 2 dell'articolo 36 è sostituito dal
seguente:
"2. È autorizzata l'ulteriore applicazione della l.r. 18/2007
per la concessione dei contributi ivi previsti relativamente alle
iniziative di demolizione/acquisto o riconversione effettuate nel
periodo intercorrente tra il 1° gennaio 2008 e il 31 dicembre 2008.
Limitatamente a dette iniziative, i contributi di cui all'articolo
3 della l.r. 18/2007 sono concessi a prescindere dal requisito
relativo al livello massimo di emissioni di CO2 per chilometro di
cui al comma 1 del medesimo articolo nei seguenti casi:
a) qualora il beneficiario del contributo sia un soggetto
handicappato in situazione di gravità, portatore di gravi
difficoltà motorie certificate ai sensi della legge 5 febbraio
1992, n. 104 (Legge-quadro per l'assistenza, l'integrazione sociale
e i diritti delle persone handicappate), ovvero un soggetto grande
invalido del lavoro, portatore di gravi difficoltà motorie;
b) qualora il nucleo familiare del beneficiario del
contributo sia composto da almeno cinque persone, per l'acquisto di
una nuova autovettura avente un numero di posti compreso tra sette
e nove; in tali casi non può essere concesso più di un contributo
per nucleo familiare.".
Conseillers présents et votants: 32
Pour: 32
Le Conseil approuve à l'unanimité.
Président
- Je soumets au vote l'article 36 dans le texte
ainsi amendé:
Articolo 36
(Incentivi regionali per il rinnovo tecnologico del parco
auto e moto circolante in Valle d'Aosta. Modificazioni alla legge
regionale 6 agosto 2007, n. 18)
1. La Regione assicura il finanziamento delle domande di
contributo relative ad iniziative di demolizione/acquisto o
riconversione effettuate entro il 31 dicembre 2007 ai sensi della
legge regionale 6 agosto 2007, n. 18 (Incentivi regionali per il
rinnovo tecnologico del parco auto e moto circolante in Valle
d'Aosta).
2. È autorizzata l'ulteriore applicazione della l.r. 18/2007
per la concessione dei contributi ivi previsti relativamente alle
iniziative di demolizione/acquisto o riconversione effettuate nel
periodo intercorrente tra il 1° gennaio 2008 e il 31 dicembre 2008.
Limitatamente a dette iniziative, i contributi di cui all'articolo
3 della l.r. 18/2007 sono concessi a prescindere dal requisito
relativo al livello massimo di emissioni di CO2 per chilometro di
cui al comma 1 del medesimo articolo nei seguenti casi:
a) qualora il beneficiario del contributo sia un soggetto
handicappato in situazione di gravità, portatore di gravi
difficoltà motorie certificate ai sensi della legge 5 febbraio
1992, n. 104 (Legge-quadro per l'assistenza, l'integrazione sociale
e i diritti delle persone handicappate), ovvero un soggetto grande
invalido del lavoro, portatore di gravi difficoltà motorie;
b) qualora il nucleo familiare del beneficiario del
contributo sia composto da almeno cinque persone, per l'acquisto di
una nuova autovettura avente un numero di posti compreso tra sette
e nove; in tali casi non può essere concesso più di un contributo
per nucleo familiare.
3. Il comma 1 dell'articolo 9 della l.r. 18/2007 è sostituito
dal seguente:
"1. La Regione concede un contributo di euro 300 per
l'acquisto di ciclomotori nuovi immatricolati come Euro 2 o Euro 3,
a fronte della sostituzione, mediante demolizione, di altro
ciclomotore immatricolato come Euro 0. Tale contributo è aumentato
ad euro 500 nel caso di ciclomotori nuovi a propulsione
elettrica.".
4. L'autorizzazione di spesa per le finalità di cui alla l.r.
18/2007 è determinata, per il 2008, in euro 1.060.000 (obiettivo
programmatico 2.2.1.09. - capitolo 67372 e obiettivo programmatico
2.1.6.01. - capitolo 67374).
Conseillers présents: 32
Votants: 28
Pour: 28
Abstentions: 4 (Bortot, Ferraris, Squarzino Secondina,
Venturella)
Le Conseil approuve.
Président
- Je soumets au vote l'article 37:
Conseillers présents: 33
Votants: 26
Pour: 26
Abstentions: 7 (Bortot, Ferraris, Fontana Carmela, Rini, Sandri,
Squarzino Secondina, Venturella)
Le Conseil approuve.
Président
- Il y a l'amendement n° 1 des collègues Sandri
et Fontana qui prévoit l'article 37bis.
La parole au Conseiller Sandri.
Sandri (PD)
- È un emendamento senza impegni di spesa, né
di entrata, che recepisce nella sostanza, anche se non nella forma,
una indicazione della finanziaria 2007 dello Stato italiano, per
cui coloro che per fatti compiuti, essendo amministratori
dipendenti della Regione, sono stati con sentenza passata in
giudicato dichiarati responsabili verso la Regione e non hanno
ancora estinto il debito, non possono accedere ai contributi
regionali. Lo stesso divieto si applica a coloro che siano stati
soggetti da sempre da parte dell'Amministrazione regionale a
sequestro cautelare su erogazioni a qualunque titolo. Questo è un
segnale, per chi è in debito nei confronti della Regione, per cui
non possa in qualche modo scavalcare il pagamento del debito,
ottenendo in altre maniere i suoi contributi. Quando si sarà
rimesso a posto nei suoi doveri nei confronti della Regione, anche
la Regione si metterà a posto nei confronti suoi. Credo che sia una
tutela semplice e scontata e comunque questo è quello che
sottoponiamo al Consiglio regionale.
Président
- La parole au Président de la Région,
Caveri.
Caveri (UV)
- Posto che le responsabilità sulle quali
pare fondarsi il suddetto divieto, quello previsto, sono di natura
amministrativo-contabile, si vorrebbe introdurre nell'ordinamento
regionale una causa di esclusione dall'accesso di contributi
regionali per i soggetti che dallo svolgimento delle loro funzioni
istituzionali abbiano cagionato un danno erariale alla Regione non
ancora integralmente risarcito. A tale riguardo occorre tuttavia
evidenziare come l'ordinamento giuridico preveda già strumenti di
tutela adeguati per scongiurare il rischio di erogare benefici
economici a chi sia ancora, per i motivi suddetti, debitore di una
somma di denaro nei confronti della Regione. Si considera infatti
che alla Regione è data anzitutto, in tali casi, la possibilità di
procedere alla compensazione legale, ai sensi degli articoli 1241 e
seguenti del Codice civile; peraltro l'interesse a un rapido
incameramento delle somme, di cui la Regione risulta essere
creditrice, potrebbe essere efficacemente perseguito attraverso la
sospensione di eventuali pagamenti, dovuti a titolo di contributo
nei confronti del medesimo soggetto piuttosto che dalla sua
tassativa esclusione dall'accesso al contributo, che pare essere
una cosa tafazziana nel caso. Questa è la "ratio" sottesa alla
stessa disposizione, di cui all'articolo 48bis del DPR 602/73,
oggetto di recenti modifiche ad opera del decreto fiscale collegato
alla finanziaria per il 2008, che prevede la sospensione dei
pagamenti per importi superiori ai 10.000 euro sino
all'accertamento della regolarità fiscale del soggetto beneficiario
e pertanto sino all'integrale pagamento dei suoi eventuali debiti
nei confronti dell'amministrazione finanziaria, precostituendo in
tal modo uno strumento di garanzia per l'incameramento dei crediti
e non di esclusione del diritto di percepire il pagamento medesimo,
quindi il riferimento che lei ha fatto è sbagliato.
Si segnala, al riguardo, che la possibilità di sospendere
l'erogazione di contributi nei confronti di soggetti che abbiano un
debito nei confronti della Regione è stata prevista, ma in termini
corretti, da un disegno di legge regionale in materia di pagamenti,
che la Giunta regionale si sta prestando a presentare all'esame del
Consiglio regionale. Infine, pare incoerente la previsione del
divieto di accesso ai contributi per amministratori e dipendenti
regionali, i cui beni siano stati sottoposti a sequestro cautelare
nell'ambito di un procedimento contabile, essendo di tutta evidenza
che la garanzia del pagamento dell'eventuale danno è insita nella
natura del provvedimento cautelare.
Président
- La parole au Conseiller Sandri.
Sandri (PD)
- Signor Presidente, non possiamo essere
d'accordo con quanto da lei esposto per due motivi sostanziali. Il
primo che, certo, si può fare di meglio e di più, si possono
prendere tutta una serie di precauzioni, ma di fatto siamo andati
molto vicini recentemente a trovarci in un caso del genere, in
quanto ci sono al momento, al vaglio degli uffici, delle domande di
contributi per varie leggi da parte di soggetti che sono in debito
con la Regione o che hanno dei sequestri di erogazioni a vario
titolo da parte dell'Amministrazione regionale o del Consiglio
regionale. Certo che si possono trovare altre strade, questo è un
emendamento che pone il problema, lo pone nel contenuto, se non
nella forma, esattamente recependo una indicazione della
finanziaria statale del 2007.
Per quanto riguarda la tutela, auspichiamo che ci possano essere
altri metodi per garantirci l'erogazione; su questo prendiamo atto
delle sue parole come fatto positivo, ma riteniamo importante che
su questo punto ci si confronti e chiediamo la votazione a
scrutinio segreto anche a nome del gruppo "Arcobaleno".
Président
- Je soumets au vote l'amendement n° 1 des
collègues Sandri et Fontana qui récite:
Emendamento
Nel capo settimo del titolo I°, dopo l'articolo 37 è inserito
il seguente:
"Articolo 37bis
(Effetti delle sentenze che accertano la responsabilità,
verso la Regione, di amministratori o dipendenti della
stessa)
Coloro che, per fatti compiuti allorché erano amministratori
o dipendenti della Regione sono stati, con sentenza passata in
giudicato, dichiarati responsabili verso la Regione e non hanno
ancora estinto il debito non possono accedere ai contributi
previsti dalla legislazione regionale. Lo stesso divieto si applica
a coloro che, già amministratori o dipendenti della Regione, siano
soggetti a sequestro cautelare su erogazioni a qualunque titolo da
parte dell'Amministrazione regionale."
Conseillers présents: 32
Votants: 30
Pour: 12
Contre: 18
Abstentions: 2
Le Conseil n'approuve pas.
Président
- Il y a l'amendement n° 4 du groupe
"Arcobaleno", qui prévoit l'introduction de l'article 37bis.
La parole au Conseiller Secrétaire Venturella.
Venturella (Arc-VA)
- Abbiamo letto sul budget 2008 una
certa diminuzione delle somme a disposizione per l'edilizia
residenziale pubblica, dato che crediamo che l'emergenza abitativa
e i problemi di una parte della popolazione sotto sfratto o in
cerca di alloggio debbano essere risolti con un forte patrimonio di
edilizia pubblica, chiediamo che si destinino 2,2 milioni di euro
all'edilizia di tipo sovvenzionato.
Président
- La parole au Conseiller Sandri.
Sandri (PD)
- Voteremo con convinzione questo emendamento
degli amici dell'Arcobaleno, peraltro è un articolo 37ter, non bis,
poi c'è il quater, bisogna stare attenti da questo punto di vista.
Volevo solo evidenziare con più chiarezza il voto che si è appena
svolto, che ha visto 12 voti favorevoli, 18 contrari, 2 astenuti,
tenuto conto che le opposizioni presenti in aula erano formate da 7
vuoi 8 Consiglieri... 9 vuoi 10 Consiglieri, ci sono dai 2 ai 3
franchi tiratori. Questo è un regalo che lasciamo alla Stella
alpina che aveva detto a inizio di questo bilancio che da quando
erano loro in Giunta non c'erano più stati i franchi tiratori.
Forse queste dichiarazioni bisogna lasciarle alla storia.
Président
- Je soumets au vote l'amendement n° 4 du
groupe "Arcobaleno", qui récite:
Emendamento
Nel Capo VII, dopo l'articolo 37 è inserito il
seguente:
"Articolo 37bis
(Disposizioni di riordino in materia di edilizia
residenziale. Legge regionale 26 ottobre 2007, n. 28)
1. È approvato, per l'anno 2008, l'ulteriore finanziamento di
euro 2.200.000 della legge regionale 26 ottobre 2007, n. 28
(Disposizioni di riordino in materia di edilizia residenziale.
Modificazioni alla legge regionale 8 ottobre 1973 n. 33),
(obiettivo programmatico 2.2.1.02 - capitolo 50855 di nuova
istituzione).
2. Al finanziamento dell'onere di cui al comma 1 si provvede
mediante la riduzione di pari importo dal capitolo 51300.".
Conseillers présents: 31
Votants: 27
Pour: 5
Contre: 22
Abstentions: 4 (Ferraris, Frassy, Ottoz, Tibaldi)
Le Conseil n'approuve pas.
Président
- Il y a l'amendement n° 6 du groupe
"Arcobaleno", qui prévoit l'introduction de l'article 37ter.
La parole au Conseiller Bortot.
Bortot (Arc-VA)
- Riassumo brevemente. Avevamo presentato
un disegno di legge per quanto riguarda l'introduzione di cibi
biologici e prodotti del territorio di prossimità nelle refezioni e
mense pubbliche. Ci era stato chiesto di ritirarlo, ma noi abbiamo
sospeso l'iter di questa legge per definirla meglio e soprattutto
che fosse una legge del Consiglio; stiamo aspettando che si
esaurisca questo iter, ma vorremmo evitare di trovarci con la legge
pronta e non i finanziamenti a disposizione. Con questo 37ter
vorremmo che fosse accantonata una somma di 70mila euro dai fondi
globali per finanziare questa nuova legge, che premettiamo deve
entrare in vigore in questa legislatura, perché se la definizione
della nuova legge vuol dire andare alla prossima legislatura, deve
essere chiaro che riproporremo la nostra e pretenderemo sia votata;
anche perché i Sindaci che l'hanno esaminata hanno detto che
rispetto alle eventuali proposte che si stanno defilando, è meglio
definita e più gestibile la proposta di legge originaria.
Président
- Je soumets au vote l'amendement n° 6 du
groupe "Arcobaleno", qui récite:
Emendamento
Nel Capo VII, dopo l'articolo 37 è inserito il
seguente:
"Articolo 37ter
(Disposizioni per la promozione dei prodotti biologici,
tipici e tradizionali nelle mense collettive regionali)
1. È autorizzata, per l'anno 2008, l'iscrizione della spesa
di euro 70.000 nei fondi globali per il finanziamento di un
progetto di legge concernente la promozione dei prodotti biologici,
tipici e tradizionali nelle mense collettive regionali (obiettivo
programmatico 3.1. - capitolo 69000 parz.).".
Conseillers présents: 32
Votants: 26
Pour: 4
Contre: 22
Abstentions: 6 (Borre, Charles Teresa, Ferraris, Frassy,
Lattanzi, Tibaldi)
Le Conseil n'approuve pas.
Président
- La parole au Conseiller Bortot sur l'article
38.
Bortot (Arc-VA)
- Siccome questa legge che abbiamo
proposto è stata sospesa per fare ostruzione, per non farla passare
perché sono 6 mesi che gironzola in giro, siccome l'ostruzione non
la può fare solo la maggioranza che non mantiene i patti, neppure
noi manteniamo i patti! E adesso ricominciamo a fare
ostruzione...
Per quanto riguarda questo disegno di legge che recita
all'articolo 38 "Interventi per la promozione sociale", Capo VIII,
"Disposizioni in materia di interventi regionali per il diritto
allo studio universitario. Modificazione alla legge regionale 14
giugno 1889, n. 30": 1. L'articolo 3 della legge regionale 14
giugno 1889 n. 30 (Interventi della Regione per l'attuazione del
diritto allo studio nell'ambito universitario)...
Presidente
- ... collega Bortot...
Bortot (Arc-VA)
- ... non è che potete permettervi tutto
quello che volete, non mantenere gli impegni...
Presidente
- ... mi rimetto al suo buon senso, collega
Bortot...
Bortot (Arc-VA)
- ... il nostro buon senso è che voteremo
a favore di questo articolo.
Président
- La parole au Conseiller Borre.
Borre (UV)
- Posso tornare un attimo indietro per
spiegare al collega Bortot: qui non c'è nessuno che vuole affossare
questa legge, è stato detto che con l'assestamento si sarebbe
prevista la possibilità di finanziare la legge se fosse stata
approvata dalle due commissioni, altrimenti voi avevate tutto il
diritto di lavorare sulla legge vostra, ma questa era la richiesta
che avevo fatto all'Assessore alle finanze: di andare avanti con
l'assestamento se la legge arrivava in dirittura di arrivo. Questo
era l'impegno che ci eravamo presi e che avevo detto anche al
collega Bortot.
Président
- Je soumets au vote l'article 38:
Conseillers présents: 33
Votants: 32
Pour: 32
Abstentions: 1 (Ferraris)
Le Conseil approuve.
Président
- Je soumets au vote l'article 39:
Conseillers présents: 33
Votants: 32
Pour: 32
Abstentions: 1 (Ferraris)
Le Conseil approuve.
Presidente
- Vi è l'emendamento n. 7 del gruppo
"Arcobaleno", che prevede l'articolo 39bis.
La parola al Consigliere Segretario Venturella.
Venturella (Arc-VA)
- Questo emendamento tende a spostare
un po' l'attenzione, il baricentro della classificazione delle
piste ciclabili non più come infrastrutture sportive - e di questo
abbiamo notizia che l'Assessore Pastoret sta lavorando su questo
tema -, ma infrastrutture varie, in quanto devono avere la stessa
considerazione e la stessa priorità di infrastrutture di tipo
viario. Chiediamo che il 10% del finanziamento globale sia spostato
dalla mobilità veicolare ad una mobilità di tipo più sostenibile
come quella ciclabile.
Presidente
- La parola all'Assessore al turismo, sport,
commercio e trasporti, Pastoret.
Pastoret (UV)
- Ho già avuto modo di dire al collega
Venturella che gli interventi sulle piste ciclabili sono e saranno
peraltro previsti con alcuni studi di fattibilità che faremo
partire fra poco, nella legge n. 16 che questo Consiglio ha
approvato nel corso del 2007. Ci ha spiegato adesso che il suo
intervento è di altro genere, ma non si può prevedere per un
intervento del genere solo un finanziamento, perché ci sono alcune
tematiche legate al Codice della strada che andrebbero
approfondite. Questa è la ragione per cui non è accoglibile questo
emendamento, al quale voteremo contro.
Presidente
- La parola al Consigliere Segretario
Venturella.
Venturella (Arc-VA)
- Rispetto alla posizione di grande
correttezza dell'Assessore, ritiriamo l'emendamento.
Presidente
- L'emendamento n. 7 del gruppo "Arcobaleno" è
ritirato; ne do lettura per il verbale:
Emendamento
Dopo l'articolo 39 è inserito il seguente:
"Articolo 39bis
(Disposizioni in materia di piste ciclabili)
1. La Regione promuove iniziative degli Enti Locali, in
deroga alla l.r. 48/1995, per la realizzazione di piste ciclabili
con un contributo agli Enti realizzatori.
2. L'onere derivante dal comma 1 è determinato in annui euro
1.341.000, per il triennio 2008-2010, e iscritto al capitolo di
nuova istituzione al cui finanziamento si provvede mediante la
riduzione di pari importo dal capitolo 51300.
3. Le modalità di attuazione del presente articolo saranno
stabilite con deliberazione della Giunta regionale.".
Pongo in votazione l'articolo 40:
Consiglieri presenti: 34
Votanti e favorevoli: 24
Astenuti: 10 (Bortot, Ferraris, Fontana Carmela, Frassy,
Lattanzi, Ottoz, Sandri, Squarzino Secondina, Tibaldi,
Venturella)
Il Consiglio approva.
Presidente
- Vi è l'emendamento n. 8 del gruppo
"Arcobaleno".
La parola al Consigliere Segretario Venturella.
Venturella (Arc-VA)
- Questo emendamento non lo ritiro
assolutamente, perché è un emendamento che intende cominciare a
mettere una prima pietra per far sì che il 10% di quello che si
spende per il conferimento e per la gestione dei rifiuti, dato che
crediamo che per ora il ciclo non sia integrato, serva a dare un
aiuto - in deroga alla l. 48/95 che è quella del trasferimento agli
enti locali - a quegli enti locali che decidono di ridurre i
rifiuti e di far mangiare meglio i nostri ragazzi. È un emendamento
che intende dare un aiuto finanziario, poi è la Giunta che
stabilisce quali sono le modalità, per far sì che gli enti locali
in maniera progressiva sostituiscano le stoviglie monouso con
stoviglie almeno compostabili.
Presidente
- Pongo in votazione l'emendamento n. 8 del
gruppo "Arcobaleno", che recita:
Emendamento
Dopo l'articolo 40 è inserito il seguente:
"Articolo 40bis
(Disposizioni in materia di stoviglie)
1. Al fine di incentivare la progressiva sostituzione, da
parte degli Enti Locali, delle stoviglie monouso con stoviglie
comportabili nelle mense collettive, la Regione contribuisce alla
maggiore spesa con un contributo, in deroga alla l.r.
48/1995.
2. L'onere derivante dal comma 1 è determinato in annui euro
461.000, per il triennio 2008-2010, e iscritto al capitolo di nuova
istituzione al cui finanziamento si provvede mediante la riduzione
di pari importo dal capitolo 59320.
3. Le modalità di attuazione del presente articolo saranno
stabilite con deliberazione della Giunta regionale.".
Consiglieri presenti: 34
Votanti: 26
Favorevoli: 5
Contrari: 21
Astenuti: 8 (Charles Teresa, Comé, Ferraris, Lanièce, Salzone,
Stacchetti, Viérin Adriana, Viérin Marco)
Il Consiglio non approva.
Presidente
- All'articolo 41 vi è l'emendamento n. 7 dei
colleghi Sandri e Fontana.
La parola al Consigliere Sandri.
Sandri (PD)
- Questo emendamento rientra nella serie di
emendamenti che abbiamo fatto per trovare delle risorse a favore
delle norme in materia di assistenza economica, legge n. 19, e
tutte le altre norme in materia di provvidenze per il minimo
vitale. Abbiamo verificato che gli interventi per il recupero e
valorizzazione del Forte di Bard recuperano una somma notevole nei
prossimi anni, che poteva essere tranquillamente ridefinita in 7,5
milioni, in quanto contro i 9,45 milioni toglieremmo 1,95 milioni
dall'Associazione "Forte di Bard", anche nella speranza che questo
sia uno di quei segnali che comporti, come avevamo detto
nell'analisi del capitolato, una revisione di tutta la gestione dei
beni culturali, nel senso che molte spese che sono fatte oggi come
Associazione "Forte di Bard" potrebbero essere risparmiate facendo
un po' di sistema.
Credo che un po' di efficienza si possa recuperare quando c'è da
fare economia e i soldi non sono a piè di lista; lo stanziamento
per l'Associazione "Forte di Bard" va con la logica del piè di
lista, quindi riteniamo opportuno evidenziarlo. Pertanto, sia per
quanto riguarda il recupero dei fondi per il Fondo sociale, sia per
segnalare la necessità di una agenzia regionale per i beni
culturali, che superi l' Associazione "Forte di Bard", abbiamo
presentato questo emendamento che vi invitiamo a votare con lo
stesso entusiasmo con cui avete votato il precedente. Se la "CdL"
si fosse unita a noi nel votare l'emendamento precedente e fosse
stata presente al completo, saremmo stati 16 a 15, e
quell'emendamento sarebbe passato!
Presidente
- Pongo in votazione l'emendamento n. 7 dei
colleghi Sandri e Fontana, che recita:
Emendamento
Il comma 1 dell'articolo 41 è sostituito dal
seguente:
"1. L'autorizzazione di spesa per le finalità di cui
all'articolo 2, comma 3, della legge regionale 17 maggio 1996, n.
10 (Interventi per il recupero e la valorizzazione del forte e del
borgo medioevale di Bard), a favore della Associazione Forte di
Bard per la valorizzazione del turismo culturale del Forte di Bard,
è determinata per il triennio 2008/2010 in complessivi euro
7.500.000, di cui annui euro 2.500.000 per gli anni 2008, 2009 e
2010 (obiettivo programmatico 2.2.4.07. - capitoli 68356 e 68357).
Il minor onere di 1.950.000 euro, di cui annui euro 650.000 per gli
anni 2008, 2009 e 2010 (obiettivo programmatico 2.2.4.07. -
capitoli 68356 e 68357) sono portati in aumento a
l Fondo
regionale per le politiche regionali, istituito ai sensi
dell'articolo 3 della legge 18/2001 (Obiettivo programmatico
2.2.3.03. capitoli 61310, 61311, 61312, 61313, 61314, 61315, 61316,
61317 e 61318). La Giunta regionale provvederà, ai sensi
dell'articolo 3 della legge regionale 27 maggio 1994, n. 19 (Norme
in materia di assistenza economica), ad innalzare i limiti di
reddito per l'attribuzione delle provvidenze del minimo vitale
corrispondentemente alle maggiori disponibilità di bilancio, nonché
a prevedere l'attribuzione automatica di tali contributi a soggetti
disagiati, come gli ultra-sessantacinquenni che abbiano beneficiato
per più anni di tali provvidenze o gli invalidi con oltre 46% di
invalidità disoccupati".
Consiglieri presenti: 33
Votanti: 32
Favorevoli: 4
Contrari: 28
Astenuti: 1 (Ferraris)
Il Consiglio non approva.
Presidente
- Pongo in votazione l'articolo 41:
Consiglieri presenti: 33
Votanti: 26
Favorevoli: 24
Contrari: 2
Astenuti: 7 (Bortot, Ferraris, Frassy, Lattanzi, Ottoz,
Squarzino Secondina, Tibaldi)
Il Consiglio approva.
Presidente
- Pongo in votazione l'articolo 42:
Consiglieri presenti: 33
Votanti e favorevoli: 28
Astenuti: 5 (Bortot, Ferraris, Fontana Carmela, Sandri,
Squarzino Secondina)
Il Consiglio approva.
Presidente
- Vi è l'emendamento n. 6 dei colleghi Sandri
e Fontana.
La parola al Consigliere Sandri.
Sandri (PD)
- Questa è una norma senza alcun tipo di
impatto dal punto di vista economico, che cerca di mettere una
perequazione fra gli interventi per le case vacanze e gli
interventi per gli ostelli della gioventù. È una modificazione
piccola, nel senso che per quanto riguarda le case vacanze, la
dizione che viene messa fra gli enti aventi diritto c'è anche la
dizione
"o enti aventi personalità giuridica privata"
, cosa
che negli ostelli della gioventù non c'è. Intanto questo è un dato
di equiparazione fra i due articoli della legge n. 11/1996, ma è
anche una presa d'atto di una modificazione sostanzialmente ed
un'evoluzione del sistema degli ostelli della gioventù, in quanto
in molti casi sono diventati delle piccole imprese turistiche di
tipo extralberghiero, che danno un servizio a privati, anche a
gruppi, ma non solo, e questo consente a persone con non
grandissime risorse di viaggiare e soggiornare in zone piacevoli
del nostro territorio.
Il problema è che questa situazione è stata percepita
dall'Amministrazione regionale che ha fatto un finanziamento di
500mila euro per la promozione degli ostelli della gioventù, mi
sembra che uno stia per essere aperto fra l'altro a Sarre e
comunque c'è l'intenzione di realizzarlo. Il problema è che questo
come gli affittacamere e tante altre situazioni sta evolvendo, cioè
mentre la casa vacanze è una struttura a servizio di
un'associazione, per definizione non a scopo di lucro, qui stiamo
evolvendo per un ruolo di tipo diverso, in quanto ci sono degli
enti di personalità giuridica privata anche non a scopo di lucro,
che sono interessati a promuovere questa cosa, e non sono delle
associazioni o enti religiosi o morali, che vorrebbero fare questo.
Ad esempio, so che in alcune aree della nostra Regione - Coumba
Freida - ci sono degli enti privati di Paesi stranieri che sono
intenzionati a costruire questo tipo di struttura, cioè gli ostelli
della gioventù, ma non possono avere un contributo regionale,
quindi si rischia di avere la disparità.
Con questo emendamento si riporta, per quanto riguarda gli
ostelli, la stessa dizione che si usa per le case vacanze.
Presidente
- La parola all'Assessore al turismo, sport,
commercio e trasporti, Pastoret.
Pastoret (UV)
- Credo di non essere stato particolarmente
distratto, ma forse c'è qualcosa che non ho capito... ad ogni modo
risponderò.
Se l'elemento è di inserire enti aventi personalità giuridica di
diritto privato, fra gli enti che possono gestire gli ostelli della
gioventù, la risposta è semplice. La modifica appare superflua,
perché l'articolo in questione si riferisce in via generale alle
associazioni, che possono avere o non avere personalità giuridica,
necessariamente di diritto privato. Peraltro la locuzione già
utilizzata dalla legge regionale nel testo vigente sembra ampia
tanto da poter ricomprendere anche gli enti contemplati
nell'emendamento secondo la logica della riconduzione della specie
nella casistica più ampia. Se, invece, l'intenzione è di
predeterminare il fatto che possono essere anche dei soggetti
privati a realizzare, perché nell'ultima parte mi era parso di
capire questo...
(interruzione del Consigliere Sandri, fuori
microfono)
... in questo momento lei sa che la legge prevede che questo
intervento possa essere finanziato dalla Regione nei confronti di
Comuni e Comunità montane; se dovessimo procedere come chiede lei,
posto che fossimo d'accordo, ma non lo siamo, anche perché non
abbiamo approfondito questo tema, si dovrebbe procedere in altro
modo, perché interverremmo con un emendamento ad aprire tutta una
questione che di solito, quando facciamo delle modifiche di legge,
dovrebbe passare attraverso un confronto in commissione come
richiesto più volte dai Consiglieri affinché le categorie
potenzialmente interessate ad un dato tema vengano sentite dalle
commissioni, ed espongano le loro ragioni, eccetera.
Al di là della questione di metodo per la quale le ho risposto,
anche il metodo e il tipo di percorso mi sembrerebbe del tutto
affrettato.
Presidente
- La parola al Consigliere Sandri.
Sandri (PD)
- Sul merito credo che abbia... dice
questione di interpretazioni, però "ad abundantiam" per non
ritrovarsi con il funzionario che si appiglia al fatto che c'è solo
la parola "associazione" e non la parola "ente privato", sarebbe
meglio specificarlo, "ad abundantiam". Probabilmente è superfluo,
ma quel "probabilmente" indica che è necessario infilarlo.
La seconda cosa... mi dispiace dal punto di vista tecnico, però
mi sono attenuto al cattivo esempio che ha dato la Giunta
regionale, nel senso che qui siamo vicinissimi al Titolo III, Capo
I, articolo 46, "Disciplina degli interventi regionali in materia
di cultura"... qui è una legge a parte, che meritava tutt'altro
momento di confronto in commissione, molto più rilevante che non
parlare di un piccolo ostello della gioventù e di un'associazione,
che avete infilato nella finanziaria, per non farla discutere.
Dentro una finanziaria - si sa benissimo come si discute il
bilancio - è già difficile capire qualcosa del bilancio, questo
passa senza un confronto preciso. Non abbiamo detto nulla in
commissione, stavamo per non dire nulla in aula, ma ora lo diciamo,
perché... 2 pesi e 2 misure!
Rinvio pertanto al mittente, con gli interessi, l'accusa di una
scarsa capacità di confronto.
Presidente
- Pongo in votazione l'emendamento n. 6 dei
colleghi Sandri e Fontana, che recita:
Emendamento
Dopo l'articolo 42 è aggiunto il seguente:
"Articolo 42bis
(Modificazioni delle definizioni e caratteristiche degli
ostelli per la gioventù)
1. Al comma 1 dell'articolo 5 della legge regionale 29 maggio
1996, n. 11 (Disciplina delle strutture ricettive extralberghiere)
dopo la parola "associazioni" sono aggiunte le parole "o enti
aventi personalità giuridica privata".
Consiglieri presenti: 32
Votanti: 28
Favorevoli: 5
Contrari: 23
Astenuti: 4 (Ferraris, Frassy, Ottoz, Tibaldi)
Il Consiglio non approva.
Presidente
- Vi è l'emendamento n. 14 del gruppo
"Arcobaleno".
La parola al Consigliere Squarzino Secondina.
Squarzino (Arc-VA)
- Noi abbiamo visto finora questi
articoli che riguardano le iniziative culturali, eccetera; pensiamo
che la famosa legge sui borghi, la legge n. 30/2005, vada
ulteriormente finanziata, specialmente la parte che riguarda i
privati. È chiaro che il finanziamento previsto è molto limitato,
noi lo aumentiamo di altri 100mila euro che recuperiamo da un
capitolo che pensiamo benissimo che non abbia bisogno di grandi
risorse.
Presidente
- Pongo in votazione l'emendamento n. 14 del
gruppo "Arcobaleno", che recita:
Emendamento
Dopo l'articolo 42 è inserito il seguente:
"Articolo 42 bis
(Iniziative a favore dei borghi)
1. Al fine di salvaguardare i borghi dei centri storici dei
villaggi, il finanziamento della l.r. n. 30/2005 previsto dal
capitolo 65960, è aumentato di € 100.000, e tali risorse sono
recuperate nel cap. 21648.".
Consiglieri presenti: 32
Votanti: 27
Favorevoli: 4
Contrari: 23
Astenuti: 5 (Ferraris, Frassy, Ottoz, Tibaldi, Viérin
Adriana)
Il Consiglio non approva.
Presidente
- La parola al Consigliere Frassy
sull'articolo 43.
Frassy (CdL)
- Solo se l'Assessore delegato ci può dare
qualche ragguaglio in merito alle previsioni per la realizzazione
di queste opere, se il museo rimarrà chiuso, per quale periodo e
quale sarà il nuovo volto del museo stesso.
Presidente
- La parola all'Assessore all'agricoltura e
risorse naturali, Isabellon.
Isabellon (UV)
- Per quel che riguarda l'intervento, si
tratta di un intervento complessivo che riguarda anche la
struttura, perché anche questa necessita di interventi di
adeguamento delle parti impiantistiche, quindi rimarrà chiusa per
il periodo necessario per la realizzazione di queste opere e
sicuramente per l'anno in corso, 2007, perché si deve catalogare e
spostare tutto il materiale, poi per il tempo necessario
dell'intervento. Non ho i termini precisi comunque...
Frassy
(fuori microfono) - ... impegno
2008-2009-2010...
Isabellon (UV)
- ... sì, però è previsto un intervento
per quel che riguarda la parte strutturale e poi il riallestimento,
per cui potranno essere aperte, una volta fruibile l'area, delle
sale, comunque la prima cosa è durante il 2007 la rimozione e la
catalogazione di tutti i reperti e successivamente nel 2008-2009 ci
sarà l'intervento e la riapertura sarà successiva al riallestimento
previsto in questo intervento.
Presidente
- La parola al Consigliere Frassy.
Frassy (CdL)
- Solo una riflessione, che vuole essere
anche un invito. È vero che non c'è una visione globale dei musei,
perché a seconda di ciò che sta nel museo la competenza cambia.
Sarebbe forse più semplice se ci fosse un accentramento delle
competenze museali... perché? Perché normalmente i musei non
chiudono mai, nel senso che quando ci sono degli interventi vengono
chiuse delle sale, ma l'ipotesi di chiudere un museo e di non
prevedere un riallestimento temporaneo è una prassi inusuale, direi
diseducativa dal punto di vista della finalità dell'esposizione
museale.
Invito perciò l'Assessore Isabellon, che mi sembra abbia la
delega delle opere di intervento nel Museo di Saint-Pierre, di
trovare magari con l'Assessore Viérin che ha la delega sugli altri
musei, una soluzione che possa ipotizzare un riallestimento, magari
non completo, ma che consenta la fruibilità di quanto è in
esposizione. Mi sembra paradossale che il motivo principale della
chiusura sia la ricatalogazione delle esposizioni in atto nel
museo. Vado a memoria, ma mi sembra di ricordare che quel museo in
tempi non lontanissimi sia stato chiuso per parecchi anni; allora
bisognerebbe capire perché quando furono fatti quei lavori non
furono fatti questi, o capire se non si può da quell'esperienza
trovare una soluzione alternativa. Non siamo contrari alla
manutenzione, siamo perplessi su questa impostazione. Su questa
cosa torneremo in aula con una iniziativa ispettiva e invitiamo
l'Assessore a verificare la possibilità di dare seguito alle
considerazioni che abbiamo fatto.
Presidente
- Pongo in votazione l'articolo 43:
Consiglieri presenti: 29
Votanti e favorevoli: 21
Astenuti: 8 (Bortot, Frassy, Lattanzi, Ottoz, Sandri, Squarzino
Secondina, Tibaldi, Venturella)
Il Consiglio approva.
Presidente
- Pongo in votazione l'articolo 44:
Consiglieri presenti: 30
Votanti: 24
Favorevoli: 21
Contrari: 3
Astenuti: 6 (Ferraris, Frassy, Lattanzi, Ottoz, Sandri,
Tibaldi)
Il Consiglio approva.
Presidente
- La parola al Consigliere Squarzino Secondina
sull'articolo 45.
Squarzino (Arc-VA)
- Solo spiegare che noi, visto che
questo è un articolo che determina tutta l'autorizzazione di spesa
per le leggi regionali, votiamo contro l'articolo.
Presidente
- Pongo in votazione l'articolo 45:
Consiglieri presenti: 31
Votanti: 30
Favorevoli: 23
Contrari: 7
Astenuti: 1 (Ferraris)
Il Consiglio approva.
Presidente
- La parola al Consigliere Squarzino Secondina
sull'articolo 46.
Squarzino (Arc-VA)
- Tutto il Titolo III che riguarda gli
interventi in materia di agricoltura e sviluppo rurale... noi
abbiamo ritenuto non opportuno l'inserimento di questi articoli
nella legge finanziaria, ci è stata spiegata la motivazione, ne
prendiamo atto, quindi non abbiamo sollevato ulteriori critiche ed
elementi per abrogare o eliminare questa parte della legge
finanziaria. Rispetto al contenuto nel suo insieme, proprio perché
qui si individuano una serie di iniziative, anche importanti, che
andavano discusse con molta attenzione e su cui non c'è stato un
sufficiente approfondimento, ci asteniamo su tutti gli articoli del
Titolo III.
Presidente
- La parola al Vicepresidente Tibaldi.
Tibaldi (CdL)
- Il Titolo III è composto da 33 articoli e
rivoluziona completamente la materia degli interventi regionali in
agricoltura. Non so, non avendo partecipato alla fase propedeutica
all'approdo in aula, se la III Commissione ha potuto dedicarsi con
attenzione a questo insieme di norme di questa portata, che vanno
ad abrogare 9 leggi regionali, un regolamento e una serie di
disposizioni sparse che disciplinano la materia dell'agricoltura e
della zootecnia. Credo che la legge finanziaria, se correttamente
impostata, sarebbe dovuta finire all'articolo precedente, tutta
questa materia doveva essere esaminata con più attenzione e
maggiore possibilità di approfondimento da parte dei commissari
competenti. Riteniamo che questo non sia un modo di procedere
corretto; di conseguenza, sarebbe opportuno operare uno stralcio e
andare a votare l'articolo che prevede la dichiarazione di urgenza.
Mi piacerebbe sentire dai commissari della III Commissione quali
considerazioni possono fare in merito.
Qui si prevedono interventi di ogni tipo per le imprese in
agricoltura, fra l'altro c'è una contraddizione che mi pare di
rilevare nelle relazioni che sono state fatte lunedì sera
dall'Assessore Marguerettaz e nella relazione che si legge adesso
in accompagnamento alla legge finanziaria. Questi sono aiuti
agricoli regionali, interventi che prescindono dalla programmazione
del programma di sviluppo rurale; abbiamo letto, sulla relazione
fatta dall'Assessore, che invece questi fondi globali fanno
riferimento alla pianificazione di sviluppo rurale: vorremmo capire
come si conciliano queste due affermazioni, la sua, Assessore
Isabellon, che accompagna questo disegno di legge, e quella
dell'Assessore Marguerettaz che ha illustrato la disponibilità
finanziaria secondo un altro schema.
Per quanto riguarda l'articolato nel suo insieme, si nota che
l'agricoltura e la zootecnica sono fortemente sovvenzionati, non
vogliamo fare una critica in senso assoluto a questa impostazione,
ma è un'impostazione che rimane di stampo assistenzialistico per
un'agricoltura e una zootecnia di montagna che sarebbero altrimenti
- anzi già lo sono - in sofferenza, ma sono un'agricoltura e una
zootecnia che costano una quota del bilancio pari al 7% - mi
suggerisce il collega Lattanzi - e hanno un'incidenza sul valore
aggiunto pari all'1,5%. Nonostante tutta questa concentrazione di
risorse abbiamo visto un impoverimento in termini quantitativi di
numero di aziende rurali nella nostra Regione e ciò sta a
significare che c'è un abbandono da parte di questa tradizione
agricola delle giovani generazioni. Qui gli interventi finanziari
sono consistenti, anche se - come illustrava l'Assessore
Marguerettaz - sono ridotti rispetto al passato, ma la filosofia
resta la stessa: l'agricoltura deve essere fortemente assistita,
altrimenti nella nostra Regione rischierebbe l'estinzione.
Fatte queste considerazioni, sull'articolato ribadiamo che la
procedura avrebbe dovuto seguire la via ordinaria e non questa via
di urgenza, che costituisce una "Omnibus" inserita nella
finanziaria. Abbiamo già un insieme di leggi di manutenzione del
sistema regionale, che avrebbero dovuto essere esaminate in questa
seduta, ma sono slittate alla prossima e costituiscono la
cosiddetta "Omnibus", qui se ne aggiunge un'altra. Vuol dire che la
legiferazione secondo le vie brevi sta prendendo il sopravvento
sulla legiferazione che segue gli schemi ordinari. Questo penso sia
un avvilimento delle funzioni consiliari a scapito di una Giunta
che sta debordando e surrogando quella che sarebbe la precipua
funzione del Consiglio: quella legislativa.
Presidente
- La parola al Consigliere Lattanzi.
Lattanzi (CdL)
- Rapidamente, considerato che non è
facile fare l'Assessore all'agricoltura in periodi dove
l'agricoltura ha bisogno di grandi aiuti per essere mantenuta e per
svolgere quel ruolo di presidio del territorio montano che sarebbe
viceversa desertificato, e farlo in un contesto di Europa, di
contributi non possibili, assistenzialismi modificati con procedure
che non sono facili... vorrei aggiungere una considerazione.
Noi, comunque, importanti risorse le abbiamo già investite negli
anni passati e un primo piccolo bilancio lo possiamo già fare: di
tante risorse concesse a molte aziende agricole che hanno
ristrutturato "mayen", stalle in alta quota, oggi ci troviamo ad
avere in molti casi "mayen" di grande lusso, cioè strutture molto
moderne, riqualificate e molto accessibili. Purtroppo vorrei
evidenziare che anche questa estate molte delle strutture che hanno
utilizzato denaro pubblico per essere ristrutturate sono state poi
abbandonate. Di peggio, strutture che beneficiano ancora di
importanti sovvenzioni pubbliche, vedono un fenomeno che sta
dilagando e su cui vorrei ci fosse grande attenzione, di allevatori
che portano i manzi in alta quota, li abbandonano per 2 mesi e
neanche quando nevica vanno a recuperare il bestiame! Su questo
credo che l'Assessorato debba verificare che gli investimenti che
la comunità valdostana fa per sostenere un presidio nel territorio,
realmente raggiungono questo obiettivo. Se dobbiamo spendere i
soldi per ristrutturare stalle, per aiutare gli agricoltori e poi
questi soldi vengono intascati senza che il lavoro sia fatto, lo
sforzo di tutta la comunità valdostana è assolutamente inutile. Gli
animali vengono abbandonati addirittura nel mese di agosto sotto la
neve; pur chiamati, gli allevatori se ne "strafregano"! Siccome per
una mela marcia non dobbiamo condannare un intero cesto, credo che
un buon controllo permetterebbe agli allevatori sani di non essere
giudicati male da quei pochi che prendono i contributi e il lavoro
non lo fanno.
Presidente
- La parola all'Assessore all'agricoltura e
risorse naturali, Isabellon.
Isabellon (UV)
- Due spiegazioni. In merito al fatto che
si faccia confusione fra il PSR e la parte normativa che andiamo ad
esaminare... forse c'era da qualche parte, ma credo sia nel momento
in cui è stato condensato il tutto, perché nell'articolato abbiamo
visto che all'articolo 35 - che non abbiamo dibattuto forse perché
era abbastanza chiaro - si parlava espressamente del programma di
sviluppo rurale, che in base al nuovo regolamento comunitario
1698/05 prevede che, a differenza della vecchia programmazione,
deve contenere tutte le misure cofinanziate e non più tutto quello
che era contenuto nel vecchio piano; di conseguenza, e questa è una
delle motivazioni per cui si è dovuti andare a riconsiderare la
regolamentazione attuale e le norme per quel che riguarda gli aiuti
di Stato, è stata fatta questa seconda parte.
Credo che nel Titolo III, nella premessa generale, sia spiegato
bene il fatto che ci siano delle scadenze ravvicinate proprio in
merito ai recenti regolamenti comunitari, per cui l'adeguamento è
necessario di tutta la normativa per gli aiuti di Stato entro il 31
dicembre 2007; questo in base al regolamento di esenzione, che
prevede che a differenza del passato attualmente le norme che sono
approvate e che vanno al regolamento di esenzione, non chiedono più
una procedura di notifica come per il PSR, ma è sufficiente una
comunicazione mediante trasmissione dei provvedimenti. Il fatto che
si deve rispettare la scadenza del 31 dicembre 2007 e sia adottata
questa linea di maggior speditezza... il che non significa non
volerne discutere, perché con le nostre strutture siamo stati
disponibili nei confronti della III Commissione e quando siamo
stati auditi abbiamo dato tutte le spiegazioni richieste, e quello
che è emerso in quella sede è che non si va a stravolgere
nulla.
Se poi dovessimo nell'articolato andare ad identificare articolo
per articolo anche le novità, sono veramente pochissime. L'unica
cosa si va solo a razionalizzare la norma attuale, mantenendo al di
fuori della considerazione solo quelle leggi che riguardano la
zootecnia, cioè le 2 leggi regionali della zootecnia, la legge n.
21/2001 e la legge n. 3/2002, in più la legge dell'agriturismo la
legge n. 29/2006 recentemente modificata. Direi che non ci sono
particolari novità, si tratta di una riorganizzazione e di una
razionalizzazione dell'impianto normativo, e questo è il motivo per
cui si è scelta questa strada, altrimenti si sarebbe fatto un
percorso normale che però sarebbe stato penalizzante per il
settore, perché non potevamo essere all'inizio del 2008 in linea
per avere la continuità amministrativa.
Presidente
- Pongo in votazione l'articolo 46:
Consiglieri presenti: 32
Votanti e favorevoli: 24
Astenuti: 8 (Bortot, Ferraris, Fontana Carmela, Lattanzi, Ottoz,
Squarzino Secondina, Tibaldi, Venturella)
Il Consiglio approva.
Presidente
- Pongo in votazione l'articolo 47:
Consiglieri presenti: 32
Votanti e favorevoli: 24
Astenuti: 8 (Bortot, Ferraris, Fontana Carmela, Lattanzi, Ottoz,
Squarzino Secondina, Tibaldi, Venturella)
Il Consiglio approva.
Presidente
- Pongo in votazione l'articolo 48:
Consiglieri presenti: 32
Votanti e favorevoli: 24
Astenuti: 8 (Bortot, Ferraris, Fontana Carmela, Lattanzi, Ottoz,
Squarzino Secondina, Tibaldi, Venturella)
Il Consiglio approva.
Presidente
- Pongo in votazione l'articolo 49:
Consiglieri presenti: 32
Votanti e favorevoli: 24
Astenuti: 8 (Bortot, Ferraris, Fontana Carmela, Lattanzi, Ottoz,
Squarzino Secondina, Tibaldi, Venturella)
Il Consiglio approva.
Presidente
- All'articolo 50 vi è l'emendamento n. 6
della II Commissione, che recita:
Emendamento
Al comma 1 dell'articolo 50 aggiungere la seguente
lettera:
"e) impianti di biogas.".
Pongo in votazione l'articolo 50 nel testo così emendato:
Articolo 50
(Investimenti nelle aziende agricole)
1. Al fine di favorire la razionalizzazione della gestione
aziendale mediante la riduzione dei costi di produzione, il
miglioramento della qualità della produzione, la tutela e il
miglioramento dell'ambiente naturale, delle condizioni di igiene e
di benessere degli animali e l'incremento della produzione di
energie alternative e da fonti rinnovabili, possono essere concessi
aiuti per la realizzazione delle seguenti iniziative:
a) dotazione di attrezzature e macchinari, ivi compresi gli
strumenti informatici, destinati al miglioramento, all'incremento e
alla tutela della produzione agricola, in misura comunque non
superiore al loro valore di mercato;
b) costruzione, acquisizione o miglioramento di beni
immobili;
c) spese e oneri di progettazione e altre spese di carattere
generale correlate alle iniziative di cui alle lettere a) e
b);
d) acquisto di terreni diversi da quelli destinati
all'edilizia, sino ad un costo non superiore al 10 per cento delle
spese ammissibili dell'investimento.
e) impianti di biogas.
2. La Giunta regionale stabilisce, con propria deliberazione,
l'ammontare percentuale concedibile degli aiuti, in misura comunque
non superiore:
a) al 60 per cento della spesa ammissibile, per investimenti
realizzati da giovani agricoltori entro cinque anni
dall'insediamento;
b) al 75 per cento della spesa ammissibile relativa ai costi
aggiuntivi necessari all'attuazione di norme specifiche per la
tutela e il miglioramento dell'ambiente e il miglioramento delle
condizioni igieniche negli allevamenti o del benessere degli
animali, diretti a conformarsi ai nuovi requisiti comunitari minimi
ovvero a superare i requisiti comunitari minimi in vigore;
c) al 50 per cento della spesa ammissibile, negli altri
casi.
3. Il limite massimo degli aiuti concedibili ad ogni singolo
beneficiario nel corso di tre esercizi finanziari è pari a euro
500.000.
4. Gli aiuti di cui al presente articolo non possono essere
concessi nei seguenti casi:
a) acquisto di diritti di produzione, animali e piante
annuali;
b) impianto di piante annuali;
c) drenaggi, impianti e opere per l'irrigazione, salvo che
tali interventi permettano di ridurre di almeno il 25 per cento il
precedente consumo di acqua;
d) semplici investimenti di sostituzione;
e) fabbricazione di prodotti di imitazione o di sostituzione
del latte o dei prodotti lattiero-caseari.
5. Possono beneficiare degli aiuti per la realizzazione delle
iniziative di cui al comma 1, lettere b) e c), anche i proprietari
di immobili destinati ad attività agricola non titolari o
conduttori di azienda agricola.
Consiglieri presenti: 32
Votanti e favorevoli: 24
Astenuti: 8 (Bortot, Ferraris, Fontana Carmela, Lattanzi, Ottoz,
Squarzino Secondina, Tibaldi, Venturella)
Il Consiglio approva.
Presidente
- All'articolo 51 vi è l'emendamento n. 7
della II Commissione, che recita:
Emendamento
Il comma 1 dell'articolo 51 è sostituito dal
seguente:
1. Al fine di conservare la fruibilità del territorio di alta
montagna, consentendone l'utilizzazione per lo svolgimento della
tradizionale pratica della transumanza e garantendo, allo stesso
tempo, la tutela e il miglioramento dell'ambiente naturale, delle
condizioni di igiene, di benessere degli animali e della qualità
delle produzioni, nonché la riduzione dei costi di produzione, il
recupero del patrimonio storico e architettonico a valenza agricola
e l'incremento della produzione di energie alternative e da fonti
rinnovabili, possono essere concessi aiuti per la realizzazione
delle seguenti iniziative:
a) interventi diretti alla conservazione di elementi non
produttivi del patrimonio aziendale, avente interesse ambientale,
archeologico o storico;
b) interventi diretti alla conservazione di elementi del
patrimonio facente parte dei fattori produttivi
dell'azienda;
c) spese e oneri di progettazione inerenti agli interventi di
cui alle lettere a) e b).
Pongo in votazione l'articolo 51 nel testo così emendato:
Articolo 51
(Conservazione di paesaggi e fabbricati rurali
tradizionali)
1. Al fine di conservare la fruibilità del territorio di alta
montagna, consentendone l'utilizzazione per lo svolgimento della
tradizionale pratica della transumanza e garantendo, allo stesso
tempo, la tutela e il miglioramento dell'ambiente naturale, delle
condizioni di igiene, di benessere degli animali e della qualità
delle produzioni, nonché la riduzione dei costi di produzione, il
recupero del patrimonio storico, architettonico a valenza agricola
e l'incremento della produzione di energie alternative e da fonti
rinnovabili, possono essere concessi aiuti per la realizzazione
delle seguenti iniziative:
a) interventi diretti alla conservazione di elementi non
produttivi del patrimonio aziendale, avente interesse ambientale,
archeologico o storico;
b) interventi diretti alla conservazione di elementi del
patrimonio facente parte dei fattori produttivi
dell'azienda;
c) spese e oneri di progettazione inerenti agli interventi di
cui alle lettere a) e b).
2. La Giunta regionale stabilisce, con propria deliberazione,
l'ammontare percentuale concedibile degli aiuti, in misura comunque
non superiore:
a) al 100 per cento della spesa ammissibile, per gli
interventi di cui al comma 1, lettera a), e per le spese e gli
oneri di progettazione ad essi inerenti di cui al comma 1, lettera
c); nel caso di opere in economia effettuate direttamente dal
beneficiario o dai suoi collaboratori nell'attività aziendale non
possono essere concessi aiuti per un importo superiore a euro
10.000;
b) al 75 per cento della spesa ammissibile, per gli
interventi di cui al comma 1, lettera b), e per le spese e gli
oneri di progettazione ad essi inerenti di cui al comma 1, lettera
c), quando tali iniziative non comportino aumento della capacità
produttiva aziendale;
c) al 50 per cento della spesa ammissibile, per gli
interventi di cui al comma 1, lettera b), e per le spese e gli
oneri di progettazione ad essi inerenti di cui al comma 1, lettera
c), quando tali iniziative comportino aumento della capacità
produttiva aziendale; detto limite può essere incrementato di
ulteriori dieci punti percentuali se l'iniziativa è effettuata da
giovani agricoltori entro cinque anni dall'insediamento;
d) al 100 per cento delle spese aggiuntive determinate
dall'utilizzo di materiali tradizionali necessari per preservare le
caratteristiche architettoniche degli edifici, nel caso di
interventi che comportino aumento della capacità
produttiva.
3. Possono beneficiare degli aiuti di cui al presente
articolo anche i proprietari di immobili destinati ad attività
agricola non titolari o conduttori di azienda agricola.
Consiglieri presenti: 32
Votanti e favorevoli: 24
Astenuti: 8 (Bortot, Ferraris, Fontana Carmela, Lattanzi, Ottoz,
Squarzino Secondina, Tibaldi, Venturella)
Il Consiglio approva.
Presidente
- Pongo in votazione l'articolo 52:
Consiglieri presenti: 32
Votanti e favorevoli: 24
Astenuti: 8 (Bortot, Ferraris, Fontana Carmela, Lattanzi, Ottoz,
Squarzino Secondina, Tibaldi, Venturella)
Il Consiglio approva.
Presidente
- Pongo in votazione l'articolo 53:
Consiglieri presenti: 32
Votanti e favorevoli: 24
Astenuti: 8 (Bortot, Ferraris, Fontana Carmela, Lattanzi, Ottoz,
Squarzino Secondina, Tibaldi, Venturella)
Il Consiglio approva.
Presidente
- Pongo in votazione l'articolo 54:
Consiglieri presenti: 32
Votanti e favorevoli: 24
Astenuti: 8 (Bortot, Ferraris, Fontana Carmela, Lattanzi, Ottoz,
Squarzino Secondina, Tibaldi, Venturella)
Il Consiglio approva.
Presidente
- Pongo in votazione l'articolo 55:
Consiglieri presenti: 32
Votanti e favorevoli: 24
Astenuti: 8 (Bortot, Ferraris, Fontana Carmela, Lattanzi, Ottoz,
Squarzino Secondina, Tibaldi, Venturella)
Il Consiglio approva.
Presidente
- Pongo in votazione l'articolo 56:
Consiglieri presenti: 32
Votanti e favorevoli: 24
Astenuti: 8 (Bortot, Ferraris, Fontana Carmela, Lattanzi, Ottoz,
Squarzino Secondina, Tibaldi, Venturella)
Il Consiglio approva.
Presidente
- All'articolo 57 vi è l'emendamento n. 8
della II Commissione, che recita:
Emendamento
Al comma 2 dell'articolo 57 le parole: "secondo modalità e
parametri stabiliti con deliberazione della Giunta regionale" sono
sostituite dalle seguenti: "secondo modalità, parametri e oneri
stabiliti con deliberazione della Giunta regionale".
Pongo in votazione l'articolo 57 nel testo così emendato:
Articolo 57
(Interventi diretti)
1. Al fine di promuovere lo sviluppo dell'agricoltura
regionale, possono essere effettuati da parte della Regione
interventi diretti per l'acquisizione, la realizzazione e il
miglioramento di strutture ed impianti fissi.
2. Nei casi di cui al comma 1, la Regione conserva la
proprietà delle strutture e degli impianti e ne affida la gestione
a terzi, secondo modalità, parametri e oneri stabiliti con
deliberazione della Giunta regionale.
Consiglieri presenti: 32
Votanti e favorevoli: 24
Astenuti: 8 (Bortot, Ferraris, Fontana Carmela, Lattanzi, Ottoz,
Squarzino Secondina, Tibaldi, Venturella)
Il Consiglio approva.
Presidente
- Pongo in votazione l'articolo 58:
Consiglieri presenti: 32
Votanti e favorevoli: 24
Astenuti: 8 (Bortot, Ferraris, Fontana Carmela, Lattanzi, Ottoz,
Squarzino Secondina, Tibaldi, Venturella)
Il Consiglio approva.
Presidente
- Pongo in votazione l'articolo 59:
Consiglieri presenti: 33
Votanti e favorevoli: 24
Astenuti: 9 (Bortot, Ferraris, Fontana Carmela, Frassy,
Lattanzi, Ottoz, Squarzino Secondina, Tibaldi, Venturella)
Il Consiglio approva.
Presidente
- Pongo in votazione l'articolo 60:
Consiglieri presenti: 33
Votanti e favorevoli: 24
Astenuti: 9 (Bortot, Ferraris, Fontana Carmela, Frassy,
Lattanzi, Ottoz, Squarzino Secondina, Tibaldi, Venturella)
Il Consiglio approva.
Presidente
- Pongo in votazione l'articolo 61:
Consiglieri presenti: 33
Votanti e favorevoli: 24
Astenuti: 9 (Bortot, Ferraris, Fontana Carmela, Frassy,
Lattanzi, Ottoz, Squarzino Secondina, Tibaldi, Venturella)
Il Consiglio approva.
Presidente
- Pongo in votazione l'articolo 62:
Consiglieri presenti: 33
Votanti e favorevoli: 24
Astenuti: 9 (Bortot, Ferraris, Fontana Carmela, Frassy,
Lattanzi, Ottoz, Squarzino Secondina, Tibaldi, Venturella)
Il Consiglio approva.
Presidente
- Pongo in votazione l'articolo 63:
Consiglieri presenti: 33
Votanti e favorevoli: 24
Astenuti: 9 (Bortot, Ferraris, Fontana Carmela, Frassy,
Lattanzi, Ottoz, Squarzino Secondina, Tibaldi, Venturella)
Il Consiglio approva.
Presidente
- Pongo in votazione l'articolo 64:
Consiglieri presenti: 33
Votanti e favorevoli: 24
Astenuti: 9 (Bortot, Ferraris, Fontana Carmela, Frassy,
Lattanzi, Ottoz, Squarzino Secondina, Tibaldi, Venturella)
Il Consiglio approva.
Presidente
- Pongo in votazione l'articolo 65:
Consiglieri presenti: 33
Votanti e favorevoli: 24
Astenuti: 9 (Bortot, Ferraris, Fontana Carmela, Frassy,
Lattanzi, Ottoz, Squarzino Secondina, Tibaldi, Venturella)
Il Consiglio approva.
Presidente
- Pongo in votazione l'articolo 66:
Consiglieri presenti: 33
Votanti e favorevoli: 24
Astenuti: 9 (Bortot, Ferraris, Fontana Carmela, Frassy,
Lattanzi, Ottoz, Squarzino Secondina, Tibaldi, Venturella)
Il Consiglio approva.
Presidente
- La parola al Consigliere Frassy
sull'articolo 67.
Frassy (CdL)
- Sul 67, Assessore Isabellon... ci può dire
questo articolo cosa innova rispetto alla procedura corrente...
perché non è chiaro né dall'articolato né dalla relazione.
Presidente
- La parola all'Assessore all'agricoltura e
risorse naturali, Isabellon.
Isabellon (UV)
- L'articolo 67 si riferisce agli aiuti
che possono essere concessi ai consorzi di miglioramento fondiario
riconosciuti, e alle consorterie anch'esse legalmente riconosciute
e agli altri enti gestori di opere irrigue, si tratta di altri
enti; nel caso specifico, sono situazioni legate a Comuni che
gestiscono opere irrigue, per le spese relative alla costituzione,
fusione, incorporazione, modificazione di confini territoriali;
questo fa riferimento alla legge n. 3/2001, che incentiva la
riorganizzazione dei consorzi, in particolare, e, nello specifico,
la copertura territoriale dei consorzi stessi, perché storicamente
i consorzi erano molto spesso legati a dei singoli obiettivi, che
possono essere per i consorzi irrigui la gestione delle acque, e
nel caso di passaggio ai consorzi di miglioramento fondiario vanno
ad estendersi alla gestione di tutto il territorio, quindi
miglioramento fondiario inteso anche come gli altri servizi al
territorio.
Si verifica allora che nello stesso Comune a volte ci sono più
consorzi che, in base alla legge n. 3/2001, devono essere un po'
per volta accorpati fra di loro, tutto questo comporta il catasto
del consorzio, la ricerca catastale e tutte le spese relative
all'accorpamento di questi consorzi. In più l'obiettivo è quello di
andare a considerare anche quella parte di territorio, molto spesso
precedentemente non considerata, che è quella relativa ai boschi e
al patrimonio non prettamente agricolo, questo con l'obiettivo di
intervenire attraverso i consorzi per degli interventi che non sono
solo quelli legati all'agricoltura; mentre per il punto b),
l'attività di gestione e funzionamento sono le spese di gestione
dei consorzi stessi, che riguardano le spese di segreteria,
riguardano le piccole spese che ogni consorzio può avere e queste
spese, allo stato attuale, erano considerate con una percentuale
massima di intervento del 60%. La novità - ed è ammesso dalle
direttive comunitarie - è che il contributo già esistente viene
esteso anche alle consorterie che prima non c'erano e gli altri
enti gestori di opere irrigue, mentre per l'intensità dell'aiuto è
elevabile al 100%, naturalmente questo sulla base delle
disponibilità di bilancio.
Presidente
- La parola al Consigliere Frassy.
Frassy (CdL)
- Riteniamo negativa l'impostazione che
viene data con l'articolo 67, e cercheremo di spiegarne il perché.
I consorzi fino adesso hanno usufruito di ingenti risorse per le
opere per le quali i consorzi stessi si costituivano,
sostanzialmente ingenti contribuzioni per l'attività stessa del
consorzio, ed erano tenute fuori le spese di gestione e di
funzionamento, che spesso venivano attuate su meccanismi
volontari.
Non vorremmo che l'istituzione di questa norma, soprattutto
nella lettera b), incentivasse nell'ambito di certe prassi di
sotto-sotto-sottogoverno, anche l'attitudine a rendere interessante
e remunerativa la presidenza piuttosto che la partecipazione agli
organismi dei consorzi, anche perché, a questo punto, con la
previsione di andare a coprire il 100%, compatibilmente alle
disponibilità finanziarie e di bilancio, di fatto non si mette un
limite alcuno alla crescita delle spese di gestione, che sino
adesso forse erano relativamente contenute. Se la nostra previsione
sia azzeccata o meno, questo lo vedremo a consuntivo, ma il rischio
è sicuramente questo. Voteremo pertanto contro all'articolo 67.
Presidente
- Pongo in votazione l'articolo 67:
Consiglieri presenti: 31
Votanti: 26
Favorevoli: 22
Contrari: 4
Astenuti: 5 (Bortot, Ferraris, Fontana Carmela, Squarzino
Secondina, Venturella)
Il Consiglio approva.
Presidente
- Pongo in votazione l'articolo 68:
Consiglieri presenti: 33
Votanti e favorevoli: 22
Astenuti: 11 (Bortot, Ferraris, Fiou, Fontana Carmela, Frassy,
Lattanzi, Ottoz, Sandri, Squarzino Secondina, Tibaldi,
Venturella)
Il Consiglio approva.
Presidente
- Pongo in votazione l'articolo 69:
Consiglieri presenti: 33
Votanti e favorevoli: 22
Astenuti: 11 (Bortot, Ferraris, Fiou, Fontana Carmela, Frassy,
Lattanzi, Ottoz, Sandri, Squarzino Secondina, Tibaldi,
Venturella)
Il Consiglio approva.
Si dà atto che dalle ore 19,21 presiede il Vicepresidente
Lanièce.
Presidente
- Posso mettere in votazione l'articolo 70 con
gli emendamenti?
La parola all'Assessore all'agricoltura e risorse naturali,
Isabellon.
Isabellon (UV)
- Qui ricordo che l'articolo 70 era già
stato emendato in sede di commissione per quel che riguarda il
comma 3, le parole
"fatte salve le iniziative di cui
all'articolo 66"
- questo era stato emendato in commissione -
sono sostituite dalle seguenti:
"fatte salve le iniziative di
cui agli articoli 50, 51 e 66"
. Dicevo che questo comma è stato
emendato in commissione introducendo una deroga al principio
dell'avvio delle iniziative ammesse ad agevolazione, solo dopo
l'adozione del relativo provvedimento di concessione, per le
iniziative di cui all'articolo 66 infrastrutture rurali, nel caso
queste vengano intraprese per ragioni di urgenza, al fine di
garantire la prosecuzione dell'attività agricola o di prevedere
danni a persone, animali o cose.
Con questo ulteriore emendamento si vuole estendere tale
previsione anche alle iniziative di cui agli articoli 50,
"Investimenti nelle aziende agricole", e 51, "Conservazione di
paesaggi e fabbricato rurali tradizionali", in pratica aziende di
piano e aziende di alpeggio, in modo da consentire anche con
riferimento a queste ultime, nel caso si presentino le medesime
ragioni di urgenza, l'avvio anche prima della presentazione della
relativa domanda di agevolazione: questo per casi di urgenza
comprovata.
Presidente
- La parola al Consigliere Frassy.
Frassy (CdL)
- Per esprimere un modesto plauso a questa
piccola modificazione, ma sarebbe stato auspicabile maggior
coraggio nella gestione del Titolo III, perché il principio è che
le azioni, le iniziative non possono essere avviate, se non
successivamente all'adozione del provvedimento di concessione,
fatte salve le fattispecie che erano state indicate in commissione
e ora nel suo emendamento.
Il problema è che non mi sembra che stia scritto da alcuna parte
qual è il tempo massimo dell'iter istruttorio; sarebbe stato
opportuno che, nell'andare a codificare questo iter istruttorio ci
fosse un tempo massimo, altrimenti il rischio è di rimanere
prigionieri della burocrazia, ed è per questo che esprimiamo un
giudizio di astensione su questo articolo così emendato.
Presidente
- All'articolo 70 vi sono 2 emendamenti:
l'emendamento n. 1 dell'Assessore Isabellon e l'emendamento n. 9
della II Commissione. Ne do rispettivamente lettura:
Emendamento
1. Al comma 3 dell'articolo 70, le parole: "fatte salve le
iniziative di cui all'articolo 66" sono sostituite dalle seguenti:
"fatte salve le iniziative di cui agli articoli 50, 51 e
66".
Emendamento
Al comma 3 dell'articolo 70 sono aggiunte, in fine, le
seguenti parole: ", fatte salve le iniziative di cui all'articolo
66 intraprese per ragioni di urgenza, al fine di garantire la
prosecuzione dell'attività agricola o di prevenire danni a persone,
animali o cose, le quali possono essere avviate anche prima della
presentazione della relativa domanda di agevolazione".
Pongo in votazione l'articolo 70 nel testo così emendato:
Articolo 70
(Presentazione delle domande e istruttoria)
1. Le domande dirette all'ottenimento delle agevolazioni
previste dal presente titolo sono presentate alla struttura
regionale competente in relazione al settore interessato
dall'agevolazione, di seguito denominata struttura
competente.
2. La struttura competente verifica la completezza e la
regolarità delle domande e ne valuta l'ammissibilità.
3. Le iniziative ammesse ad agevolazione devono essere
avviate successivamente all'adozione del relativo provvedimento di
concessione, fatte salve le iniziative di cui di cui agli articoli
50, 51 e 66 intraprese per ragioni di urgenza, al fine di garantire
la prosecuzione dell'attività agricola o di prevenire danni a
persone, animali o cose, le quali possono essere avviate anche
prima della presentazione della relativa domanda di
agevolazione.
4. L'erogazione delle agevolazioni è subordinata alla
verifica della completezza e della regolarità della documentazione
di spesa esibita dal beneficiario.
5. Le opere in economia effettuate direttamente dal
beneficiario o dai suoi collaboratori sono ammesse ad agevolazione
qualora siano riconducibili alla normale attività svolta
dall'imprenditore agricolo. Per normale attività si intende quella
che l'imprenditore agricolo è in grado di porre in essere,
disponendo di attrezzature e professionalità sufficienti, con il
lavoro proprio, della sua famiglia e dei suoi dipendenti. La Giunta
regionale definisce, con la deliberazione di cui all'articolo 75, i
limiti massimi di spesa ammissibile per i lavori in proprio e i
prezzi di riferimento, al fine di valutare la congruità della
spesa.
Consiglieri presenti: 31
Votanti e favorevoli: 21
Astenuti: 10 (Bortot, Ferraris, Fiou, Frassy, Lattanzi, Ottoz,
Sandri, Squarzino Secondina, Tibaldi, Venturella)
Il Consiglio approva.
Si dà atto che dalle ore 19,25 riassume la presidenza il
Presidente Perron.
Presidente
- Pongo in votazione l'articolo 71:
Consiglieri presenti: 32
Votanti e favorevoli: 23
Astenuti: 9 (Bortot, Ferraris, Fiou, Frassy, Lattanzi, Ottoz,
Squarzino Secondina, Tibaldi, Venturella)
Il Consiglio approva.
Presidente
- Pongo in votazione l'articolo 72:
Consiglieri presenti: 33
Votanti e favorevoli: 23
Astenuti: 10 (Bortot, Ferraris, Fiou, Frassy, Lattanzi, Ottoz,
Sandri, Squarzino Secondina, Tibaldi, Venturella)
Il Consiglio approva.
Presidente
- All'articolo 73 vi è l'emendamento n. 2
dell'Assessore Isabellon, che recita:
Emendamento
1. La lettera b) del comma 1 dell'articolo 73 è sostituita
dalla seguente:
"b) non ultimi le iniziative concernenti beni immobili entro
i termini massimi stabiliti, in relazione a ciascuna tipologia di
iniziativa, dalla deliberazione della Giunta regionale di cui
all'articolo 75, comunque non superiori a cinque anni dalla data di
concessone dell'agevolazione;".
Pongo in votazione l'articolo 73 nel testo così emendato:
Articolo 73
(Revoca)
1. Salvi gravi e comprovati motivi, le agevolazioni sono
revocate qualora il beneficiario contravvenga agli obblighi
previsti dal presente titolo e dalle relative disposizioni
applicative. In particolare, le agevolazioni sono revocate qualora
il soggetto beneficiario:
a) violi il divieto di cui all'articolo 71, comma 2;
b) non ultimi le iniziative concernenti beni immobili entro i
termini massimi stabiliti, in relazione a ciascuna tipologia di
iniziativa, dalla deliberazione della Giunta regionale di cui
all'articolo 75, comunque non superiori a cinque anni dalla data di
concessone dell'agevolazione;
c) non ultimi le iniziative concernenti beni mobili entro un
anno dalla data di concessione dell'agevolazione;
d) attui l'iniziativa in modo difforme rispetto alle modalità
previste.
2. L'agevolazione è inoltre revocata qualora dai controlli
effettuati risulti la non veridicità delle dichiarazioni e delle
informazioni rese dai beneficiari al fine dell'ottenimento
dell'agevolazione, nonché qualora, decorso un anno dalla data di
concessione dell'agevolazione, l'iniziativa non sia stata ancora
avviata.
3. La revoca comporta l'obbligo di restituire, entro sessanta
giorni dalla comunicazione del relativo provvedimento:
a) l'intero ammontare del contributo in conto capitale e del
contributo in conto interessi percepito sino alla data del
provvedimento di revoca, maggiorato degli interessi calcolati con
le modalità di cui al comma 4;
b) il capitale residuo del mutuo, maggiorato della differenza
tra gli interessi calcolati con le modalità di cui al comma 4 e gli
interessi corrisposti.
4. Gli interessi sono riferiti al periodo intercorrente tra
la data di erogazione dell'aiuto e la data del provvedimento di
revoca e sono calcolati sulla base della media ponderata del tasso
ufficiale di riferimento, riferita al periodo in cui si è
beneficiato dell'agevolazione.
5. Nel provvedimento di revoca sono fissate le eventuali
condizioni di rateizzazione, in un periodo comunque non superiore a
ventiquattro mesi.
6. La revoca dell'agevolazione può essere disposta anche in
misura parziale, purché proporzionale all'inadempimento
riscontrato.
Consiglieri presenti: 34
Votanti e favorevoli: 24
Astenuti: 10 (Bortot, Ferraris, Fiou, Frassy, Lattanzi, Ottoz,
Sandri, Squarzino Secondina, Tibaldi, Venturella)
Il Consiglio approva.
Presidente
- Pongo in votazione l'articolo 74:
Consiglieri presenti: 34
Votanti e favorevoli: 24
Astenuti: 10 (Bortot, Ferraris, Fiou, Frassy, Lattanzi, Ottoz,
Sandri, Squarzino Secondina, Tibaldi, Venturella)
Il Consiglio approva.
Presidente
- La parola al Consigliere Frassy
sull'articolo 75.
Frassy (CdL)
- Sull'articolo 75 esprimiamo un giudizio
negativo, perché questo articolo ricalca un metodo e un "cliché"
già visti, che sono quelli di delegare con la massima discrezione
alla Giunta non solo aspetti marginali e di mera applicazione, ma
anche tutta una serie di parametri che condizionano l'accesso o
meno alle provvidenze indicate dal Titolo III: condizioni minime di
redditività e quant'altro possa essere oggetto di agevolazione, di
contribuzione. Riteniamo perciò che questa discrezionalità sia non
regolamentata da un indirizzo del Consiglio e che di conseguenza
non sia dal nostro punto di vista condivisibile.
Presidente
- Pongo in votazione l'articolo 75:
Consiglieri presenti: 33
Votanti: 27
Favorevoli: 24
Contrari: 3
Astenuti: 6 (Bortot, Ferraris, Fiou, Sandri, Squarzino
Secondina, Venturella)
Il Consiglio approva.
Presidente
- Pongo in votazione l'articolo 76:
Consiglieri presenti: 33
Votanti: 27
Favorevoli: 24
Contrari: 3
Astenuti: 6 (Bortot, Ferraris, Fiou, Sandri, Squarzino
Secondina, Venturella)
Il Consiglio approva.
Presidente
- Pongo in votazione l'articolo 77:
Consiglieri presenti: 33
Votanti: 27
Favorevoli: 24
Contrari: 3
Astenuti: 6 (Bortot, Ferraris, Fiou, Sandri, Squarzino
Secondina, Venturella)
Il Consiglio approva.
Presidente
- Pongo in votazione l'articolo 78:
Consiglieri presenti: 33
Votanti: 27
Favorevoli: 24
Contrari: 3
Astenuti: 6 (Bortot, Ferraris, Fiou, Sandri, Squarzino
Secondina, Venturella)
Il Consiglio approva.
Presidente
- Pongo in votazione l'articolo 79:
Consiglieri presenti: 33
Votanti: 27
Favorevoli: 24
Contrari: 3
Astenuti: 6 (Bortot, Ferraris, Fiou, Sandri, Squarzino
Secondina, Venturella)
Il Consiglio approva.
Presidente
- Pongo in votazione l'allegato A:
Consiglieri presenti: 33
Votanti: 27
Favorevoli: 24
Contrari: 3
Astenuti: 6 (Bortot, Ferraris, Fiou, Sandri, Squarzino
Secondina, Venturella)
Il Consiglio approva.
Presidente
- All'allegato B vi è l'emendamento n. 5 del
gruppo "Arcobaleno".
La parola alla Consigliera Squarzino Secondina.
Squarzino (Arc-VA)
- Noi, sempre nell'ottica di
potenziare la legge n. 3/2006 sulle energie alternative, energia e
razionalizzazione, vogliamo aumentare queste risorse e possiamo
benissimo sottrarle a tutto il progetto dell'ampliamento
dell'Aeroporto "Corrado Gex", perché è un progetto che non ci
consentirà poi, di fatto, di utilizzare quell'aeroporto per i fini
per i quali è stato pensato e progettato. Scommetto che fra 5-10
anni, in quest'aula, delle persone diranno: "veramente era un
progetto faraonico, perché non ce ne siamo accorti prima", e si
capiranno i danni che questo ha fatto senza portare alcuno sviluppo
reale per il turismo.
Presidente
- Pongo in votazione l'emendamento n. 5 del
gruppo "Arcobaleno", che recita:
Emendamento
All'allegato B, l'autorizzazione di spesa di cui alla "l.r. 3
gennaio 2006, n. 3" è rideterminata, per l'anno 2008, in euro
4.334.000, quella di cui alla l.r. 23 dicembre 1991, n. 78 è
rideteminata in euro 6.900.000 e quella di cui alla "l.r. 7 aprile
1992, n. 14" è soppressa.
Consiglieri presenti: 33
Votanti: 28
Favorevoli: 4
Contrari: 24
Astenuti: 5 (Bortot, Ferraris, Fiou, Frassy, Lattanzi,
Ottoz)
Il Consiglio non approva.
Presidente
- Pongo in votazione l'allegato B:
Consiglieri presenti: 32
Votanti: 30
Favorevoli: 23
Contrari: 7
Astenuti: 2 (Ferraris, Fiou)
Il Consiglio approva.
Presidente
- Pongo in votazione il disegno di legge n.
188 nel suo complesso:
Consiglieri presenti: 33
Votanti: 30
Favorevoli: 24
Contrari: 6
Astenuti: 3 (Ferraris, Fiou, Sandri)
Il Consiglio approva.
