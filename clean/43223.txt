Classificazione
TURISMO E INDUSTRIA ALBERGHIERA
Ricettività turistica



Oggetto del Consiglio n. 651 del 27 maggio 2021 - Resoconto
OGGETTO N. 651/XVI - Ritiro di mozione: "Impegno a garantire
attraverso le future ordinanze regionali l'attività di ristorazione
anche all'interno dei locali".
Bertin (Presidente)
- A questo punto possiamo iniziare la
discussione delle mozioni. Punto all'ordine del giorno n. 60.
Consigliere Lavy, per l'illustrazione.
Lavy (LEGA VDA) -
Presidente Lavevaz, forse lei in questo
momento si starà aspettando che io sia qui a ringraziarla per ciò
che ha fatto, per l'ordinanza che entrerà in vigore da domani, che
permetterà di servire anche all'interno dei locali.
Ebbene non è così, io non la ringrazierò perché, come al solito,
lei fa un po' le cose a metà, perché che senso ha aprire,
permettere di servire all'interno dei locali da venerdì e non da
lunedì?
Ha già spiegato nelle sue comunicazioni l'altro giorno, ieri,
motivazioni che ritengo assolutamente deboli e in parte anche senza
senso, semplicemente perché lei forse non si sta rendendo conto di
quella che è la situazione.
Uno dirà: "Va beh, sono cinque giorni, cosa cambiano?".
L'altro giorno a 1.500 metri c'erano due gradi, ora chi è il
pazzo che, anche durante la giornata, decide di aprire il proprio
dehors
per dare da mangiare con queste temperature?
Nessuno.
Ebbene lei, Presidente, con il suo modo di non decidere o di
prendere delle decisioni che sono assolutamente miopi e poco
coraggiose, sta penalizzando la montagna, sta penalizzando la
montagna, semplicemente perché non si rende conto che certe
disposizioni nelle zone alte, nelle terre alte, non si possono
portare avanti.
Poi lei può ridere, come bene o male sta facendo ora, sta
sorridendo, io vorrei che magari con la stessa espressione fosse
andato in piazza a parlare con i manifestanti, magari il sorriso le
sarebbe un pochino passato, anche perché c'è gente che aspetta
delle risposte e non le ha ancora avute, semplicemente perché la
legge che tanto si aspetta sui ristori - a cui noi abbiamo dato un
contributo perché è assolutamente fondamentale dare un contributo
in questo momento - non è ancora arrivata in aula e non si sa bene
quando arriverà, speriamo il prima possibile, ma intanto i soldi
che arriveranno alle aziende, alle imprese, non arriveranno prima
della fine del mese di giugno, se tutto va bene, quando in altre
zone le prime leggi sono state approvate a marzo e i soldi sono
arrivati immediatamente dopo.
Questo non è un gioco, Presidente, questo, ripeto, non è
assolutamente un gioco. Cinque giorni possono, in certe condizioni,
in certi momenti, fare assolutamente la differenza e quindi era
fondamentale che lei decidesse di dare la possibilità di garantire
i servizi di ristorazione all'interno da lunedì scorso e non da
questo venerdì, semplicemente perché è come lanciare il sasso e
nascondere la mano magari per evitare certe impugnative, ma allora
io mi chiedo: se lei non ha il coraggio di prendere certe decisioni
che possono essere anche messe in discussione da altri organi, che
ci fa lì?
Un Presidente deve avere come minimo coraggio in questo momento,
lei, mi dispiace, non lo sta dimostrando e questo è solamente
l'ultimo esempio: la legge anti-Dpcm che non voleva ma che poi è
stato bene o male costretto a votare, che è stata approvata ma non
è stata applicata e tanti altri tipi di ordinanze o comunque di
atti che hanno dimostrato che lei, ripeto, lancia il sasso e poi
nasconde la mano, forse perché, ripeto ancora una volta, le manca
il coraggio, forse anche perché non si sta rendendo conto bene di
ciò che sta succedendo fuori e che ora, che magari la stagione può
sembrare migliorare dal punto vista proprio dell'epidemia, io spero
veramente che non sia solamente un momento di passaggio e che
d'autunno non si ritorni a parlare di chiusure anche perché li
d'autunno, pure di soldi che la Regione può dare, non è che ce ne
siano tanti.
Nessuno le ha ordinato di fare il Presidente, non c'è un medico
che le ha detto di fare il Presidente, se non se la sente faccia un
passo indietro e lasci il posto a qualcun altro.
Quindi, visto che da venerdì, purtroppo, si riapre, purtroppo
perché doveva essere lunedì, io ritiro la mozione.
