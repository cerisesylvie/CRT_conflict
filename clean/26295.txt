Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 128 del 16 marzo 1973 - Resoconto
OGGETTO N. 128/73 - Disegno di legge regionale concernente:
"Approvazione del conto consuntivo della Regione per l'esercizio
finanziario 1° gennaio 1967 - 31 dicembre 1967".
Chantel
(P.S.I.) -
...il conto consuntivo portato
così in ritardo, ha il valore che ha, perciò non è il caso di fare
commenti.
Montesano (P.S.D.I.)
- Chi chiede la parola sull'oggetto
31? Conto consuntivo...
La parola al Consigliere Andrione.
Andrione (U.V.) -
Ma la relazione, essendo ancora più
breve di quella di cui alla deliberazione di questa mattina,
evidentemente, deve essere approvata senza discussione...
Io non farò alcuna critica, vorrei dire semplicemente questo:
che è un po' squalificante per il Consiglio regionale approvare il
conto consuntivo quasi sei anni dopo, quando la situazione politica
è talmente mutata per cui il controllo democratico diventa
semplicemente un'affermazione di principio, perché dei controllori
di questi conti vi sono Assessori attuali che facevano parte allora
della maggioranza e che adesso non fanno più parte di quelle forze
politiche e viceversa, ci sono dei controllori di minoranza che
fanno parte - almeno a quanto si dice, io non so se sia vero -
dell'attuale maggioranza... Per cui è una raccomandazione che
faccio, non alla Giunta attuale, ma a tutto il Consiglio, se è
possibile, che i conti consultivi vengano l'anno successivo in
Consiglio regionale.
Chantel
(P.S.I.) -
La cosa io la ritengo
possibile, però bisognerebbe creare un ufficio apposito, perché è
logico che l'ufficio ha l'obbligo di detrarre i dati nei primi
tempi, per poter portare il bilancio e sistemarlo, dell'anno prima
e comincia a perderci tre o quattro mesi ed è logico che, poi,
quando i conti sono fatti e i revisori li hanno visti, ecco, ci
vogliono altri tre, quattro mesi di una persona che non faccia che
questo. Perciò quando un Assessore alle Finanze si trova 8-9 anni -
come me li sono trovati io - con il personale senza aumento
dell'organico, anzi, deficitario, con l'impossibilità di pigliare
dell'altro personale - vero - anche solo per pochi mesi, ecc., è
logico che fa quello che può.
Montesano (P.S.D.I.)
- Altri interventi? Allora si passa
all'esame della legge, articolo per articolo. Io do gli articoli
approvati, se non ci sono osservazioni.
Articolo 1: il Consiglio approva.
Articolo 2: il Consiglio approva.
Articolo 3: il Consiglio approva.
Articolo 4: il Consiglio approva.
Articolo 5: il Consiglio approva.
Articolo 6: il Consiglio approva.
Articolo 7: il Consiglio approva.
Articolo 8: il Consiglio approva.
Articolo 9: il Consiglio approva.
Articolo 10: il Consiglio approva.
Votiamo a scrutinio segreto.
Risultato della votazione: presenti 25, votanti 25, favorevoli
24, contrari 1. Il Consiglio approva.
Oggetto n. 34
