Classificazione
TRASPORTI E VIABILITÀ
Viabilità
Autostrade e trafori alpini


Resoconto integrale del dibattito dell'aula
Oggetto del Consiglio n. 2858 del 20 novembre 2002 - Resoconto
OGGETTO N. 2858/XI Problematiche relative alla regolamentazione
del transito dei mezzi pesanti nel Tunnel del Monte Bianco.
(Interpellanza)
Interpellanza Ricordato che a metà del mese di ottobre 2002 le
associazioni ambientalistiche che si occupano delle problematiche
relative al transito dei T.I.R nella nostra Regione hanno chiesto
un incontro con il Presidente della Regione per un confronto sulle
tematiche in oggetto;
Osservato che in data odierna si svolge a Roma un incontro fra i
Ministri dei Trasporti francese e italiano, che riguarderebbe anche
il problema del transito dei T.I.R. nel traforo del Monte Bianco,
con particolare riferimento al senso unico alternato;
Ritenuto opportuno avere ulteriori informazioni al riguardo,
facendo il punto della situazione;
i sottoscritti Consiglieri regionali
Interpellano
il Presidente della Regione per sapere:
1) se si è finalmente tenuto l'incontro fra il Presidente della
Regione ed i rappresentanti delle Associazioni che si occupano del
transito dei T.I.R. e, in caso affermativo, su quali temi si è
incentrato il confronto;
2) quali notizie sono eventualmente pervenute, in sede ufficiale
o in via informale, sull'incontro del 7.11.2002 fra i Ministri
competenti;
3) quali iniziative ha eventualmente assunto o intende assumere
alla luce di quanto emerso negli incontri di cui sopra.
F.to: Curtaz - Beneforti - Squarzino Secondina
Président
La parole au Conseiller Curtaz.
Curtaz (PVA-cU)
Come enunciato anche nella parte
narrativa della nostra interpellanza, lo scopo di questa iniziativa
è preminentemente quello di fare il punto della situazione perché,
dalla data di presentazione dell'iniziativa ad oggi, sono avvenuti
almeno due avvenimenti significativi in ordine alle problematiche
del passaggio dei TIR all'interno del Tunnel del Monte Bianco e si
tratta dell'incontro avvenuto il 7 novembre fra i Ministri francese
e italiano a Roma e dell'incontro che il Presidente della Regione
ha avuto, insieme al Presidente del Consiglio e ai Capigruppo, con
le associazioni ambientaliste, per usare un aggettivo
riassuntivo.
Se il Presidente della Regione risponderà alle domande, che mi
sembrano puntuali, credo che potremmo fare con lui il punto della
situazione, alla luce anche di questi due avvenimenti, e capire
quali iniziative intende assumere alla luce di quanto emerso negli
incontri di cui sopra.
Président
La parole au Président de la Région, Viérin
Dino.
Viérin D. (UV)
La réunion demandée par le Comité
valdôtain contre le retour des camions s'est déroulée le 13
novembre dernier, réunion qui a vu la présence de la Conférence des
Chefs de groupe, du Bureau de la Présidence du Conseil, du
Président du Conseil et du soussigné. La rencontre a porté sur le
maintien de l'alternat pour les poids lourds, sur la répartition
des flux de circulation entre le Tunnel du Mont-Blanc et celui du
Fréjus, sur le rééquilibrage du rapport rail-route et sur les
initiatives que l'on peut envisager dans le cas où l'alternat soit
supprimé, avec examen de différents cas de figure.
Pour ce qui est de l'entretien entre le Ministre français et le
Ministre italien des transports, qui a eu lieu le 7 novembre
dernier à Rome, nous ne disposons que des renseignements fournis
par les Ministres eux-mêmes, c'est-à-dire des communiqués de presse
officiels. Je cite celui du Ministre italien:
"Comunicato
congiunto dell'incontro fra il Ministro Pietro Lunardi e il
Ministro francese Gilles de Robien. Avendo preso atto con
soddisfazione delle condizioni ottimali della sicurezza, per le
quali il Tunnel del Monte Bianco è stato riaperto alla circolazione
per l'insieme dei veicoli, i due Governi sono stati spinti ad
interrogarsi sugli effetti di questa riapertura per le altre
trasversali alpine e particolarmente per il Tunnel stradale del
Fréjus. A tale riguardo è risultato che l'obiettivo di ripartizione
equa del traffico pesante nei Tunnel del Monte Bianco e del Fréjus,
riferito al fatto che ciascuna di queste opere possa sopportare
almeno il 35 percento del traffico totale, non è stato raggiunto. È
in tale contesto che i Ministri hanno avuto cognizione dello studio
realizzato congiuntamente dalle quattro società concessionarie
sulle condizioni della circolazione attualmente osservate nelle due
opere e sul loro itinerario di accesso. Essi concordano sulla
necessità di raggiungere al più presto possibile l'equilibrio tra i
traffici dei due tunnel nella misura sopra indicata e a tal fine
richiedono alle commissioni intergovernative di proporre sin dalla
prossima riunione, e comunque dopo la prossima riunione del gruppo
di sicurezza, le misure che consentono al traffico di raggiungere
il suddetto equilibrio, che si basa sulla riduzione progressiva del
traffico alternato, sul riequilibrio delle tariffe e
sull'omogeneizzazione dei controlli di polizia e dei regolamenti di
circolazione".
Quelques éléments supplémentaires nous l'avons si nous nous
rapportons au communiqué du Ministère français, dans le sens que
pour les Tunnels du Mont-Blanc et du Fréjus l'on affirme qu'après
consultation des parties directement intéressées dans chacun des
deux Pays, la CIG proposera avant la fin de l'année un ensemble de
mesures concrètes permettant d'atteindre les objectifs auxquels
j'ai fait référence. Les Ministres donc ont demandé aux Commissions
intergouvernementales de contrôle des deux ouvrages de proposer,
les comités de sécurité entendus, des mesures à cet effet. Pour ce
qui nous concerne, nous attendons à présent la convocation de la
prochaine réunion de la CIG du Mont-Blanc; nous attendons
également, sur la base de l'engagement pris par le Ministre
Lunardi, d'être concernés dans la phase d'analyse des données pour
connaître les fruits des appréciations des exploitants et les
éventuelles propositions en cours d'étude.
Il reste, comme nous l'avons toujours affirmé dans le cadre de
toute instance compétente, que notre objectif demeure la nette
réduction du nombre des poids lourds qui transitent dans le tunnel,
selon la volonté exprimée à plusieurs reprises par cette Assemblée,
à savoir la réduction, au moins 50 pour cent, du nombre des poids
lourds qui empruntaient le Tunnel du Mont-Blanc avant l'accident de
1999.
Président
La parole au Conseiller Curtaz.
Curtaz (PVA-cU)
Alcune riflessioni conseguenti alle
notizie che il Presidente ha dato, notizie che conoscevamo già,
anche se ritengo sia corretto che le notizie sugli incontri vengano
comunicate al Consiglio e all'opinione pubblica; da qui anche il
significato della nostra iniziativa. Credo che soprattutto il
comunicato congiunto dei Governi meriti una qualche riflessione
preoccupata, perché si insiste soprattutto su un punto: quello
della necessità - a dire dei Ministri - di un riequilibrio fra il
traffico al Monte Bianco e quello che transita al Fréjus. Noi
contestiamo questa idea di riequilibrio perché si tratta di un
falso riequilibrio, l'unico riequilibrio di cui è giusto parlare e
di cui sarebbe giusto agire non è quello fra un tunnel e un altro,
ma è quello fra gomma e rotaia, quindi parliamo di riequilibrio nel
senso che quote significative di merci debbano essere trasferite
dalla gomma alla rotaia. Trasferire oggi del traffico dal Fréjus al
Monte Bianco non significa risolvere un problema, ma significa
porre lo stesso problema di saturazione di qui a poco nei due
tunnel!
Questo mi sembra un dato di un'evidenza solare, già soltanto
leggendo i dati relativi ai possibili incrementi di traffico nei
prossimi anni! Non significa diminuire il traffico nei due tunnel
quindi, ma significa saturare, nel giro di pochi anni, il traffico
nei due tunnel! È una politica sbagliata che noi dobbiamo
contrastare in tutti i modi e dobbiamo farlo soprattutto difendendo
il senso unico alternato, perché garantisce maggiore sicurezza - e
su questo troviamo sempre più consenso anche noi fra gli stessi
camionisti, che preferiscono circolare all'interno del traforo con
il senso unico alternato, perché garantisce loro maggior sicurezza
per tutte le ragioni che conosciamo, la strettezza del tunnel,
eccetera - e poi garantisce una maggiore compatibilità ambientale,
se così si può dire.
Fra l'altro un dato matematico che è emerso durante l'incontro
con le associazioni ambientaliste lo ha portato Leonardo Tamone,
sostenendo, dati alla mano, che oggi il traffico alternato, se
utilizzato dai camionisti in maniera significativa, può raggiungere
quel limite del 50 percento, limite che abbiamo sempre dato come
Consiglio al transito dei TIR. Il senso unico alternato quindi è
perfettamente compatibile con la nostra scelta di dire: "Non più
del 50 percento dei TIR che transitavano fino al 1999"; mi sembra
un'ulteriore argomentazione per salvaguardare il senso unico
alternato.
Concludo auspicando iniziative politiche: chiedo a lei,
Presidente, e al Governo regionale di non stare inattivi, di non
pensare che stando zitti "non si sveglia il can che dorme", perché
qui non ci sono cani che dormono, sappiamo che anche in situazioni
di apparente calma ci sono delle pressioni fortissime da parte
delle lobbies degli autotrasportatori, da parte delle lobbies
rappresentate dal Ministro Lunari, da parte di chi i tunnel li
vuole fare, li vuole raddoppiare, vuole fare dei passanti, vuole
fare dei ponti sugli stretti. Si tratta quindi di un movimento
lobbistico forte, che ha tutta l'intenzione di far transitare più
TIR al traforo, con un pericolo, che noi intravediamo, che è quello
di un blitz decisionistico che ancora una volta passi sulla testa
della nostra Regione. È per questo che chiederemo, probabilmente
anche con un'iniziativa formale in Consiglio, che questo Consiglio
adotti un piano di provvedimenti da adottare nel caso in cui ci sia
un atteggiamento del Governo non rispettoso delle risoluzioni del
Consiglio regionale, non rispettoso delle risoluzioni delle
comunità locali che si sono pronunciate, non rispettoso, alla fine,
dell'autonomia di questo Consiglio e di questa Regione.
