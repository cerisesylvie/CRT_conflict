Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 132 del 12 marzo 1981 - Resoconto
OGGETTO N. 132/81 - GIORNATE DI STUDIO SULLE AUTONOMIE REGIONALI
INDETTE DALL'ISTITUTO STORICO DELLA RESISTENZA IN VALLE D'AOSTA.
(Interrogazione)
Presidente
- Do lettura dell'interrogazione presentata
dal Consigliere Pedrini:
INTERROGAZIONE
Il sottoscritto Consigliere Liberale, in riferimento al
mancato invito da parte dell'Istituto Storico della Resistenza in
Valle d'Aosta alle giornate di studio sul tema: "Autonomie a
confronto - contributi per una storia delle autonomie regionali" al
Partito Liberale Valle d'Aosta, tenuto conto che tutti gli altri
partiti sono stati invitati con la nomina di una relatore
VISTO
che detto Istituto vive con il contributo della Regione e
seppur autonomo non ha diritto di stabilire discriminazioni di
sorta, come in questo caso,
INTERROGA
il Presidente della Giunta per sapere il perché della mancata
nomina di un relatore liberale, il perché di detta discriminazione,
non tirando in ballo scuse puerili come quelle del mancato contatto
con il PLI quando gli uffici di detto partito sono aperti dalle ore
9.00 alle ore 12.00 e dalle ore 14.30 alle ore 18.30, e che cosa si
pensa di proporre per il futuro al fine di evitare questi
gravissimi errori che offendono le parti di qualsivoglia partito e
le idee politiche da loro rappresentate".
Presidente
- Risponde il Presidente della Giunta.
Andrione
(UV)
- Mi permetterà di dirLe che quando
ho letto questa interrogazione ho avuto il dubbio che ci sia stata
su di lei un'influenza di qualche tipo. Le spiegazioni comunque
sono avvenute. L'On. Chanoux ha risposto anche a Lei direttamente:
Lei sarà presente come socio fondatore dell'Istituto Storico della
Resistenza.
Pedrini
(IPLI)
- Esatto, io ho voluto soltanto
chiarire al Consiglio che siccome noi siamo quelli che danno i
fondi ...
Presidente
- Allora passiamo all'oggetto n. 14. Chiedo al
Consiglio di rimandare a più tardi la trattazione
dell'interpellanza del Consigliere Martin, essendo egli assente in
questo momento.
