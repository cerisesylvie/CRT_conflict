Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2421 del 26 novembre 1986 - Resoconto
OGGETTO N. 2421/VIII - ACQUISTO DI UN CAPANNONE SITO IN
COMUNE DI QUART, REGIONE AMERIQUE DI PROPRIETÀ DELLA SIGNORA ANNA
MARIA FORAFÒ. - IMPEGNO DI SPESA - DELEGA ALLA GIUNTA.
PRESIDENTE:
Do lettura del testo della delibera:
IL CONSIGLIO REGIONALE
Delibera
1°) di dichiarare che l'immobile oggetto di acquisizione da
parte dell'Amministrazione regionale sarà destinato alla
realizzazione di opere di pubblica utilità;
2°) di approvare l'acquisto per il prezzo a corpo di lire
110.820.900 (centodiecimilioni ottocentoventimilanovecento)
dell'immobile di proprietà della Signora Annamaria Forafò sito in
Comune di Quart, regione Amérique, ubicato al 2° piano del
complesso immobiliare denominato "Les Iles", e censito
catastalmente come segue:
CATASTO TERRENI DEL COMUNE DI QUART. PARTITE NN. 5257 - 4775 -
4776 - 4769 -6214 - 5272
F. 39 n. 17 (parte) - 18 - 19 - 20 (parte) - 24 - 25 - 50
(parte) - 55 (parte) - 56 (parte) - 57 - 58 - 59 - 60.
NUOVO CATASTO EDILIZIO URBANO DEL COMUNE DI QUART.
CONTRADDISTINTO AL CORPO B COL. N. 6 - DENUNCIATO CON SCHEDA N.
237218 DEL 30.1.1984. Più precisamente, il valore proporzionale
delle parti acquistate ragguagliato al corpo di cui fanno parte
risulta essere determinato in 19,73/1000 di proprietà.
3°) di impegnare la spesa di lire 110.820.900 (centodiecimilioni
ottocentoventimilanovecento) da finanziare con imputazione al
capitolo 23250 del bilancio preventivo della Regione per l'anno
1986 ("Spese per l'acquisto di beni patrimoniali L.R. 19.4.1985, n.
12") che presenta la necessaria disponibilità.
4°) di delegare alla Giunta regionale l'adozione di ogni
provvedimento di esecuzione per addivenire alla stipulazione
dell'atto notarile conseguente al presente provvedimento, e in
particolare per la designazione del Notaio rogante, per la
liquidazione delle relative spese, per gli eventuali accertamenti
circa la consistenza e l'intestazione catastale, nonchè per le
quote di comproprietà dell'immobile.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN (U.V.):
On va proposer cet achat étant donné
qu'on a déjà choisi, toujours dans le même immeuble, d'acheter
trois autres parties, et je crois qu'en effet, soit la relation
concernant le projet, que la relation qui illustre la délibération,
nous donne la possibilité d'apprécier ce fait.
On pourrait refaire la discussion qu'on a entamé dans d'autres
occasions, c'est-à-dire si c'est le cas d'acheter des immeubles de
ce genre. Comme j'ai déjà dit, je partage en grande partie
certaines observations qui ont été faites, de privilégier la
construction directe ou bien l'utilisation d'autres immeubles.
Dans ce cas, comme le plan le dit très clairement, l'immeuble
est situé entre deux propriétés qui appartiennent déjà à
l'Administration régionale, et lorsqu'on avait demandé aux
propriétaires de l'immeuble, il y a une année, de nous céder cette
partie, ils n'avaient pas voulu.
Par conséquent on avait acheté les autres immeubles et non pas
la partie qui aujourd'hui on va proposer en tant que Junte.
Je répète que ce n'est pas le choix qu'on voudrait proposer pour
des restructurations, sans doute ce n'est pas un choix des
meilleures, on a pris cette décision seulement pour compléter des
autres achats faits auparavant.
Je ne vais ajouter rien d'autres, car je crois qu'on pourrait
faire un tas de discussions sur ce point. Justement dans d'autres
cas M. Torrione avait déjà fait des analyses sur la possibilité de
prévoir qu'il y ait un épanouissement d'une zone tel qu'il a été
dans la zone Amérique, si c'était juste ou non.
On peut faire même des critiques à ce sujet, à présent cet achat
comporte la mise en marche d'une initiative, qui est en train de
démarrer, pour les personnes qui ont des difficultés.
Pour les personnes handicapées il y a déjà un plan de
réaménagement de la zone Henriette qui avait déjà été acheté il y a
une année et demie, par conséquent on va compléter cette zone.
Voilà ce n'est pas grand-chose par rapport à la propriété que
l'Administration régionale a déjà.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE (P.S.I.):
Mi consentirà il Presidente, il quale
ha già anticipato alcune delle mie osservazioni, di non condividere
interamente questa politica di acquisto, anche se il caso in esame
si presenta diverso dai precedenti.
Una volta, quando uno aveva una idea luminosa, diceva: "Ho
scoperto l'America". Visto che i terreni lì sono in zona Amérique,
credo che chi ha avuto l'avvertenza e l'opportunità di costruire un
capannone investendo dei soldi, ha veramente scoperto l'America,
nel senso che se poi l'investimento si è rilevato poco opportuno,
arriva "Mamma Regione" e con un colpo di bacchetta magica salva
imprenditori poco avveduti oppure persone che avevano probabilmente
creduto di scoprire in questo caso l'America, investendo del denaro
in quella sede. Così non è stato fatto. Ora qui, se non sbaglio,
una analoga deliberazione aveva già prospettato questa
utilizzazione di un capannone per le persone handicappate; non so
se sia il completamento di questa, però resta il fatto che su
questo argomento obiettivamente non possiamo continuare a procedere
così.
Dico questo perchè l'acquisto che era stato fatto a suo tempo
per l'immobile che attualmente è stato poi adibito a sede
dell'Assessorato alla Pubblica Istruzione, nel momento
dell'acquisto aveva un'altra destinazione. Ora, dico: non si può
ogni tanto trovare una giustificazione per arrivare in Consiglio e
dire che lo acquistiamo per i portatori di handicaps - non mi
ricordo per cosa era stato acquistato l'altro relativo ai nuovi
edifici dell'Assessorato. Certo è che questo balletto dei capannoni
comincia a destare delle perplessità, Signor Presidente. E glielo
dico con molta franchezza perchè fra l'altro non risponde più ad
una cosa logica. Ho l'impressione che si proceda a tentoni, o per
tentativi. Ho avuto già delle parole di critica, che non sto qui a
ripetere, su quell'insediamento commerciale completamente fuori
dalla realtà e dal contesto valdostano. È stata una scelta
sbagliata, mettiamoci una pietra sopra.
Però adesso è diventata una cosa assurda che la Regione
periodicamente ripeschi qualcuno di quei proprietari che hanno
creduto opportuno di fare facili affari, costruendo, investendo del
denaro nella costruzione di capannoni lungo la statale che porta a
Torino, e con denaro pubblico soddisfi un certo tipo di esigenze.
Questi discorsi dovrebbero essere finalizzati, in quel caso potrei
anche capire che la Regione acquisti un intero complesso o più
complessi per svolgere attività sportive, ecc., quello che non
capisco è questo modo approssimativo di procedere non avendo delle
idee chiare in proposito, e dovendo poi nel corso del tempo
cambiare la destinazione degli immobili. Mi dispiace, ma sono molto
critico su questo argomento. Sono del parere che si debba rivedere
questa politica degli acquisti, soprattutto in quella zona, anche
perchè (mi permetto di fare una ultima considerazione) bisognerà
anche sapere cosa andiamo ad insediare lì, al posto di questi
centri commerciali che sono destinati a mio avviso ad una morte
sicura, perchè lo erano già in partenza. Allora mettiamoci attorno
ad un tavolo con i responsabili del Comune di Saint-Christophe e di
Quart, e cominciamo a pensare cosa si potrebbe fare in alternativa,
per evitare quello che è già successo, perchè per una mancanza di
preveggenza si è lasciato libero sfogo alle Amministrazioni
comunali di creare quel po' po' di roba e poi ci si è accorti che
non reggeva. Ed allora succede che "Mamma Regione" deve arrivare a
metterci una pezza, e questo non mi sembra giusto.
Adesso ho saputo che c'è l'immobile di Caudano, pareva che anche
Caudano avesse dei problemi, quindi è un altro che dopo un po' avrà
il capannone libero. E allora cosa faremo? Interverremo noi
un'altra volta. Se si vuole intervenire, l'Amministrazione
regionale si sieda attorno ad un tavolo con i Sindaci dei Comuni
interessati e si cominci a pensare a cosa si dovrà fare di tutta
quella zona; con un'idea urbanistica un pochino coraggiosa, può
diventare un elemento di confronto non solo fra le Amministrazioni
regionali e le Amministrazioni interessate, ed un centro in grado
di servire diverse collettività, non solo Aosta, ma anche i Comuni
che gravitano su Aosta.
Qui mancano un sacco di strutture, mancano un sacco di servizi,
mancano certe infrastrutture di tipo sportivo-ricreativo, manca un
auditorium. Se si può trasformare una cosa del genere, dico la
prima cosa che mi viene in mente, so benissimo di avere detto una
"cacchiata" (mi scusi l'espressione), ho l'impressione che
comprando così a scatola chiusa, non si faccia l'interesse della
Pubblica Amministrazione. Su questo argomento, se hanno sbagliato
una volta le Amministrazioni comunali, non facciamo lo stesso
errore noi come Amministrazione regionale; credo invece opportuno
andare ad un approfondimento e ad una riflessione.
Mi scuserà il Presidente della Giunta, questo lo dico nei
confronti di una deliberazione che ha più motivazione delle altre,
ma lo dico per mettere le mani avanti, che non si arrivi la
prossima volta in Consiglio con l'acquisto di un altro capannone,
perchè se dobbiamo fare dell'assistenzialismo nei confronti di
imprenditori poco avveduti, allora diciamocelo che ogni tanto
dobbiamo recuperare qualcuno che sta andando dall'altra parte, e se
sta andando dall'altra parte, o decidiamo di lasciarlo andare,
oppure decidiamo di acquistarlo però finalizzando l'acquisto.
Queste sono le considerazioni che volevo fare, spero di aver
motivato quello che è l'atteggiamento del nostro Gruppo nei
confronti degli acquisti di questi capannoni in Regione Amérique
nel Comune di Saint-Christophe.
PRESIDENTE:
Ha chiesto di parlare il Consigliere
Baldassarre, ne ha facoltà.
BALDASSARRE (P.S.D.I.):
Stamattina avevo affermato che
spesso questa maggioranza fa finta di non sentire le giuste
lamentele che le vengono rivolte da parte dell'opposizione, e non
prende mai in considerazione alcune osservazioni che facciamo con
ragione, e non per fare della propaganda.
L'acquisto dei capannoni è una politica che questa maggioranza
sta portando avanti da alcuni anni; sono in possesso di alcuni
elementi certi su questi acquisti di capannoni e di immobili, in
seguito ad una interrogazione con risposta scritta fatta alcuni
mesi fa, per cui in due anni la Regione ha speso circa 28 miliardi
per acquisto di immobili, di cui 12 miliardi per acquisto di soli
capannoni.
Qui si vive di acquisti di capannoni e si continua ad acquistare
capannoni in situazioni particolarmente precarie, perchè tutti
conosciamo la località, tutti sappiamo a cosa vanno incontro i
proprietari di questi capannoni, e poi basta arrivare a Mamma
Regione, la quale è pronta per l'acquisto, Signor Presidente.
Tant'è vero che neanche la delibera nella parte della premessa
di questo oggetto è chiara, perchè si parla di acquistare "per
ospitare un centro (...) per la prevenzione, cura e riabilitazione
dei soggetti portatori di handicaps gravi". Questa operazione è già
stata fatta in altre occasioni, sempre nella stessa zona, con la
stessa motivazione. Non vorrei che si trovasse adesso una
giustificazione per l'acquisto di un capannone, e poi vedendo la
planimetria allegata, è facile intuire che questo capannone è in
mezzo alle altre proprietà della Regione, per cui si acquista tutto
e non si trova altro modo per investire l'enorme quantità di soldi
che arrivano nelle casse regionali.
Non siamo d'accordo su questo provvedimento, non lo voterò
senz'altro, non siamo d'accordo che si continui su questa strada
dell'acquisto indiscriminato dei capannoni, anche inutilizzabili.
La Regione è proprietaria di immense unità immobiliari, penso che
stia per diventare una delle più grosse società immobiliari in
Valle d'Aosta. Naturalmente questi soldi non sono nostri, ma sono
della comunità valdostana e ogni spesa deve essere giustificata da
certe esigenze. Questo non viene fatto, la politica indiscriminata
degli acquisti continua, non siamo d'accordo, e se la Giunta
continuerà a non tenere in considerazione le nostre osservazioni
quali componenti della minoranza, riteniamo di dover essere più
decisi, di dover prendere una posizione compatta per impedire
questo acquisto continuo di capannoni.
PRESIDENTE:
Ha chiesto di parlare il Consigliere Aloisi,
ne ha facoltà.
ALOISI (M.S.I.):
Anch'io sono dell'avviso che non esiste
alcuna programmazione, nessuna previsione nell'acquisto di questi
capannoni, di questi locali. La possibilità di poter affermare
quello che affermo è data dal fatto che il locale oggetto della
delibera, di proprietà della Signora Forafò, si trova in mezzo ad
altri due locali che sono già stati acquistati dalla Regione.
Allora la prima domanda che mi pongo è la seguente: come mai sono
stati acquistati prima questi locali senza avere una visione di
insieme e una visione generale di tutto l'immobile, e come mai
chiedete voi l'acquisto di questo locale. Fino a qui posso capire;
avevate acquistato in forma spezzettata vari locali, adesso con
questo locale riuscite a risistemare la proprietà. Non posso
accettare la logica che porta a queste situazioni, in quanto a mio
avviso è la logica del clientelismo, perchè non si possono comprare
dei locali oggi qui, domani là, in forma spezzettata, senza una
visione di insieme.
A parte queste considerazioni, volevo fare una domanda precisa
all'Assessore o al Presidente della Giunta in merito al seguente
problema: sono a conoscenza che su questo locale c'è una opzione di
acquisto da parte di un libero cittadino. A questo punto ritengo
che da parte della Amministrazione regionale intervenire,
scavalcando quello che è stato un contratto stipulato fra il
proprietario del locale e questo cittadino, sia un sopruso
senz'altro da evitare. Mi chiedo allora se non sia corretto prima
risolvere il problema di questo cittadino, perchè se ha
effettivamente questa opzione di acquisto, penso sia corretto che
lui faccia l'acquisto del locale, come era stato concordato con
scrittura privata, e non la Regione che farebbe un sopruso
danneggiando anche quello che è l'interesse privato di questa
persona.
Presento una richiesta formale di ritiro di questo acquisto, del
suo rinvio alla prossima seduta del Consiglio, perchè so che in
tutta questa problematica ci sono anche delle questioni che avrei
interesse ad approfondire, quindi nell'interesse
dell'Amministrazione regionale chiedo che questo oggetto venga
rinviato alla prossima adunanza consiliare.
PRESIDENTE:
Ha chiesto di parlare il Consigliere Bajocco,
ne ha facoltà.
BAJOCCO (P.C.I.):
Non penso che siano proprio i fotografi
che ci spingono a prendere la parola in merito al problema degli
acquisti che questa Amministrazione sta facendo in questi anni;
piuttosto ci preoccupano i miliardi che l'Amministrazione regionale
spende. Come Gruppo comunista, abbiamo votato a favore a diversi
acquisti, abbiamo votato contro rispetto ad altri. Per l'acquisto
in oggetto, guarda caso, voteremo a favore, ma ci preoccupa una
cosa: questa Amministrazione, non è la prima volta che lo diciamo,
non ha una programmazione approfondita per procedere a questi
acquisti, perchè non possiamo per nessuna ragione spendere
miliardi. Qualcuno ha detto che siamo già sui trenta miliardi, ma
sono convinto che sono più di trenta i miliardi spesi
dall'Amministrazione per l'acquisto di immobili, che stanno andando
al degrado, e non ci interessiamo neppure di come spendere i soldi
per cercare di ristrutturare e mettere in piedi queste cose.
Questo capannone, a mio avviso e a nome del Gruppo comunista,
vediamo che raccoglie una cerchia di altri capannoni che possono
servire per certe finalità. Però non si vorrebbe che si fosse
specificato nelle premesse della delibera che quell'immobile verrà
destinato a centro per handicappati, per chiedere un voto
favorevole. In particolare, non pensiamo che si debba andare nella
regione Amérique a trovare dei capannoni per poter creare dei
servizi da destinare a persone disagiate.
L'Amministrazione regionale circa un anno fa aveva stanziato 600
milioni per fare una strada parallela alla strada 26; questa strada
è iniziata, non è ultimata, ma ha una barriera e non può avere uno
sbocco. L'altro giorno ho detto: voglio proprio "percorrere" questi
600 milioni stanziati dall'Amministrazione regionale, per vedere
dove andavo a finire. Sono andato a finire su un muro e sono
tornato indietro; è stato questo e non i fotografi che mi hanno
fatto prendere la parola. Bisogna cercare di dare uno sbocco a
quella strada, dobbiamo cercare di portarla a termine.
È per questa ragione che voteremo a favore di questa
delibera.
PRESIDENTE:
Prima di passare alla votazione della
delibera in oggetto, c'è una richiesta di rinvio dell'oggetto,
avanzata dal Consigliere Aloisi, alla prossima adunanza consiliare.
Secondo la prassi, possono intervenire un Consigliere a favore ed
uno contro il rinvio.
Ha chiesto di parlare il Presidente della Giunta, ne ha
facoltà.
ROLLANDIN (U.V.):
Après avoir entendu les raisons que
venait d'expliquer M. Aloisi pour le renvoi de la discussion sur
cette délibération, on se déclare contraire à cette proposition.
Voici les raisons. Le monsieur qui a intéressé aussi M. Aloisi,
après avoir pris des contacts avec tous les différents Conseillers,
voulait non pas acheter la surface, mais vendre à l'Administration
régionale son morceau, qui était au premier étage. Etant donné que
l'Administration régionale n'a pas accepté le sien, tandis qu'elle
a acheté la partie de M.me Forafò, il a intéressé à son problème
nombre de Conseillers. Compte tenu de la critique qu'il y a déjà
pour ces achats, on avait souhaité cet achat uniquement pour des
raisons assez simples, qu'on a expliquées, et il n'y a aucune
possibilité de démentir ce qu'on est en train de dire: là on a déjà
les deux parties au deuxième étage, et alors on a acheté cette
partie. On repousse cette requête parce que l'option du Monsieur
concerné, pour notre part, n'a aucune raison d'être.
PRESIDENTE:
Pongo in votazione la proposta di rinvio
avanzata dal Consigliere Aloisi:
ESITO DELLA VOTAZIONE
Presenti 29
Votanti 22
Favorevoli 5
Contrari 17
Astenuti 7 (Bajocco, Berti, Cout, Dolchi, Mafrica, Millet e
Viberti)
Il Consiglio non approva
PRESIDENTE:
Si prosegue pertanto nella trattazione
dell'oggetto 22 all'ordine del giorno; ha chiesto di parlare, per
dichiarazione di voto, il Consigliere Viberti, ne ha facoltà.
VIBERTI (N.S.):
Dichiaro di astenermi dalla votazione di
questo oggetto, perchè già a suo tempo esprimemmo delle perplessità
circa la localizzazione in questo luogo del servizio per il quale
si vuol destinare l'acquisto.
Riteniamo che dovrebbe essere più facilmente agibile una
struttura al servizio di portatori di handicaps e possibilmente più
vicina a tutti quelli che sono i punti di riferimento cittadini.
Comprendiamo, e già lo dicemmo a suo tempo, che l'Amministrazione,
mancando di una opportuna programmazione come è stato sottolineato,
e dovendo spesso rincorrere i problemi, anzichè affrontarli, come
sosteneva il Consigliere Torrione, si trovi costretta a fare dei
tacconi. Non vogliamo mettere in dubbio la buona volontà, certo è
che se la buona volontà venisse un pochino indirizzata anche dalla
ragione, forse si troverebbero soluzioni più adeguate.
PRESIDENTE:
Ha chiesto di parlare il Consigliere Torrione
per dichiarazione di voto, ne ha facoltà.
TORRIONE (P.S.I.):
Proprio per dimostrare che la nostra
non era una opposizione preconcetta, ma che era piuttosto
l'affermazione di una sorta di principio, voteremo a favore di
questa deliberazione, però chiederemmo al Presidente della Giunta
un minimo di assicurazioni sul futuro di questi acquisti, anche
perchè crediamo di aver fatto alcune considerazioni che
nell'interesse dell'Amministrazione regionale andavano
sottolineate.
Per questo motivo voteremo a favore perchè ci sembra che la
motivazione addotta, come ho detto nel mio primo intervento, dal
Presidente, e cioè quella di accorpare una intera proprietà
regionale, è un fatto senz'altro positivo, augurandoci che per il
futuro si adottino criteri diversi nella eventualità che si arrivi
ancora alla determinazione di fare degli acquisti a l'Amérique.
PRESIDENTE:
Ha chiesto di parlare il Consigliere Aloisi,
ne ha facoltà.
ALOISI (M.S.I.):
Dichiaro l'astensione su questo
provvedimento, però mi ripropongo di riparlarne in Consiglio perchè
sto acquisendo degli elementi nuovi, ed era questa la motivazione
per cui avevo chiesto il rinvio.
PRESIDENTE:
Ha chiesto di parlare il Consigliere
Baldassarre, ne ha facoltà.
BALDASSARRE (P.S.D.I.):
Voterò contro questo
provvedimento, ribadisco il mio giudizio negativo su questa
politica indiscriminata da parte di questo esecutivo nell'acquisto
di capannoni su capannoni. Non ci è stata data alcuna assicurazione
da parte del Presidente della Giunta che si possa mettere la parola
fine a questo continuo acquisto di immobili, evidentemente
l'intenzione della Giunta è quella di continuare a percorrere
questa strada, e noi non siamo d'accordo.
La nostra posizione adesso la esprimiamo con un voto contrario,
ma se nel futuro dovessimo andare incontro di nuovo a questi
acquisti di capannoni, su questo problema intendiamo portare avanti
una dura lotta per impedire questa politica che non
condividiamo.
PRESIDENTE:
Pongo in votazione la delibera in
oggetto:
ESITO DELLA VOTAZIONE
Presenti 28
Votanti 25
Contrari 1
Astenuti 2 (Aloisi, Viberti)
Il Consiglio approva
