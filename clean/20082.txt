Classificazione
AMMINISTRAZIONE REGIONALE
Amministrazione della giustizia
DEMANIO E PATRIMONIO REGIONALE


Resoconto integrale del dibattito dell'aula
Oggetto del Consiglio n. 67 del 24 settembre 2003 - Resoconto
OGGETTO N. 67/XII - Prosecuzione delle indagini sulla donazione
delle opere d'arte da parte di artisti che hanno effettuato mostre
nella regione. (Interpellanza)
Interpellanza
Richiamata la propria interrogazione datata 10/07/2003 (prot.
n. 01/03) discussa in occasione dell'adunanza del Consiglio
regionale del 23/07/03, avente ad oggetto "Donazione di opere
d'arte da parte di artisti che hanno effettuato mostre nella
Regione";
Osservato che l'indagine del Dipartimento Sovrintendenza per
i Beni e le Attività Culturali ha preso in esame le mostre
organizzate dalla Direzione Ufficio Stampa della Giunta regionale,
limitatamente agli anni 2000 e 2001, e parrebbe non avere
riguardato tutte le mostre svoltesi in quei due anni;
Ritenuto, anche alla luce delle risultanze già in atti, che
l'indagine vada completata ed estesa al 2002 e agli anni precedenti
il 2000, in modo da avere un quadro completo del fenomeno delle
donazioni di opere, da parte di artisti che espongono in Valle
d'Aosta, all'"Amministrazione" o a "persone in rapporto con
essa";
i sottoscritti Consiglieri regionali
Interpellano
il Presidente della Regione per sapere:
1) perché l'indagine interna della Sovrintendenza per i Beni
e le Attività Culturali ha interessato solo gli anni 2000 e
2001;
2) se, limitatamente a quegli anni, l'indagine ha riguardato
tutte le mostre oppure solo alcune; in tal ultimo caso, in base a
quali criteri si è deciso di restringere ulteriormente
l'approfondimento;
3) se intende completare ed allargare ulteriormente
l'indagine in modo da avere un quadro più completo del fenomeno
delle cosiddette donazioni da parte di artisti all'Amministrazione
regionale o a "persone in rapporto con essa".
F.to: Curtaz - Squarzino Secondina
Presidente - La parola al Consigliere Curtaz.
Curtaz (Arc-VA) - Farò una breve premessa per circoscrivere
l'ambito di discussione di questa interpellanza riguardante una
delle "pagine" di quello che, in termini giornalistici, viene
indicato come "l'affaire Maccari". I fatti a cui fa riferimento
questa interpellanza, che furono già oggetto di una mia precedente
interrogazione, concernono un aspetto molto specifico: la
Commissione di indagine amministrativa - quella nominata dalla
Giunta -, che si occupò di capire meglio cosa era successo
nell'ufficio stampa della Giunta, ad un certo punto, nella sua
relazione conclusiva, fa riferimento al sospetto che alcune opere
di artisti, per i quali erano state organizzate mostre in Valle
d'Aosta, non fossero "inventariate" - per usare un eufemismo - e
fossero finite all'Amministrazione o a persone "in rapporto con
essa". A seguito di questa segnalazione, piuttosto preoccupante,
come è evidente, la Giunta regionale fece, attraverso i funzionari
interni, un'indagine per verificare se questo sospetto fosse
fondato o meno. Questa ulteriore indagine ha prodotto un documento,
dove in sostanza i funzionari relazionano in merito agli
approfondimenti svolti, contattando direttamente gli artisti per i
quali, in un determinato periodo, furono organizzate mostre in
Valle d'Aosta.
A seguito dell'interrogazione del 10 luglio 2003, abbiamo avuto
a disposizione la documentazione di questa Commissione di indagine
suppletiva - trasmessa, peraltro, se non ricordo male, dalla
"Giunta Louvin" alla Magistratura - e, leggendo la stessa, ci siamo
posti delle domande. Perché l'ambito di questa indagine è stato
circoscritto? Circoscritto a 2 anni soltanto - 2000, 2001 - quando
quella dirigenza occupò l'ufficio per un periodo ben maggiore:
direi il periodo precedente e poi fin quasi alla fine del 2002.
Perché poi - a quello che ci pare di capire - questo ambito di
indagine è stato ulteriormente ristretto a qualcuna delle mostre?
Una cosa che mi è "saltata subito agli occhi", per esempio, è che
su una delle mostre, che ha suscitato più polemiche nell'opinione
pubblica e in questo Consiglio, la mostra dello scultore inglese
Cox - che pure riguarda questi anni, adesso non ricordo se il 2000
o il 2001 -, non vi è cenno nella relazione finale. Ci chiediamo
allora per quali motivi vi è stata questa limitazione temporale
dell'ambito di inchiesta e non sono state esaminate - almeno, a
nostra conoscenza - tutte le mostre relative a questo periodo.
Fatte queste considerazioni, che chiederò all'Assessore
competente di avvalorare oppure di smentire, o comunque di chiarire
- perché se questi presupposti fossero infondati, la nostra
interpellanza non avrebbe senso, ma non credo lo siano -, vorremmo
sapere se l'Amministrazione intende completare questa
indagine… anche a un periodo di tempo
più ampio e soprattutto a tutte le mostre che sono state
organizzate perché, se degli illeciti sono stati commessi, possono
essere stati compiuti sia negli anni precedenti il 2000, sia nel
2002 e, in riferimento sia a una mostra, sia a mostre che sono
state oggetto di indagine.
Lo scopo della nostra interpellanza, quindi, è quello di sapere
quali sono le determinazioni dell'Amministrazione in riferimento a
questa problematica.
Presidente - La parola all'Assessore all'istruzione e cultura,
Charles Teresa.
Charles (UV) - Pour ce qui concerne l'interpellation sur la
suite de l'enquête sur la donation des ?uvres d'art de la part
d'artistes, qui ont réalisé des expositions dans notre région,
voici quelques éclaircissements. L'enquête interne du Département
de la Surintendance des biens culturels et des activités
culturelles, dont au point n° 1, a été effectuée sur la demande du
Président de la Région, comme vous avez rappelé, donc encore le
Président Louvin, le 14 janvier 2003, et a été adressée à
l'Assesseur à l'éducation et à la culture. Sur la demande de
l'Assesseur, les contrôles n'ont été effectués que sur les années
2000-2001, ces années seulement étant prises en considération par
l'enquête de la Commission administrative. Les employés ont tous
fait une déclaration concernant la donation d'?uvres d'art de la
part des artistes et là c'est la page 5 du rapport final de la
Commission d'enquête administrative, dont vous venez de parler.
L'année 2002, en particulier, n'a pas été prise en examen pour
la bonne raison que le Bureau de presse de la Présidence de la
Région n'a organisé cette année-là aucune exposition, ce qui
explique qu'il n'y avait pas lieu d'enquêter. En 2002, en effet,
les expositions au programme n'ont pas été organisées par le Bureau
de presse, puisqu'il y eut le passage de compétences en août 2001
au Bureau des expositions de l'Assessorat de l'instruction et de la
culture, qui n'était pas concerné par l'enquête à cette
époque-là.
Pour ce qui concerne les deux années 2000-2001, l'enquête s'est
attachée à un type particulier d'exposition, où il pouvait se faire
que des artistes fassent des donations, c'est-à-dire pour les
artistes contemporains vivants et pour les expositions d'artistes
disparus voulues ou organisées en collaboration avec les héritiers.
Pour plus de transparence, sont à la disposition des collègues les
titres des expositions pour lesquelles il n'y a pas eu d'enquêtes,
puisque la donation n'était pas possible pour des raisons évidentes
de la part de l'artiste ou des héritiers.
Quant à la troisième question, la réponse découle de ce que je
viens de dire, c'est-à-dire à la limitation de
l'enquête… c'est-à-dire que nous
considérons l'enquête conclue en ce qui nous concerne.
Presidente - La parola al Consigliere Curtaz.
Curtaz (Arc-VA) - Faccio un'osservazione forse antipatica, ma la
faccio. Mi sorprende il fatto che, per quanto concerne la scorsa
interrogazione, a queste domande rispose il Presidente della
Regione, assumendosi anche una responsabilità più generale rispetto
a questa problematica, diversamente da questa volta; questo non per
sminuire il ruolo dell'Assessore alla cultura, ma proprio perché mi
sembra una questione riguardante l'intera Giunta. Sono scelte e
criteri interni alla Giunta, comunque, e prendiamo atto che la
problematica sembra quasi essere passata in secondo piano rispetto
a qualche mese fa.
Vi sono dei chiarimenti, che sono stati dati e di cui prendo
atto, però vi è una cosa che assolutamente non mi convince e quindi
rinnoverò l'istanza contenuta in questa interpellanza.
Chiarimento datomi correttissimo: nel 2002 non si è fatta
l'inchiesta perché la competenza del settore era stata trasferita
dall'Ufficio stampa di un altro ufficio. Cosa verissima, della
quale non ci eravamo ricordati e che quindi giustifica il fatto che
l'inchiesta non abbia approfondito l'anno 2002. Il discorso però
non vale assolutamente per gli anni precedenti, perché è vero - ma
non vi è alcuna relazione logica rispetto al nostro discorso - che
l'indagine amministrativa della Commissione interna di inchiesta fu
limitata al triennio 2000-2001-2002, cosa peraltro contestatissima
dall'opposizione in quest'aula. Ma perché la si limitò? Per una
ragione temporale, perché si disse, forse non a torto: "I
commissari hanno tre mesi…" - perché
poi si sarebbe andati in campagna elettorale -
"… per fare questa indagine, non
possono andare a "scavare" per un numero indefinito di anni, allora
concentriamo il lavoro agli ultimi tre anni in modo che almeno per
quel triennio sappiamo cosa è successo in quell'ufficio". Questa fu
una decisione che le opposizioni contestarono ovviamente, ma che
poteva avere una sua logica.
Ora, non si può però partire da quel dato, che aveva una sua
logica, quella di un limite temporale per certi versi
"necessitato", per dire: "Adesso non si fa l'indagine a ritroso
perché per quella commissione si era deciso di indagare solo sul
triennio". Non ci stiamo su questa giustificazione, per la semplice
ragione che è una giustificazione che non sta in piedi, perché
nulla vieta che questa indagine venga fatta per gli anni
precedenti. Anzi, direi che è tutto interesse dell'Amministrazione,
della nuova Giunta - come lo fu già della "Giunta Viérin" -
chiarire queste cose, con la massima trasparenza, anche perché
immagino che in questa vicenda né il Presidente della Regione, né
l'Assessore attuale abbiano niente da temere, a nessun livello.
Rinnovo quindi l'invito ad estendere questa inchiesta agli anni
precedenti; non si può dire tout court che si era indagato solo su
quegli anni e quindi adesso per un'altra cosa indaghiamo solo su
quelli… Ma che ragionamento è!
Ancora una cosa: sui personaggi, sugli
artisti… io prendo atto che anche lì è
stato adottato un criterio, ma siamo sicuri, Assessore,
che… perché io tanti artisti non li
conosco, però Cox lo conosco, me lo ricordo e io ho letto gli
atti… Cox è sparito. Delle due, allora,
l'una: o è sparito perché si è "messa una pietra sopra" a quella
mostra, che poteva essere la mostra più "scandalosa", fra
virgolette - ma non credo che sia questa la ragione, perché sarebbe
un po' infantile come atteggiamento da parte di chi indaga -,
oppure quella mostra di Cox era stata organizzata prima del 2000.
Vede allora che la richiesta che facciamo è fondatissima, perché vi
sono delle mostre che sono state organizzate molto tempo prima e
poi sono state espletate nel 2000 o nel 2001! Questo
guardi… le do un aiuto per indurla ad
estenderle… le do un aiuto proprio in
base al ragionamento sbagliato che mi ha fatto: "la Commissione di
indagine ha indagato solo nel 2000-2001-2002", è vero, però,
laddove vi erano atti precedenti, ha dovuto indagare a ritroso,
cioè non è partita da una deliberazione del 2000, perché se quella
deliberazione del 2000 richiamava delle precedenti
deliberazioni… ha dovuto partire
dall'inizio.
Anche per questi motivi, quindi, rinnovo la mia richiesta.
Torneremo poi su questo tema, occorre riflettere, e farne una
questione di chiarezza. Una chiarezza che può essere fatta a
livello amministrativo, anche per evitare quello che il mio collega
Riccarand qualche ora fa ha detto: se questi chiarimenti infatti
non vengono dati a livello amministrativo e politico, vi è sempre
qualcun altro che li dà, che deve darli. Facciamo quindi bella
figura tutti, e voi più di me, se chiarite prima queste cose, senza
bisogno che poi intervenga la Procura della Repubblica a scoprire
che nel 1998 e nel 1999 vi erano delle cose che non funzionavano
anche in riferimento a questa problematica.
Termino qui il mio intervento, perché mi sembra che le
argomentazioni che vengono portate per la riapertura di questa
inchiesta, per il completamento dell'indagine siano piuttosto
fondate, chiedendo all'Assessore, alla Giunta intera, di ragionare
su questa nostra proposta e di vedere se non sia il caso - come noi
crediamo - di estendere il controllo anche agli anni precedenti.
Avremmo così in mano tutti gli elementi per poter giudicare
serenamente una "pagina" purtroppo brutta per la nostra
amministrazione.
