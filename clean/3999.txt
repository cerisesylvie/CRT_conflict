Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 295 del 29 maggio 1981 - Resoconto
OGGETTO N. 295/81 - CONCESSIONE DI UN TRIBUTO DI L. 3.300.000 AL
COMUNE DI NUS PER LA SISTEMAZIONE E L'ARREDAMENTO DI UN LOCALE
DESTINATO A SEDE DELLA LOCALE BANDA MUSICALE "LA LYRETTA".
APPROVAZIONE ED IMPEGNO DI SPESA.
Presidente
- Do lettura della proposta in oggetto, di cui
è relatore l'Assessore al Turismo, Urbanistica e Beni
culturali.
La Giunta propone che il Consiglio regionale
DELIBERI
1) di approvare la concessione al Comune di Nus della somma
di L. 3.300.000 (tremilionitrecentomila) a titolo di contributo
nelle spese per il motivo in premessa specificato;
2) di approvare e impegnare la spesa di L. 3.300.000
(tremilionitrecentomila) sul cap. 37200 del bilancio preventivo
della Regione per l'anno 1981 ("Contributi e sussidi ad Aziende di
soggiorno, pro-loco, enti ed altri organismi pubblici e privati per
attività nel settore del Turismo e del tempo libero"), che presenta
la necessaria disponibilità;
3) di stabilire che alla liquidazione del contributo di cui
tratta si provveda, ai sensi dell'art. 57 della L.R. 7 dicembre
1979, n. 68, a richiesta dell'Assessore al turismo, previa
presentazione di idonea documentazione di spesa.
Presidente
- L'Assessore Pollicini ha facoltà di
illustrare la relazione.
Pollicini (DP)
- Mi pare che il testo che hanno i
Consiglieri sia molto chiaro e posso quindi essere esentato da
qualunque illustrazione.
Presidente
- Nessuno chiede di parlare? Non vi sono
dichiarazioni di voto?
Metto in approvazione l'oggetto n. 23.
Esito della votazione:
Presenti: 23
Votanti: 23
Maggioranza: 12
Favorevoli: 23
Il Consiglio approva all'unanimità.
Presidente
- Passiamo all'esame dell'oggetto n. 24.
