Classificazione
CONSIGLIO REGIONALE
Costituzione e funzionamento degli organi consiliari



Oggetto del Consiglio n. 1 del 20 ottobre 2020 - Resoconto
OBJET N° 1/XVI - Ouverture des travaux de la XVI
législature.
Baccega (Presidente) -
Gentili colleghi, signore e
signori,
mesdames et messieurs
, diamo inizio ai lavori della
prima seduta della XVI legislatura, di cui assumo per ragioni
anagrafiche la presidenza provvisoria. Accanto a me siede il più
giovane degli eletti, il consigliere Erik Lavy, che è incaricato di
svolgere le funzioni di Segretario del Consiglio. In considerazione
del fatto che otto consiglieri sono impossibilitati a partecipare
in presenza, perché posti in isolamento per ragioni collegate
all'emergenza epidemiologica da Covid-19, l'odierna adunanza
consiliare si svolge in modalità mista, con parte dei consiglieri
regionali in presenza fisica in aula consiliare e parte collegati
in modalità telematica mediante videoconferenza sulla piattaforma
Zoom
.
Nella riunione di ieri dei rappresentanti dei gruppi consiliari
si è deciso che le votazioni palesi si effettueranno per appello
nominale, mentre per le votazioni degli organi consiliari, al fine
di garantire la segretezza del voto prevista dal Regolamento
interno, i consiglieri presenti in aula voteranno con la scheda
secondo le consuete modalità, mentre i consiglieri collegati in
videoconferenza voteranno attraverso delega o altro soggetto
presente in aula preventivamente individuato dai rispettivi gruppi,
il quale procederà alla compilazione della scheda sulla base delle
indicazioni ricevute. Per questo tali votazioni avranno tempi più
moderati.
Colleghi consiglieri, solo alcuni giorni orsono la regione ha
ricordato con l'iniziativa
Valluvione
quanto è successo nel
2000 con la drammatica alluvione che ha colpito duramente la
comunità valdostana. Un tragico evento che si è ripetuto nei giorni
scorsi a distanza di venti anni in questo devastante anno bisestile
dove abbiamo rivisto l'impetuosità dell'acqua e del fango che
aggrediscono i nostri territori, le nostre case e dove le
esondazioni hanno provocato ancora tanti danni. Nella drammatica
disgrazia di Arnad, dove ha perso la vita il vigile del fuoco e
volontario Rinaldo Challancin, impegnato come molte altre volte
aveva fatto nelle azioni di soccorso al servizio degli altri, si
sono rivissuti i momenti del 2000. Oggi questo Consiglio regionale
vuole ricordare le vittime del 2000, Rinaldo Challancin e le loro
famiglie, pertanto vi invito ad osservare un minuto di
silenzio.
L'aula osserva in piedi un minuto di silenzio.
Invito ora il Segretario a procedere all'appello nominale.
Appel nominal.
Con
34 presenti su 35, la seduta è valida.
Collègues, je vous communique que parmi les élus proclamés
figure Augusto Rollandin, candidat pour la liste Pour l'Autonomie -
Per l'Autonomia, déjà conseiller régional au cours de la précédente
législature, suspendu de sa charge aux termes du décret législatif
numéro 235 du 31 décembre 2012, suite à la notification du Conseil
régional en date du 6 mai 2019, du décret du Président du Conseil
des Ministres pour une période de dix-huit mois à partir de la date
de prise de notification dudit décret. Je vous informe aussi
qu'aucun fait, ou acte susceptible de déterminer la cessation de la
suspension a été notifié au Conseil régional ; étant donné que le
terme de dix-huit mois n'est pas encore échoué, ladite suspension
continue d'avoir un impact sur le statut acquis de nouveau, avec
ladite de proclamation de conseiller régional de monsieur Augusto
Rollandin. Il en résulte que monsieur Augusto Rollandin n'a pas le
titre pour participer à la séance d'aujourd'hui.
Colleghi, prima di procedere dobbiamo provvedere alla
designazione di tre scrutatori, due di maggioranza e uno di
minoranza. Seguendo una prassi consolidata, gli scrutatori sono
normalmente scelti fra i gruppi con il maggior numero di eletti.
Chiedo pertanto ai gruppi di segnalarmi dei nominativi. Consigliere
Manfrin, ha la parola.
Manfrin -
A nome del gruppo Lega sono designato a fare lo
scrutatore.
Presidente -
Consigliere Grosjacques, prego.
Grosjacques -
Sono designato a nome del gruppo dell'Union
Valdôtaine.
Presidente -
Il consigliere Restano ha chiesto la
parola.
Restano -
A nome del gruppo VdA Unie sono designato a
fare lo scrutatore.
Presidente -
Grazie, risultano quindi scrutatori il
consigliere Manfrin, il consigliere Grosjacques e il consigliere
Restano.
Vorrei ora fornire a tutti gli eletti alcune informazioni
relative allo svolgimento di questa prima seduta che è particolare
per la ritualità che la contraddistingue. Per la prenotazione e
l'ottenimento della parola in aula ogni singolo consigliere deve
inserire il proprio
badge
nella postazione dalla quale
intende parlare. In realtà, questo aveva un senso nella misura in
cui sarebbero stati tutti presenti in aula, ma tenuto conto che
abbiamo in remoto ben otto consiglieri ovviamente la prassi è la
stessa. Si inserisce il badge nell'apposita postazione, ci si
prenota premendo il pulsante "microfono" e si attende che venga
accordata la parola dal Presidente e laddove si accende la luce
rossa si può parlare.
Ai vostri posti trovate una cartellina bianca "modulistica"
contenente dei documenti. Rivestono carattere di urgenza i
documenti contenuti nella cartellina interna, quella verde, in
particolare la dichiarazione di appartenenza ai gruppi consiliari e
la scheda personale in cui devono essere indicate tutte le
informazioni relative alla situazione personale di ciascuno. Questi
documenti vanno compilati anche da parte dei consiglieri rieletti e
consegnati all'Ufficio di segreteria archivio e protocollo nella
giornata di oggi.
Invito infine i gruppi a segnalare al più presto per iscritto
alla Presidenza il nominativo del capogruppo e del vicecapogruppo,
perché si suppone che in giornata sarà necessario convocare la
Conferenza dei Capigruppo.
Credo che fatte queste comunicazioni possiamo passare
tranquillamente alla trattazione dell'ordine del giorno. Chiedo al
Segretario di dare lettura del punto 1 all'ordine del giorno.
