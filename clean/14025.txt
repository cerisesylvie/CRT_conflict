Classificazione
OPERE PUBBLICHE


Resoconto integrale del dibattito dell'aula
Oggetto del Consiglio n. 548 del 14 marzo 1994 - Resoconto
OGGETTO N. 548/X - Proposta di regolamento: "Regolamento
regionale per l'esecuzione di lavori, provviste e servizi in
economia".
Articolo 1 - (Lavori, provviste e servizi eseguibili in
economia)
1. É consentito provvedere all'esecuzione in economia di lavori,
provviste e servizi finanziati dall'Amministrazione regionale della
Valle d'Aosta quando, per loro natura o per circostanze speciali,
l'esecuzione dei lavori, delle provviste e dei servizi stessi in
economia rappresenta la forma più economica e van­taggiosa per
l'Ammini­strazione.
2. L'esecuzione in economia di lavori, provviste e servizi è
sta­bilita dalla Giunta regionale, sulla base dei rispettivi atti
tec­nici, con propria deliberazione; tale provvedimento deve essere
debitamente motivato e prevedere il finanziamento delle relati­ve
spese, che non possono superare l'importo di lire 100.000.000, al
netto da imposte, per le provviste ed i servizi e l'importo di lire
50.000.000, al netto da imposte, per i lavori, salvo le eccezioni
previste dal presente regolamento.
3. Il limite di spesa stabilito dal comma 2 è aumentato a lire
240.000.000, al netto da imposte, per i lavori previsti
dall'arti­colo 3, comma 1, lett. c) e f).
Articolo 2 - (Disciplina)
1. I lavori, le provviste e i servizi che, ai sensi
dell'articolo 1, possono essere eseguiti in economia sono
realizzati con l'osser­vanza delle norme del presente regolamento e
delle altre norme legislative e regola­mentari vigenti in
materia.
Articolo 3 - (Oggetto)
1. I lavori, le provviste e i servizi che possono essere
eseguiti in economia sono i seguenti:
a) lavori di riparazione, manutenzione e adattamento degli
stabili regionali o in manutenzione regionale;
b) gestione del servizio di riscaldamento degli stabili
regionali, comprese le forniture di combustibili;
c) lavori di rafforzamento, di concatena­zione o di demolizione
di fabbricati, nonché di sgombero dei materiali edili rovinati o
demoliti;
d) lavori e provviste che debbano essere eseguiti in economia a
rischio di un appaltatore in caso di risoluzione di contratto di
appalto o per assicurare l'esecuzione dell'opera nel tempo
pre­fisso dal contratto;
e) servizio di sgombero della neve su strade in manutenzione
regionale e, in via straordinaria, su strade comunali;
f) lavori di sgombero di materiale e di riparazione di guasti
ve­rificatisi sulle strade, sulle aste torrentizie e fluviali, in
seguito a frane, a scoscendimenti, a corrosione o rovina di
manufatti, a inondazioni o ad intemperie, per il ripristino della
viabilità, per assicurare l'incolumità pubblica o per evitare
possibili maggiori danni;
g) lavori di ordinaria e straordinaria manutenzione di strade e
di opere idrauliche;
h) lavori di costruzione di tronchi di strade di limitata
impor­tanza non comportanti opere in cemento armato, anche a
com­pletamento di lavori già iniziati ed eseguiti in economia
diretta mediante cantieri di lavoro, compor­tanti la prevalenza di
im­piego di manovalanza, utilizzabili, quindi, quale rimedio alla
disoccupazione locale;
i) lavori di rimboschimento e di sistemazione di zone e di
ter­reni montani e spese di gestione dei vivai forestali, dei vivai
agrari e dei campi sperimentali agrari;
l) lavori di restauro di monumenti, lavori per scavi
archeologici e manutenzione di aree verdi e di giardini per
ragazzi;
m) lavori da eseguire d'ufficio a carico di contravventori ai
sensi di leggi e di regolamenti;
n) altri lavori di ogni specie, che per loro natura possono
ese­guirsi in economia, quando siano state infruttuosamente
esperite le procedure di gara, oppure nel caso di accertata
con­venienza economica;
o) provviste e mezzi d'opera per speciali forniture di materiali
e servizi non previsti nei contratti di appalto finanziati con le
somme a disposizione dell'Amministrazione;
p) acquisto di materiali e oggetti necessari per l'esecuzione
dei lavori e dei servizi previsti dal presente regolamento;
q) acquisto e riparazione di apparec­chiature e utensili, nonché
acquisto di medicinali, di reagenti e di materiale vario di
con­sumo occorrente per il funzionamento dei servizi sanitari e dei
servizi di assistenza tecnica per gli agricoltori;
r) acquisto di libri, riviste, giornali e pubblicazioni di vario
ge­nere, abbonamenti a quotidiani e periodici e ad agenzie di
in­formazioni, rilegatura di libri e pubblicazioni per gli uffici
re­gionali;
s) acquisto di cancelleria, limitatamente ai casi in cui risulti
non conveniente provvedere diversamente o si verifichino ne­cessità
straordinarie o urgenti;
t) acquisto, manutenzione e riparazione di mobili e
suppellettili per ufficio;
u) acquisto di coppe, medaglie, diplomi ed altri oggetti per
premi o riconoscimenti di benemerenze;
v) acquisto di attrezzature occorrenti per il funzionamento di
mense gestite da personale regionale;
z) acquisto del vestiario per il personale ausiliario, operaio e
addetto ai laboratori, o di indumenti prescritti o comunque
oc­correnti all'espletamento del servizio;
aa) acquisto, installazione, manutenzione, riparazione e
modi­fica di impianti, macchinari, apparecchiature ed
attrez­zature, ivi comprese, nei casi in cui si verifichino
necessità straordina­rie o urgenti, le macchine per scrivere, per
calcolo e per ripro­duzione;
bb) pulizia e illuminazione dei locali adibiti a sede dei
servizi e degli uffici regionali;
cc) manutenzione ordinaria, noleggio ed esercizio di mezzi di
trasporto, acquisto di materiale di ricambio ed accessori, spese
per le autofficine e le autorimesse, provviste di carburanti,
lu­brificanti ed altro materiale di consumo;
dd) divulgazione dei bandi di concorso e dei bandi di gara a
mezzo stampa o di altre fonti di informazione ove ritenuto
ne­cessario;
ee) lavori di traduzione, interpretazione, registrazione,
trascri­zione e copia da affidare a persone o imprese commerciali,
nei casi in cui l'Amministrazione non possa provve­dervi con il
pro­prio personale;
ff) lavori di stampa, tipografia, litografia, qualora ragioni di
ur­genza lo richiedano e sia impossibile provvedere
direttamente;
gg) spedizioni, imballaggi, magazzinaggio e facchinaggio;
hh) locazione a breve termine di locali e di attrezzature di
fun­zionamento per l'espletamento di corsi o concorsi, nonché per
altre esigenze connesse all'attività dell'Amministrazione;
ii) acquisto o noleggio di materiale didat­tico, strumenti e
ma­teriali scientifici e di laboratorio, mezzi audiovisivi,
fotografici e cinematografici;
ll) funzionamento di organi collegiali, con esclusione delle
spese relative ai gettoni di presenza;
mm) spese postali per affrancatura e telegrammi e spese
tele­foniche e telegrafiche per il pagamento delle bollette emesse
dalle società erogatrici del servizi;
nn) spese per l'organizzazione di convegni, conferenze,
riunioni, mostre e ceri­monie;
oo) spese per l'attuazione di corsi di preparazione, formazione
e perfeziona­mento del personale, nonché per la partecipazione del
personale a corsi indetti da enti, istituti e ammi­nistrazioni
varie;
pp) spese di rappresentanza;
qq) spese minute non previste nelle precedenti lettere, sino
all'importo di lire 5.000.000;
rr) spese per coperture assicurative.
Articolo 4 - (Deroghe al limite di spesa)
1. La Giunta regionale è autorizzata a superare i limiti
mas­simi di spesa di cui all'articolo 1, commi 2 e 3, ogni volta
che la deroga risulti giustificata, indicando, di volta in volta,
oltre la motivazione, il limite di spesa negli stessi casi
autorizzato.
2. Gli aumenti dei limiti massimi di spesa di cui al comma 1 non
possono comunque superare il venti per cento.
Articolo 5 - (Esecuzione d'urgenza di lavori indifferibili)
1. In casi di particolare urgenza possono essere iniziati in
eco­nomia, in attesa della regolare deliberazione di
autorizzazione, lavori urgenti e indifferibili per lo sgombero di
materiali franati o pericolanti lungo pendii e aste torrentizie e
per lo sgombero di strade e il ripristino della viabilità e per il
rafforzamento e ri­pristino delle difese spondali;
l'indifferibilità e l'urgenza dei la­vori deve risultare da una
relazione tecnica che descriva i guasti avvenuti e le loro
conseguenze, le cause che li hanno prodotti ed i lavori necessari
per ripararli. Tale relazione tecni­ca, compilata dal dipendente
regionale dell'Assessorato dei la­vori pubblici o dell'Assessorato
dell'agricoltura, forestazione e risorse naturali arrivato per
primo sul luogo e vistata da uno dei dirigenti dei servizi degli
Assessorati sopra indicati, viene inoltrata urgentemente, con una
perizia estimativa anche sommaria, alla Giunta regionale per
l'approvazione ed il fi­nanziamento dei lavori urgenti
intrapresi.
2. Qualora i lavori intrapresi d'urgenza non ottengano
l'auto­rizzazione, sono approvate e liquidate le sole spese
relative ai lavori già eseguiti.
Articolo 6 - (Spese e perizie suppletive)
1. Alla liquidazione delle spese per i lavori, le provviste e i
ser­vizi in economia si provvede sulla base di quanto previsto
dagli articolo 57 e 58 della legge regionale 27 dicembre 1989, n.
90 (Norme in materia di bilancio e di contabilità generale della
Regione Autonoma Valle d'Aosta), come modificata dalla legge
regionale 7 aprile 1992, n. 16.
2. L'importo complessivo dei lavori previsti dal progetto
princi­pale e dalle eventuali perizie suppletive non può superare i
limiti stabiliti in applicazione dei precedenti articoli.
Articolo 7 - (Modalità di esecuzione dei lavori, provviste e
servizi in eco­nomia)
1. I lavori, le provviste e i servizi in economia possono essere
eseguiti:
a) in amministrazione diretta;
b) per contratti, convenzioni e cottimi fiduciari;
c) con sistema misto, cioè parte in amministrazione diretta e
parte a cottimo fiduciario.
2. I lavori ed i servizi per i quali non occorre l'intervento di
al­cun imprenditore sono eseguiti in amministrazione diretta; in
questo caso il competente assessorato, direttamente o a mezzo di
ditte locali migliori offerenti, si procura ed impiega gli ope­rai,
i mezzi d'opera e quanto occorre all'esecuzione dei lavori e fissa
le retribuzioni degli operai ed il corrispettivo dei mezzi di
trasporto, degli altri mezzi d'opera e delle forniture occorrenti.
Sono altresì eseguite in amministrazione diretta le provviste a
pronta consegna, previa acquisizione dei preventivi secondo le
modalità di cui all'articolo 8.
3. I lavori, le provviste ed i servizi per i quali si renda
necessa­rio ovvero opportuno l'affidamento a persone o imprese sono
eseguiti a cottimo fiduciario; in questo caso l'assessorato
com­petente stabilisce accordi e convenzioni con persone di
fiducia, e alle migliori condizioni, tanto per i lavori che per le
sommini­strazioni. Le convenzioni di cottimo fiduciario devono
precisare:
a) l'elenco dei lavori e delle somministrazioni;
b) i prezzi unitari a misura ed a corpo;
c) le condizioni e le modalità di esecuzione dei lavori e delle
somministrazioni e il termine per ultimarli;
d) le modalità di pagamento;
e) le penalità in caso di ritardo e la facoltà, che si riserva
l'Amministrazione, di provvedere d'ufficio a rischio del
cotti­mista oppure di rescindere la convenzione, mediante semplice
denun­cia, qualora il cottimista non rispetti i patti e gli
obblighi assunti.
Articolo 8 - (Preventivi)
1. I preventivi necessari per l'esecuzione a cottimo fiduciario
dei lavori, delle provviste e dei servizi in economia devono
ri­chiedersi ad almeno tre persone o ditte ritenute idonee, eccetto
nei casi in cui l'urgenza o la specialità dei lavori, delle
provviste e dei servizi rendono necessario il ricorso ad una
determinata persona o impresa, ovvero nei casi in cui la spesa non
superi lire 5.000.000.
2. I preventivi, che possono essere richiesti
dall'Amministra­zione anche sulla base di progetti esecutivi,
devono essere con­servati agli atti.
Articolo 9 - (Liquidazione e assegnazione di fondi in
anticipazione)
1. Le spese in economia che riguardano unicamente provviste ed
acquisti di qualsiasi natura sono pagate, direttamente a co­loro
che hanno provveduto alle somministrazioni, mediante emissione di
mandati di pagamento tratti sul cassiere regionale in base alle
note e fatture di spesa vistate dall'ufficio e dall'As­sessore
competente e liquidate con deliberazione della Giunta
regionale.
2. La Giunta regionale, in casi particolari, può, con propria
de­liberazione, autorizzare l'assegnazione di fondi per il
pagamen­to delle retribuzioni agli operai tramite l'economo
regionale e il competente ufficio tecnico, mediante emissione di
mandati di anticipazione con obbligo di rendiconto documentato.
3. Al rimborso delle spese relative alle retribuzioni degli
operai si provvede con ordini di pagamento dell'Assessore al
bilancio e alle finanze, in base a regolari listini paga
quietanzati e muniti del visto del dirigente dell'ufficio e
dell'Assessore competenti.
Articolo 10 - (Esecuzione di lavori e provviste in economia)
1. All'esecuzione di lavori e provviste in economia si provvede
in base ai prezzi correnti ritenuti più vantaggiosi per
l'Ammi­nistrazione e secondo le modalità più convenienti; i lavori
deb­bono essere condotti secondo le migliori regole tecniche per
as­sicurarne la buona riuscita.
2. Nella condotta dei lavori eseguiti d'ufficio a rischio e
spese degli appaltatori inadempienti agli obblighi contrattuali si
os­servano le norme e prescrizioni dei capitolati che vi si
riferisco­no, facendo invito agli appaltatori di controllare e di
sottoscri­vere le contabilità e le note di spesa, con avviso che,
qualora non aderissero all'invito, si provvederà ai pagamenti delle
spe­se salvo rimborso o rivalsa a loro carico.
Articolo 11 - (Contabilizzazione e documentazione delle
spese)
1. Alla contabilizzazione delle spese relative ai lavori, alle
provviste ed ai servizi eseguiti in economia si provvede come
segue:
a) se eseguiti in amministrazione, in base alle apposite
pre­scritte liste paga settimanali o quattordicinali per quanto
ri­guarda le spese per la manodopera e in base alle note e fatture
di spesa per quanto riguarda le forniture di materiali e di mezzi
d'opera. L'ammontare delle liste settimanali o quattor­dicinali e
delle varie note di spesa deve constare nel riepilogo delle spese
da allegare al rendiconto finale;
b) se eseguiti in base a convenzioni o a cottimi fiduciari, con
registrazione delle risultanze delle spese sugli appositi libretti
di misura e registri di contabilità, come per i lavori e forniture
eseguiti in appalto, provvedendosi, come per questi, all'emis­sione
di stati di avanzamento e dello stato finale dei lavori, nonché dei
relativi certificati di pagamento.
Articolo 12 - (Rendiconto)
1. Ad avvenuta ultimazione di ogni lavoro eseguito in economia
il competente ufficio tecnico redige un documentato rendiconto
finale delle spese ed una relazione sui lavori eseguiti e sui
ri­sultati ottenuti.
2. Per i lavori eseguiti in base a convenzioni e cottimi
fiduciari, al rendiconto e alla relazione finale sono allegati i
certificati di regolare esecuzione dei lavori, che servono da
attestati di col­laudo, redatti a cura del competente ufficio
tecnico dell'assesso­rato che ha provveduto alla stipulazione delle
relative conven­zioni ed accordi.
3. Per i lavori eseguiti d'ufficio a rischio e spese di
appaltatori la liquidazione finale deve recare anche la
liquidazione dell'im­porto dei lavori secondo le condizioni e i
prezzi contrattuali di capitolato al fine di stabilire, ove ne sia
il caso, l'indennità o il rimborso di somme spettanti
all'Amministrazione per le even­tuali maggiori spese sostenute.
Articolo 13 - (Abrogazione di norme)
1. Sono abrogati i seguenti regolamenti regionali:
a) 5 febbraio 1962 (Regolamento per l'esecuzione di servizi, di
opere e di lavori in economia);
b) 11 giugno 1974 (Regolamento regionale per l'esecuzione di
servizi, di opere e di lavori in economia: modificazioni);
c) 14 dicembre 1977 (Regolamento regionale per l'esecuzione di
servizi, di opere e di lavori in economia: modificazioni);
d) 24 maggio 1978 (Regolamento regionale per l'esecuzione di
servizi, di opere e di lavori in economia: modificazioni);
e) 11 gennaio 1982, n. 1 (Regolamento regionale per
l'esecu­zione di servizi, di opere e di lavori in economia:
modificazioni);
f) 31 maggio 1983, n. 2 (Modifica al Regolamento regionale 5
febbraio 1962 per l'esecuzione di servizi, di opere e di lavori in
economia).
Presidente -
Qui c'è un nuovo testo della III
Commissione, che deve essere distribuito insieme alla relazione del
relatore.
Ha chiesto la parola il relatore, Consigliere Borre.
Borre (UV) -
La richiesta di modificare questo
regolamento è partita già dal lontano 1982. Questa revisione è più
che giustificata, perché nel 1982 l'esecuzione in economia di opere
e di lavori poteva es­sere approvata con una spesa non superiore ai
40 milioni, quindi questo limite, oggi, è assolutamente
inadeguato.
Il precedente regolamento prevedeva interventi quasi unica­mente
per opere e lavori, anche se lo stesso faceva riferimento ai
servizi. Si è ritenuto pertanto, visti i vigenti regolamenti di
altri enti pubblici, di estendere l'operatività del regolamento
alle procedure di acquisizione di forniture necessarie per il
normale funzionamento all'amministrazione pubblica.
Il limite dei 100 milioni stabilito per le forniture e per i
servizi in economia risulta essere in linea con quanto previsto in
ma­teria dall'amministrazione centrale; si è poi stabilito in lire
50 milioni il limite per i lavori in economia per non superare
quanto previsto dalla legge "Merloni" all'articolo 24, comma 6, che
recita:
"I lavori in economia sono ammessi fino all'importo di
30mila ECU"
. Ecco perché abbiamo modificato ed è arrivato un
nuovo testo.
All'articolo 3 della proposta di regolamento sono elencati i
la­vori, le provviste e i servizi che possono essere eseguiti in
eco­nomia. Il terzo comma dell'articolo 1 prevede la possibilità di
aumentare il limite di spesa, stabilito fino a 240 milioni, per
interventi che richiedono un pronto intervento per assicurare
l'incolumità pubblica, onde evitare maggiori danni o per ga­rantire
i servizi pubblici strettamente necessari (viabilità, ac­quedotti,
fognature, eccetera).
L'articolo 5 consente l'inizio dei lavori urgenti ed
indifferibili prima della regolare approvazione della deliberazione
di auto­rizzazione dei lavori. L'urgenza e l'indifferibilità
dovranno ri­sultare da relazioni descrittive e perizie estimative
che consen­tano anche il regolare finanziamento
dell'intervento.
L'articolo 7 disciplina le tre modalità previste per
l'esecuzione dei lavori, le provviste e i servizi in economia.
L'articolo 13 abroga il precedente regolamento, le modificazioni
seguenti, per consentire l'approvazione di un nuovo regolamen­to di
più facile lettura.
Presidente -
Dichiaro aperta la discussione
generale. Ha chiesto la parola il Consigliere Tibaldi.
Tibaldi (LN) -
Purtroppo nessun componente del
gruppo consiliare della Lega è in III Commissione, quindi nessuno
di noi ha potuto esamina­re questo testo di legge - che è molto
importante - del quale, ol­tretutto, oggi ci viene proposta una
modifica sostanziale su al­cuni articoli. Ora si parla anche di
provviste e servizi, cioè si citano quei 30mila ECU di limite
previsti dalla normativa co­munitaria, e così via.
Chiedo se fosse possibile rinviare la proposta di regolamento
alla prossima seduta del Consiglio, perché il testo è stato
esa­minato da un nucleo ristretto di componenti del Consiglio e
oggi ci troviamo ad esprimere, come al solito, un parere e un voto
su una materia delicata ed importante.
Chiederei un po' di buona volontà anche da parte della Giunta
regionale.
Presidente -
Ha chiesto la parola il
Vicepresidente Viérin Marco.
Viérin M. (PpVA) -
Mi associo in pieno a quanto
detto dal collega Tibaldi.
Presidente -
Ha chiesto la parola l'Assessore al
bilancio e finanze, Lévêque.
Lévêque (Ass.tec.) -
Non ho difficoltà ad
illustrare, se ci sono degli aspetti da chiari­re, però mi sento un
po' sorpreso da questa richiesta perché il testo originario, che è
diverso da quello che ha elaborato la Commissione solo dal punto di
vista della stesura formale (cioè, l'Ufficio legislativo ha
consigliato un riaccorpamento di articoli, ma nulla è cambiato
nella sostanza, se non quel limite dei 100 milioni perché nel
frattempo è entrata in vigore la legge "Merloni"); è andato in
Commissione parecchie settimane fa ed io ho chiesto al Presidente
della III Commissione una sospen­sione dell'esame proprio per
consentire di adeguare alla legge "Merloni" gli aspetti più
rilevanti.
Oltretutto questo è un testo che è direttamente finalizzato a
migliorare la funzionalità degli uffici e della macchina di cui si
parla; quindi, oltre a dichiararmi disponibile, in questa sede, a
spiegare tutto quello che può essere non chiaro, non ritengo sia
plausibile una richiesta di rinvio.
Fra l'altro la proposta è iscritta per decorrenza di termini,
per cui credo che tutti i con­siglieri abbiano potuto ricevere il
testo ed esaminarlo.
Presidente -
Ha chiesto la parola il Consigliere
Tibaldi.
Tibaldi (LN) -
L'Assessore avrà tutte le sue buone
ragioni, però mi sembra che buone ragioni ne abbiamo anche noi che
chiediamo un rinvio.
In ogni caso questa materia è particolarmente importante, e la
stessa importanza mi sembra sia stata ribadita dall'Assessore.
Nella relazione introduttiva il Consigliere Borre ha citato in via
sintetica alcuni articoli, in particolare gli articoli 1, 2, 3, 5,
7 e 13; ci sono altri articoli che mi sembrano più pregnanti in
que­sto disegno di legge.
Vorrei chiedere all'Assessore, ma purtroppo il tempo per
esaminare questo disegno di legge è risicato, alcune spiegazioni
sull'articolo 4, che è il primo che mi è balzato agli occhi, dove
si parla di deroga ai limiti di spesa:
"1. La Giunta regionale è
autorizzata a superare i limiti massimi di spesa di cui
all'articolo 1, commi 2 e 3, ogni volta che la deroga risulti
giustificata, indicando, di volta in volta, oltre la motivazione,
il limite di spesa negli stessi casi autorizzato"
. A prima
vista mi sembra una comoda scappatoia a disposizione
dell'Amministrazione regionale, perché sono stati fissati dei tetti
precisi, 100 e 50 milioni: il primo, indicizzato sulla base dei 40
milioni di cui diceva prima il Consigliere Bor­re; il secondo, per
introdurre anche la categoria dei servizi e delle provviste. Tetto
che viene elevato a 240 milioni in alcuni casi specifici, e
addirittura qui si prevede un'ulteriore deroga a questi limiti di
spesa.
Mi sembra, ripeto, una comoda scappa­toia che è, sotto alcuni
profili, ingiustificata e che potrebbe dare adito agli
amministratori di eludere quella che è una materia che si vuole
sottoporre a vincoli e a restrizioni precise.
Presidente -
Dichiaro chiusa la discussione
generale. Ha chiesto la parola l'Assessore al bilancio e finanze,
Lévêque.
Lévêque (Ass.tec.) -
Credo che non sfuggano le
finalità di questo nuovo regolamen­to, che inizialmente datava 1962
e i cui importi erano stati ag­giornati nel 1982; quindi, sotto il
profilo dei massimali ammes­si, eravamo molto indietro.
Inoltre la proposta di regolamento oggi sottoposta al Consiglio
non solamente aggiorna i massimali, ma adegua i contenuti del
regolamento per le opere in economia ampliando non solo ai la­vori,
ma anche alle provviste e ai servizi, in linea questo con quello
che altre importanti amministrazioni, comprese quelle
sovranazionali, comunitarie, hanno adottato di recente.
Ricordo che i lavori in economia non possono essere decisi in
maniera del tutto discrezionale dall'Amministrazione, in quanto
devono rispondere a dei requisiti specifici, cioè l'esecu­zione in
economia deve consentire dei risparmi per l'Ammini­strazione, deve
essere legato a fattispecie precise come l'ur­genza o
l'indifferibilità.
Detto questo, in merito alla precisa richiesta del Consigliere
Tibaldi, l'articolo 4 va letto per intero, cioè vanno letti il
comma 1 e il comma 2. Il regolamento precedente non prevedeva
limiti in aggiunta ai limiti che prevedeva esso stesso, cioè
demandava al Consiglio l'esame di opere in economia che superassero
i limiti del regolamento, all'interno dei quali, invece, poteva
ope­rare la Giunta.
Questa proposta invece non richiede più che l'intervento sia
portato in Consiglio; fissa i lavori in economia nei limiti
previsti dall'articolo 1 e dà alla Giunta la facoltà di andare
sopra questi limiti in casi specifici e motivati, però solo per un
importo superiore al 20 percento di quello che il regola­mento
stabilisce.
Per completare, direi che l'articolo 5 prevede in alcune
fatti­specie la disciplina dell'urgenza e all'articolo 8 viene
fatto un preciso richiamo comunque alla necessità di affidare i
lavori o di acquisire le forniture e le provviste dopo aver
espletato una - chiamiamola - trattativa privata plurima con almeno
tre ditte.
Infine, gli articoli conclusivi richiamano quei principi di
buona amministrazione, buona esecuzione, contabilizzazione e
raccol­ta di documentazione e di rendiconto, che consentono agli
or­gani amministrativi della Regione di poter in piena trasparen­za
disporre di una procedura che consenta di acquisire, come dicevo,
in alcuni specifici casi provviste, servizi, opere in eco­nomia,
tutelando quella che è la trasparenza e la buona
am­ministrazione.
Presidente -
Ha chiesto la parola il Consigliere
Tibaldi.
Tibaldi (LN) -
Si dice nella relazione del
Consigliere Borre:
"Secondo quanto previsto dalla legge
"Merloni", articolo 24, comma 6: I lavori in economia sono ammessi
fino ad un importo di 30mila ECU, IVA esclusa"
. Trentamila ECU
sono grosso modo 60 milioni; qui, si sono previste delle cifre
superiori.
Presidente -
Ha chiesto la parola l'Assessore al
bilancio e finanze, Lévêque.
Lévêque (Ass.tec.) -
Questa è la ragione per cui
abbiamo chiesto il rinvio ed abbia­mo presentato l'emendamento
all'articolo che definiva gli im­porti.
Questo regolamento disciplina l'esecuzione dei lavori,
l'acqui­sizione delle provviste e la fornitura dei servizi.
La legge "Merloni" è limitata ai lavori, per cui questa è la
ragione per la quale nella versione che proponiamo, al comma 2
dell'articolo 1, il limite dei 50 milioni, ovvero dei 30mila ECU
circa, è limitato ai lavori, mentre resta - perché la legge
"Merloni" non lo di­sciplina - il limite dei 100 milioni per quanto
attiene alle prov­viste e ai servizi, che sono altra cosa delle
opere.
(...interruzione del Consigliere Tibaldi...)
Tale provvedimento deve essere debitamente motivato e preve­de
il finanziamento delle relative spese, che non possono supe­rare
l'importo di 100 milioni al netto da imposte per le provvi­ste e i
servizi, non disciplinate dalla legge "Merloni", e l'importo di
lire 50 milioni al netto da imposte per i lavori, salvo le
ecce­zioni previste dal presente regolamento.
Presidente -
Si passa all'esame della proposta di
regolamento nel nuovo te­sto predisposto dalla III Commissione.
Pongo in votazione l'articolo 1.
Presenti: 24
Votanti: 21
Favorevoli: 20
Contrari: 1
Astenuti: 3 (Bavastro, Lanièce, Tibaldi)
Presidente -
Pongo in votazione l'articolo 2.
Presenti: 24
Votanti: 21
Favorevoli: 20
Contrari: 1
Astenuti: 3 (Bavastro, Lanièce, Tibaldi)
Presidente -
All'articolo 3 vi è l'emendamento
dell'Assessore alle finanze, che recita:
Emendamento - L'articolo 3, comma 1, lett. nn), è così
sostituito:
"Spese per l'organizzazione di convegni, conferenze, riunioni,
mostre, cerimonie, concerti e spettacoli;".
Lo pongo in votazione.
Presenti: 24
Votanti: 21
Favorevoli: 20
Contrari: 1
Astenuti: 3 (Bavastro, Lanièce, Tibaldi)
Presidente -
Pongo in votazione l'articolo 3 nel
testo così modificato:
Articolo 3 - (Oggetto)
1. I lavori, le provviste e i servizi che possono essere
eseguiti in economia sono i seguenti:
a) lavori di riparazione, manutenzione e adattamento degli
sta­bili regionali o in manutenzione regionale;
b) gestione del servizio di riscaldamento degli stabili
regionali, comprese le forniture di combustibili;
c) lavori di rafforzamento, di concatena­zione o di demolizione
di fabbricati, nonché di sgombero dei materiali edili rovinati o
demoliti;
d) lavori e provviste che debbano essere eseguiti in economia a
rischio di un appaltatore in caso di risoluzione di contratto di
appalto o per assicurare l'esecuzione dell'opera nel tempo
pre­fisso dal contratto;
e) servizio di sgombero della neve su strade in manutenzione
re­gionale e, in via straordinaria, su strade comunali;
f) lavori di sgombero di materiale e di riparazione di guasti
ve­rificatisi sulle strade, sulle aste torrentizie e fluviali, in
seguito a frane, a scoscendimenti, a corrosione o rovina di
manufatti, a inondazioni o ad intemperie, per il ripristino della
viabilità, per assicurare l'incolumità pubblica o per evitare
possibili maggiori danni;
g) lavori di ordinaria e straordinaria manutenzione di strade e
di opere idrauliche;
h) lavori di costruzione di tronchi di strade di limitata
impor­tanza non comportanti opere in cemento armato, anche a
com­pletamento di lavori già iniziati ed eseguiti in economia
diretta mediante cantieri di lavoro, compor­tanti la prevalenza di
im­piego di manovalanza, utilizzabili, quindi, quale rimedio alla
disoccupazione locale;
i) lavori di rimboschimento e di sistemazione di zone e di
terreni montani e spese di gestione dei vivai forestali, dei vivai
agrari e dei campi sperimentali agrari;
l) lavori di restauro di monumenti, lavori per scavi
archeologici e manutenzione di aree verdi e di giardini per
ragazzi;
m) lavori da eseguire d'ufficio a carico di contravventori ai
sen­si di leggi e di regolamenti;
n) altri lavori di ogni specie, che per loro natura possono
ese­guirsi in economia, quando siano state infruttuosamente
esperi­te le procedure di gara, oppure nel caso di accertata
convenien­za economica;
o) provviste e mezzi d'opera per speciali forniture di materiali
e servizi non previsti nei contratti di appalto finanziati con le
somme a disposizione dell'Amministrazione;
p) acquisto di materiali e oggetti necessari per l'esecuzione
dei lavori e dei servizi previsti dal presente regolamento;
q) acquisto e riparazione di apparec­chiature e utensili, nonché
acquisto di medicinali, di reagenti e di materiale vario di
con­sumo occorrente per il funzionamento dei servizi sanitari e dei
servizi di assistenza tecnica per gli agricoltori;
r) acquisto di libri, riviste, giornali e pubblicazioni di vario
ge­nere, abbonamenti a quotidiani e periodici e ad agenzie di
in­formazioni, rilegatura di libri e pubblicazioni per gli uffici
re­gionali;
s) acquisto di cancelleria, limitatamente ai casi in cui risulti
non conveniente provvedere diversamente o si verifichino neces­sità
straordinarie o urgenti;
t) acquisto, manutenzione e riparazione di mobili e
suppellettili per ufficio;
u) acquisto di coppe, medaglie, diplomi ed altri oggetti per
pre­mi o riconoscimenti di benemerenze;
v) acquisto di attrezzature occorrenti per il funzionamento di
mense gestite da personale regionale;
z) acquisto del vestiario per il personale ausiliario, operaio e
addetto ai laboratori, o di indumenti prescritti o comunque
oc­correnti all'espletamento del servizio;
aa) acquisto, installazione, manutenzione, riparazione e
modifi­ca di impianti, macchinari, apparecchiature ed
attrez­zature, ivi comprese, nei casi in cui si verifichino
necessità straordina­rie o urgenti, le macchine per scrivere, per
calcolo e per riprodu­zione;
bb) pulizia e illuminazione dei locali adibiti a sede dei
servizi e degli uffici regionali;
cc) manutenzione ordinaria, noleggio ed esercizio di mezzi di
trasporto, acquisto di materiale di ricambio ed accessori, spese
per le autofficine e le autorimesse, provviste di carburanti,
lu­brificanti ed altro materiale di consumo;
dd) divulgazione dei bandi di concorso e dei bandi di gara a
mezzo stampa o di altre fonti di informazione ove ritenuto
ne­cessario;
ee) lavori di traduzione, interpretazione, registrazione,
trascri­zione e copia da affidare a persone o imprese commerciali,
nei casi in cui l'Amministrazione non possa provve­dervi con il
proprio personale;
ff) lavori di stampa, tipografia, litografia, qualora ragioni di
urgenza lo richiedano e sia impossibile provvedere
direttamen­te;
gg) spedizioni, imballaggi, magazzinaggio e facchinaggio;
hh) locazione a breve termine di locali e di attrezzature di
fun­zionamento per l'espletamento di corsi o concorsi, nonché per
altre esigenze connesse all'attività dell'Amministrazione;
ii) acquisto o noleggio di materiale didat­tico, strumenti e
mate­riali scientifici e di laboratorio, mezzi audiovisivi,
fotografici e cinematografici;
ll) funzionamento di organi collegiali, con esclusione delle
spese relative ai gettoni di presenza;
mm) spese postali per affrancatura e telegrammi e spese
telefo­niche e telegrafiche per il pagamento delle bollette emesse
dalle società erogatrici del servizi;
nn) spese per l'organizzazione di convegni, conferenze,
riunioni, mostre, ceri­monie, concerti e spettacoli;
oo) spese per l'attuazione di corsi di preparazione, formazione
e perfeziona­mento del personale, nonché per la partecipazione del
personale a corsi indetti da enti, istituti e ammi­nistrazioni
varie;
pp) spese di rappresentanza;
qq) spese minute non previste nelle precedenti lettere, sino
all'importo di lire 5.000.000;
rr) spese per coperture assicurative.
Presenti: 24
Votanti: 21
Favorevoli: 20
Contrari: 1
Astenuti: 3 (Bavastro, Lanièce, Tibaldi)
Presidente -
Pongo in votazione l'articolo 4.
Presenti: 24
Votanti: 21
Favorevoli: 20
Contrari: 1
Astenuti: 3 (Bavastro, Lanièce, Tibaldi)
Presidente -
Pongo in votazione l'articolo 5.
Presenti: 24
Votanti: 21
Favorevoli: 20
Contrari: 1
Astenuti: 3 (Bavastro, Lanièce, Tibaldi)
Presidente -
Pongo in votazione l'articolo 6.
Presenti: 24
Votanti: 21
Favorevoli: 20
Contrari: 1
Astenuti: 3 (Bavastro, Lanièce, Tibaldi)
Presidente -
Pongo in votazione l'articolo 7.
Presenti: 24
Votanti: 21
Favorevoli: 20
Contrari: 1
Astenuti: 3 (Bavastro, Lanièce, Tibaldi)
Presidente -
Pongo in votazione l'articolo 8.
Presenti: 24
Votanti: 21
Favorevoli: 20
Contrari: 1
Astenuti: 3 (Bavastro, Lanièce, Tibaldi)
Presidente -
Pongo in votazione l'articolo 9.
Presenti: 24
Votanti: 21
Favorevoli: 20
Contrari: 1
Astenuti: 3 (Bavastro, Lanièce, Tibaldi)
Presidente -
Pongo in votazione l'articolo 10.
Presenti: 24
Votanti: 21
Favorevoli: 20
Contrari: 1
Astenuti: 3 (Bavastro, Lanièce, Tibaldi)
Presidente -
Pongo in votazione l'articolo 11.
Presenti: 24
Votanti: 21
Favorevoli: 20
Contrari: 1
Astenuti: 3 (Bavastro, Lanièce, Tibaldi)
Presidente -
Pongo in votazione l'articolo 12.
Presenti: 24
Votanti: 21
Favorevoli: 20
Contrari: 1
Astenuti: 3 (Bavastro, Lanièce, Tibaldi)
Presidente -
Pongo in votazione l'articolo 13.
Presenti: 24
Votanti: 21
Favorevoli: 20
Contrari: 1
Astenuti: 3 (Bavastro, Lanièce, Tibaldi)
Presidente -
Ha chiesto la parola il
Vicepresidente Viérin Marco.
Viérin M. (PpVA) -
Voterò contro a questo disegno
di legge, per le motivazioni che ho detto poc'anzi e poi perché qui
si parla sempre di trasparen­za e di altre cose, ma quando si fanno
delle assegnazioni di la­vori che vanno dai 100 ai 300 milioni -
perché oltretutto con la deroga del 20 percento su 240 si può
arrivare a 300 milioni - si viene a proporre un emendamento dove si
inseriscono anche le spese per la realizzazione di convegni, di
conferenze, riunioni, mostre, cerimonie concerti e spettacoli.
Ritengo che queste manifestazioni non siano tutte degli
imprevisti, perché se così fosse, vorrei capire che senso ha
predisporre un programma annuale di queste cose. Mi pare che anche
da parte degli asses­sorati competenti ci sia un programma per
queste manifesta­zioni; quindi non capisco come si possa dare il
benestare alla Giunta di arrivare fino a 120 milioni per sopperire
all'urgenza nell'organizzazione di queste cose.
Non voglio entrare in tutti gli altri punti perché almeno il 50
percento sono sui
generis
, quindi ritengo che questa sia una
li­nea che non posso condividere. Come ho votato contro al primo
articolo, voterò contro alla legge, in più anche per quello che
abbiamo detto io e il Consigliere Tibaldi prima.
Presidente -
Ha chiesto la parola l'Assessore al
bilancio e finanze, Lévêque.
Lévêque (Ass.tec.) -
Solo per una precisazione,
perché non resti nella mente di qualcuno in quest'aula, o nel
pubblico o in sala stampa, l'im­pressione che questo regolamento
sia finalizzato a fare quelle attività previste dall'articolo 3 in
questo modo e non con le altre procedure. Questo significa che
quando si verificano le condi­zioni per rendere opportuno,
nell'interesse dell'Amministra­zione, fare lavori in economia,
opere, provviste o servizi, là vi sia un regolamento adeguato alle
esigenze che oggi ha l'Am­ministrazione, e non a quelle che erano
previste nel 1962.
Questo a chiarimento. Per il resto, vigono le norme comunitarie
e nazionali, oltre che regionali, in materia di forniture di
servi­zi, di appalto di lavori e di provviste.
Presidente -
Pongo in votazione il regolamento nel
suo complesso.
Presenti: 24
Votanti: 21
Favorevoli: 20
Contrari: 1
Astenuti: 3 (Bavastro, Lanièce, Tibaldi)
Il Consiglio approva
