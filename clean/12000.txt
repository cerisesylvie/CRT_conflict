Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2854 del 3 dicembre 1991 - Resoconto
OGGETTO N. 2854/IX Nomina dei rappresentanti della Regione in
seno al Consiglio di Amministrazione della Società Ghiacciai del
Lys SpA.
Presidente
L'argomento in oggetto è iscritto al punto 19
all'ordine del giorno.
Ha chiesto la parola il Presidente della Giunta, Bondaz; ne ha
facoltà.
Bondaz (DC)
La Giunta propone il dott. Bruno Marchionni
ed il sig. Italo Limonet.
Presidente
Ha chiesto la parola il Consigliere
Limonet; ne ha facoltà.
Limonet (DC)
Solo per dire che non partecipo alla
votazione per vincoli di parentela con un candidato.
Si dà atto che il Consigliere Limonet non partecipa alla
discussione e alla votazione dell'oggetto.
Presidente
Se nessuno chiede la parola per fare altre
proposte o dichiarazioni di voto, pongo in votazione per schede
segrete le nomine di cui all'oggetto. Si vota in cabina.
Votazione a scrutinio segreto.
Esito della votazione:
Presenti: 32
Votanti: 32
Schede valide: 32
Schede bianche: 3
Hanno riportato voti:
Marchionni Bruno: 24
Limonet Italo: 18
Tolosa Ilario: 9
Campane Vincent: 1
Dalle Giorgio: 1
Deliberazione Il Consiglio
- richiamata la legge regionale 3 agosto 1971, n. 10;
- richiamata inoltre la legge regionale 27 marzo 1991, n.
12;
delibera
di nominare, quali rappresentanti della Regione in seno al
Consiglio di Amministrazione della Società Ghiacciai del Lys SpA,
per il triennio 1991/1994 che scadrà il 30 settembre 1994, i
signori Italo Limonet, residente in Donnas, Via Rondevacca n. 2, e
Bruno Marchionni, residente in Gressoney-Saint-Jean, Strada Statale
505, n. 3.
