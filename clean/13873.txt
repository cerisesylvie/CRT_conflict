Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 363 del 20 dicembre 1993 - Resoconto
OGGETTO N. 363/X - Rinvio dell'approvazione della bozza di
contratto per la concessione della gestione della Casa da gioco di
Saint-Vincent. Proroga della con­cessione alla SITAV S.p.A. nei
giochi tradizionali e alla SITAV S.p.A. e per essa alla SISER
S.p.A. dei giochi americani fino al 30 giugno 1994.
Il Consiglio - Premesso che:
? con deliberazione n. 2235/IX in data 4 giugno 1991, ha
delibe­rato di prorogare a tutto il 7 febbraio 1992 la durata della
con­venzione relativa alla gestione dei giochi americani affidati
alla SITAV S.p.A. e per essa, di comune accordo alla SISER S.p.A.
di Saint?Vincent, come da contratto stipulato il 12 dicembre 1986,
repertorio n. 7882;
? con deliberazione n. 2995/IX in data 10 gennaio 1992, n.
3642/IX in data 17 luglio 1992 e n. 4038/IX in data 10 dicembre
1992 ha deliberato di prorogare fino alla data del 31 dicembre
1993:
a) la concessione alla Società SITAV S.p.A. dei giochi
tradizio­nali alle stesse condizioni contrattuali previsti dalle
seguenti convenzioni:
? Rep. n. 5099 in data 16 febbraio 1978
? Rep. n. 5405 in data 7 agosto 1979
? Rep. n. 7612 in data 15 maggio 1986,
b) la gestione dei giochi americani affidati alla SITAV S.p.A. e
per essa, di comune accordo, alla SISER S.p.A. alle stesse
con­dizioni contrattuali previste dalla convenzione Rep. 7882 in
data 12 dicembre 1986;
? con deliberazione n. 247/X in data 4 novembre 1993 ha
delibe­rato, tra l'altro:
- di delegare la Giunta ad avviare la trattativa privata con la
società SITAV S.p.A. per il rinnovo della concessione, acqui­sendo,
nel contempo, ulteriori elementi che colmino le lacune di carattere
documentale evidenziate dalla Commissione speciale in ordine, in
particolare, ai requisiti ai punti 2) e 4) dell'avviso di
preselezione:
- di precisare che la trattativa dovrà essere finalizzata al
con­seguimento in particolare dei seguenti risultati:
1. Una convenzione la cui scadenza non superi la data del 31
dicembre 1999;
2. Una clausola che consenta alla Regione l'acquisizione, entro
i primi 18 mesi dalla sottoscrizione della convenzione, dei beni
ritenuti dalla Regione stessa funzionali alla Casa da gioco;
3. Il controllo della Regione sugli aspetti societari,
patrimoniali e gestionali della Società concessionaria;
4. La partecipazione della concessionaria agli oneri necessari
per la valorizzazione della Casa da gioco e per l'adeguamento delle
relative infrastrutture accessorie funzionali;
5. L'eliminazione dei contenuti dell'articolo 13 dell'attuale
con­venzione;
- di richiedere alla SITAV S.p.A. che, a garanzia della
posizio­ne regionale, qualora il risultato della trattativa dovesse
avere esito positivo, tutti i benefici economici derivanti alla
Regione dalla nuova concessione siano assunti retroattivamente a
par­tire dall'8 febbraio 1992;
- di rinviare in caso di esito positivo della trattativa privata
a successivo provvedimento l'approvazione del contratto di
con­cessione alla SITAV S.p.A. della gestione della Casa da gioco
di Saint-Vincent.
Atteso che le parti hanno raggiunto un accordo per il rin­novo
della concessione dell'esercizio della Casa da gioco di
Saint-Vincent per il periodo 1° gennaio 1994 - 31 dicembre
1999;
Dato atto che la bozza di contratto è stata predisposta nel
rispetto delle condizioni poste con la sopracitata deliberazione
consiliare n. 247/X del 4 novembre 1993 e che sono stati ac­quisiti
gli elementi documentali di cui al punto c) della stessa
deliberazione;
Visto il parere favorevole rilasciato dal Capo di Gabinetto, ai
sensi del combinato disposto dell'articolo 72 della legge
regiona­le n. 3/1956 e successive modificazioni e dell'articolo 21
della legge regionale n. 18/1980 e successive modificazioni, in
ordine alla legittimità della presente deliberazione:
Delibera
1) di approvare l'allegata bozza di contratto per la concessione
alla società SITAV S.p.A. della gestione della Casa da gioco di
Saint-Vincent;
2) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 1, lettera g) del decreto legislativo 13
febbraio 1993, n. 40.
Presidente
-
Ont demandé congé, étant
malades, les Conseillers Bich et Bionaz et l'Assesseur Louvin.
Il s'agit d'une convocation du Conseil régional en session
extraordinaire et urgente.
Je passe la parole au Président du Gouvernement, Viérin
Dino.
Viérin D. (UV) -
Le Conseil régional était censé
approuver aujourd'hui l'ébauche de contrat pour le renouvellement
de la convention portant gestion de la Maison de jeu de
Saint-Vincent, et ceci en respectant les critères établis par le
Conseil régional du 4 novembre dernier.
Entre-temps, exactement le 16 décembre, par un arrêté, le
Tribunal administratif de la Vallée d'Aoste, suite au recours
présenté par la société FINOPER, a suspendu l'exécution de la
délibération du Conseil régional du 4 novembre dernier et disposé
l'admission sous réserve de la même société aux pourparlers pour le
renouvellement de la gestion de la Maison de jeux.
Il s'agit d'une décision du Tribunal administratif que nous ne
partageons pas et contre laquelle le Gouvernement a décidé de
présenter recours au Conseil d'Etat.
C'est une décision néanmoins que nous tenons en considération
dans le choix des actions à entreprendre.
Or, vu les temps réduits d'ici à la fin de l'année, date
d'échéance de la convention actuelle; vu également la nécessité de
définir le contentieux juridique et donc d'attendre son issue; vu
enfin la nécessité d'assurer la continuité de l'activité de la
Maison de jeu de Saint-Vincent ainsi que de l'Hôtel Billia, en
sauvegardant ainsi les quelque 1116 emplois y afférents, le
Gouvernement et la majorité proposent au Conseil, en tant que
modification au texte de la délibération qui a été transmise et qui
tenait compte des conditions précédentes, de renvoyer l'approbation
d'un contrat pour le renouvellement de la convention portant
gestion de la Maison de jeu de Saint-Vincent, et partant de
proroger pour des raisons techniques, jusqu'au 30 juin 1994 à la
société SITAV la concession de la gestion de la Maison de jeu de
Saint-Vincent, et enfin de prévoir la possibilité, le cas échéant,
d'anticiper cette date, tout en assurant la rétroactivité des
résultats économiques de la future convention à la date du 8
février 1992.
Ce sont les conditions que nous vous proposons, pour tenir
compte de la décision du Tribunal administratif de la Vallée
d'Aoste et pour assurer toutes les conditions nécessaires afin
qu'il y ait continuité dans l'activité de la Maison de jeu et qu'il
y ait des garanties suffisantes quant aux personnes qui
actuellement exercent leurs fonctions à la Maison de jeu, que ce
soit SITAV, que ce soit SISER, ou que ce soit l'Hôtel Billia.
Presidente -
É aperta la discussione generale. Ha
chiesto la parola il Con­sigliere Chiarello.
Chiarello (RC) -
Cosa dobbiamo ancora dire su
questo Casinò non lo so. Spera­vamo, ma penso anche la Giunta se lo
augurasse, di aver finito, o almeno iniziato una prassi buona un
paio di mesi fa. É un'eredità che continuiamo a dire che ci
portiamo dietro; di fatto è una realtà valdostana che ha 1116
dipendenti e io penso sempre ai 1116 dipendenti.
Secondo quello che abbiamo sempre dichiarato, non è il tipo di
appalto che vediamo per un casinò. Il Casinò ha già insite in sé
delle cose che in qualsiasi momento cercano di modificare leggi e
non leggi, cioè è un qualcosa di difficile da amministrare.
Avevamo proposto di andare ad appalti europei, ad appalti
di­versi da questi, e specialmente quando si è trattato di decidere
sull'appalto alle sole due società che avevano risposto, avevamo
detto queste cose, proprio perché capiamo che si dibatte da tanti
anni questa trattativa. Vuol dire che è ora di cambiare metodo.
Sono sopravvenuti diversi inconvenienti anche nelle commis­sioni
nominate dalla Giunta, sono inconvenienti in buona fede; adesso ci
troviamo a Natale con un regalino che ci ha fatto il TAR, più che a
noi lo ha fatto ai dipendenti della SITAV e delle altre
società.
Stamani, quando abbiamo fatto la riunione dei Capigruppo, non
eravamo ancora a conoscenza della voce che circola, secon­do cui la
commissione ha passato la legge sul commissariamen­to del Casinò.
Non penso che in questo momento si riesca a commissariare per il 31
dicembre.
Ho saputo stamani che la Giunta propone di prorogare la
con­cessione alla SITAV; penso che in questa situazione possa
esse­re uno dei mali minori. Però non crediamo poi di nuovo che
va­da avanti questa trattativa; crediamo che da gennaio debba
partire un appalto nuovo, in modo che la Regione riesca a gesti­re
diversamente e a non invischiarsi in queste cose. Pensiamo che
questa maggioranza debba, in questo periodo, sicuramente dipanare
questa matassa, tanto più per i dipendenti che ci so­no, ma che
debba partire con il piede giusto questa volta, dopo tutti gli
esempi sbagliati che ci sono stati fino adesso.
Non vediamo altra possibilità che il rinnovo a questo punto,
perché dubito che la Regione riesca a commissariare entro il 31
dicembre il Casinò.
Mi fermo qui, riservandomi di intervenire nel prosieguo del
di­battito.
Presidente -
Ha chiesto la parola il Consigliere
Tibaldi.
Tibaldi (LN) -
La prima cosa che mi viene
spontaneamente da notare è che abbiamo ricevuto la delibera qualche
minuto fa; ovviamente è una delibera che contiene delle profonde
modifiche rispetto a quella originaria, perché la situazione che si
è venuta a verifi­care stravolge quelli che erano i propositi sulla
soluzione del Casinò. Quindi mi riservo, magari in un secondo
intervento, di effettuare alcune valutazioni relativamente al
documento che ci è stato consegnato poco fa.
Si possono invece fare sin dall'inizio alcune valutazioni sulla
situazione attuale, che altro non è che la risultante di una somma
di errori compiuti dagli amministratori regionali, e quando parlo
di amministratori regionali mi riferisco ovvia­mente anche a questa
Giunta ed alla maggioranza che suppor­ta questa Giunta. Una serie
di errori che si sono consumati an­che in questi ultimi sei mesi,
dal momento in cui ci siamo inse­diati, e che sono culminati nella
delibera del 4 novembre scorso.
L'eredità che si assume questa legislatura era certo pesante,
non era un'eredità che si può assumere con beneficio di
inven­tario; è un'eredità che il subentrante se la prende e se la
gesti­sce al punto in cui è arrivato.
Fra i problemi nodali di quest'eredità c'era appunto la
questio­ne "Casinò", ed è ovvio che già la situazione relativa al
Casinò era una situazione pesante. Però gli errori che sono stati
com­piuti l'hanno ulteriormente appesantita, e qui non si può
disco­noscerlo; la Giunta e la maggioranza devono assumersi le loro
gravi responsabilità politiche che hanno nei confronti della
po­polazione valdostana.
La delibera del 4 novembre potremmo definirla scandalosa, noi lo
avevamo già fatto allora; la Lega Nord è stata l'unica forza
politica a votare contro e le sue ragioni erano sorrette da
preci­se motivazioni, che ovviamente in questa sede è inutile
riper­correre, però le cui conclusioni portavano comunque ad una
trattativa privata plurima, cioè al confronto delle proposte di due
società ove la Regione avrebbe potuto optare per quella più
conveniente. Proposte che allora vennero giudicate "eretiche" in un
certo qual senso da questo Consiglio, ma che l'ordinanza di
sospensione del TAR del 16 dicembre scorso ha avallato.
Il problema che c'è in quest'aula è essenzialmente il muro di
gomma, l'impossibilità di dialogare fra forze politiche,
l'impos­sibilità di dialogare in maniera costruttiva per dare
veramente soluzione a quelli che sono i problemi nodali della
Valle. Ov­viamente non è solo il Casinò, c'è anche la Cogne, un
altro co­losso che giace su un mare di fango. Però una cosa che ho
nota­to che manca qua dentro è il buon senso, che da parte di altre
forze politiche assolutamente non vuole emergere, o meglio
pre­ferisce stare al di fuori di queste quattro mura.
Oggi, quindi, ci troviamo a discutere su una posizione che tutti
escludevano, ad eccezione della Lega Nord, che si dava per scontato
non si verificasse, e che invece puntualmente si è ve­rificata. Mi
sembra opportuno che la Giunta si assuma queste grosse
responsabilità e di fronte alle società partecipanti (SITAV e
FINOPER) e di fronte ai dipendenti di SITAV, SISER e SAAV, perché
se il futuro dei dipendenti SAAV in questo momento è precario è
grazie anche a queste scelte che sono state compiute in una
direzione completamente errata.
Sono stati buttati via sei mesi ed ora, a 11 giorni da quella
che è la scadenza naturale della quarta proroga, ci ritroviamo a
di­scutere sull'annosa questione "Casinò": si proroga o che cosa si
fa?
C'è da notare subito in questa procedura amministrativa, un
concorso per affidare la gestione della Casa da gioco ove sono
state due le candidate favorite, una di queste due è stata esclu­sa
per due volte, la stessa è stata riammessa per due volte.
Si­gnifica che nel comportamento degli amministratori regionali
qualcosa non ha funzionato ed è bene che questi amministra­tori
regionali, ovunque siano seduti, riflettano profondamente.
Oggi si parla di proroga tecnica, si aggiunge questo ulteriore
termine "tecnico" quasi si volesse differenziarla dalle altre
quattro proroghe che sono state effettuate nei due anni e mezzo
precedenti. Non riesco a capire quali differenze ci siano fra la
proroga che oggi la Giunta ci viene a proporre e le proroghe che le
giunte precedenti hanno proposto ai precedenti consigli. C'è una
specificazione; ma chi si vuole prendere in giro - mi chiedo - con
questa specificazione? É una proroga amministrativa co­me tutte le
altre, che affonda le sue radici in una decisione della
maggioranza, che ancora una volta, in maniera molto miope, cerca di
trovare una soluzione a quel nodo gordiano che si è venuto a creare
attorno alla questione del Casinò.
Mi chiedo a cosa serva una proroga di sei mesi. Ad attendere una
sentenza di merito del TAR, una pronuncia sui contenuti? Sappiamo
bene che la pronuncia sui contenuti innanzitutto perverrà entro
fine gennaio, e poi possono esserci degli impre­visti, ci può
essere la volontà della Regione di ricorrere in Con­siglio di Stato
qualora la sentenza non sia favorevole, non vada nel senso in cui
auspica il Presidente. Anche qui è assurdo, il Presidente che fa
delle esternazioni di parte: la sentenza non ci piace, non la
condividiamo. Caro Presidente, forse è meglio evitare certe
esternazioni, perché possono essere tacciate di parzialità. Una
parzialità che abbiamo notato in sede di di­scussione il 4
novembre. Una interpretazione maliziosa poteva portare a dire che
la Giunta e la maggioranza vogliono SITAV: o SITAV o morte; oggi ne
abbiamo la certezza, le nostre per­plessità oggi hanno un
fondamento.
Lo so che il Presidente della Giunta non è il Presidente della
Repubblica, quindi può esternare più facilmente le proprie
considerazioni. Però sono considerazioni che hanno delle
conse­guenze precise sul piano politico e sul piano della
correttezza, della legalità. Abbiamo due società e fra le due
dobbiamo sce­gliere quella che ha i requisiti, e non escluderne in
maniera aprioristica una, e scegliere un'altra per ragioni che non
cono­sco, magari per gli scheletri negli armadi che si sono
accumu­lati in questi anni, e in casa regionale e in casa
SITAV.
É ovvio che i tempi di definizione, se ci abbandoniamo ai
con­tenziosi giudiziari, saranno molto più lunghi; una proroga di
sei mesi non ha alcun significato, verrà quindi reiterata fra sei
mesi e magari nuovamente reiterata fra altri sei mesi, ed
arri­viamo a metà del 1995 con nessun risultato, di nuovo con una
soluzione magari ancora più ingarbugliata, con ulteriori
com­plicazioni dalle quali non riusciremo più a districarci, dove
for­se ci saranno delle richieste di risarcimento danni da parte
dei soccombenti che dovrà pagare la Regione. Ma questo è stato
messo in conto dagli amministratori regionali? Perché se vinco­no
chiederanno anche i soldi, non si limiteranno all'orgoglio di un
pezzo di carta che dà loro ragione.
Ecco perché mi sembra assurda questa decisione della proroga,
che altro non è che quel sintomo di immobilismo che dimostra anche
questa Giunta, una giunta di continuità, la continuazio­ne della
giunta precedente che ha lasciato irrisolti i problemi e che ora si
proroga nel futuro. Continuiamo ad aspettare eventi esterni,
continuiamo ad aspettare sentenze del TAR, sentenze del Consiglio
di Stato, magari i visti della Commissione di Co­ordinamento, cioè
continuiamo a vivere passivamente degli eventi che ci circondano
per poter decidere qualcosa. E cosa si decide sostanzialmente?
Delle non-scelte, un immobilismo tota­le, di fronte ad un problema
che invece è particolarmente gra­ve, che riguarda sì 1116
dipendenti, ma riguarda soprattutto l'unica azienda privata che
ancora oggi in Valle d'Aosta ha i bilanci in attivo.
Questo immobilismo altro non porta che alla morte economica di
questa azienda. Continuiamo a gestirla così, con questi cri­teri
pubblici, e continueremo a vederne il suo declino inesorabi­le,
proprio in un momento in cui sarebbe necessario un impulso attivo
per rilanciarla nel mercato italiano, visto che si denun­ciano
flessioni e da parte dei clienti e da parte di coloro che la­vorano
all'interno della Casa da gioco.
Altra cosa che mi ha lasciato alquanto perplesso nel discorso
del Presidente della Giunta è l'assenza di riferimento al
com­missariamento. Il Presidente ha sorvolato sulla questione.
Nella riunione del 13 dicembre questo Consiglio ha approvato a
maggioranza una legge, che si diceva in maniera orgogliosa colma un
vuoto legislativo di mezzo secolo. É lo strumento che permette alla
Regione di intervenire in diversi casi che sono elencati da questa
legge. Oggi questo strumento lo possediamo, e in maniera
incredibile viene tenuto in un cassetto. Manca un visto del
Presidente della Commissione di Coordinamento, che deve sancire a
tutti gli effetti l'efficacia di questo atto legislati­vo che
abbiamo votato, un visto che però potrebbe essere anzi­tutto
sollecitato; il termine ultimo di scadenza è il 29 dicembre, data
comunque anteriore al 31 dicembre. Lo so che sono solo due giorni,
Presidente, però vorrei ricordare che il Presidente riassume in sé
anche la funzione prefettizia e in forza di questa funzione,
essendo un'emanazione del Governo centrale, potreb­be intervenire
ed effettuare il cosiddetto commissariamento della Casa da gioco,
cioè imporre una gestione straordinaria regionale.
Riservandomi di fare ulteriori interventi, aggiungo solo che
questa delibera che oggi ci viene proposta è inaccettabile per­ché
costituisce un'ulteriore mazzata a quello che è l'esercizio
dell'attività della Casa da gioco di Saint-Vincent, un'ulteriore
mazzata alla Valle d'Aosta, un'ulteriore mazzata ai dipendenti di
quest'azienda.
Non accettiamo di essere complici di queste decisioni assurde,
decisioni assurde che sono anche rilevate dagli stessi Sindacati,
dove si dice in un documento degli Autonomi che è appena stato
distribuito:
"prorogare ulteriormente significa attendere fine
gennaio, se tutto va bene, per ottenere la sentenza del TAR; dopo
di che impugnarla da parte della Regione dinanzi al Con­siglio di
Stato, e se tutto va bene si arriva a metà del 1995"
. Quindi si
continua a vivere di una politica di rinvio, che è asso­lutamente
deleteria per i nostri interessi e per gli interessi di chi lavora
nella Casa da gioco.
Siamo quindi contrari alla politica del rinvio, ovviamente la
nostra proposta è tesa alla continuità dell'esercizio dell'attività
ludica a Saint-Vincent, e l'unica via percorribile in questo
mo­mento che si può prevedere è quella del commissariamento della
Casa da gioco di Saint-Vincent ed anche quella dell'estra­polazione
dalla bozza di convenzione di quell'articolo 4 che permette la
rottura dell'accerchiamento. Ovviamente, bisogna farlo in maniera
immediata, al fine di evitare questa continua forma di pressione da
parte dell'interlocutore che abbiamo, per riuscire ad entrare in
possesso delle infrastrutture funzionali della Casa da gioco nel
più breve tempo possibile.
Rimane la questione dei dipendenti SAAV, i quali esorbitano da
quella tutela contrattuale che si avrebbe nel trapasso dalla
gestione privata alla gestione pubblica. Non hanno il paracadu­te,
però questo paracadute, se vi ricordate, la Giunta non lo avrebbe
neppure previsto nella nuova bozza di convenzione, perché comunque
una pluralità di società costituisce sempre un'arma di ricatto
nelle mani del gestore: più società significa dare al gestore la
possibilità di trovare sempre delle scappatoie e di far pagare i
prezzi della convenzione ai dipendenti e basta. Quindi un'altra
iniziativa parallela a quella del commissaria­mento sarebbe quella
di acquisire la gestione (mediante una formula di affitto o altra
formula che si può comunque studiare entro breve termine) del Grand
Hôtel Billia e del Centro Con­gressi. Una cessione - dicevo - in
forma di affitto dalla SITAV alla Regione, al fine di evitare che
questi dipendenti della SAAV si trovino senza lavoro. E qui si vede
la volontà vera della SITAV: se è una volontà di collaborazione,
oppure se le sue forme di pressione arrivano al punto di opporsi a
cedere in affitto alla Regione le due aziende, Hôtel Billia e
Centro Con­gressi, opposizione che potrebbe essere inquadrata nella
fatti­specie allora dell'estorsione. E qui tutti, non solo noi, lo
po­tremmo verificare con i nostri occhi.
Per ora ho finito, lascio a voi le ulteriori deduzioni.
Si dà atto che, dalle ore 15,44 alle ore 15,57, presiede il
Vicepre­sidente Marco Viérin.
Presidente -
Ha chiesto la parola il Consigliere
Florio.
Florio (VA) -
Che questa vicenda sia
disgraziatamente sempre più complica­ta, mi sembra sia risultato
evidente anche dall'intervento dei consiglieri di opposizione che
mi hanno preceduto. Direi che il loro stesso tono e le
argomentazioni da loro usate per dare un giudizio sostanzialmente
negativo della proposta fatta dal Pre­sidente dimostrano che, oltre
che difficile l'approccio a tale questione, non è neanche così
chiaro che cosa si vuole nella so­stanza ottenere da un approccio
diverso.
Mi sembra d'intuire che ancora una volta, come già nelle
pre­cedenti occasioni in cui si è discusso di detta questione
(l'ultima a novembre), si finisca per non riuscire ad avere chiaro
di fronte a sé l'obiettivo che ogni forza politica, di opposizione
o di maggioranza, intende porsi nei confronti di questa
vicenda.
Ancora una volta (come già a novembre) credo che sia impor­tante
ricordare quali erano gli obiettivi che ci eravamo dati co­me
Giunta e come maggioranza, perché è attraverso la rivisi­tazione di
quegli obiettivi che è possibile capire pienamente il significato
della scelta che viene proposta oggi e qual è di nuo­vo, con forza,
l'obiettivo verso il quale la Giunta e la maggio­ranza vogliono
andare.
Questo perché le cose non stanno come ha detto il Consigliere
Tibaldi, o perlomeno non stanno, dimenticando un aspetto che è
molto importante e che costituisce una grossa novità rispetto a
tutto il passato in questa vicenda. Ed è che oggi ci saremmo dovuti
riunire non per riconoscere una nuova proroga, tecnica o meno, ma
per approvare una bozza di contratto. C'è, quindi, una grossa
novità comunque, TAR permettendo o TAR non permettendo, della quale
l'opposizione, la maggioranza e la Giunta nel futuro dovranno
tenere conto.
L'obiettivo che questa maggioranza si era posto a suo tempo era
proprio quello di giungere alla definizione di un contratto che
contenesse una serie di punti molto precisi, molto detta­gliati,
intorno ai quali si sarebbe dovuto costruire la sostanza della
convenzione, ma anche le parti meno pregnanti. E questo obiettivo -
questa forte volontà politica rispetto al passato - è stato secondo
noi raggiunto, nel senso che la bozza di conven­zione che avremmo
dovuto oggi approvare pone sul tavolo in un modo nuovo, in un modo
diverso, tutta una serie di aspetti che, qualora risolti nel modo
riportato nella convenzione, avrebbero consentito finalmente questa
volta di porre SITAV, FINOPER e quante altre società avessero
voluto partecipare sullo stesso piano, per giungere ad una
trattativa prima, e ad una conven­zione poi, tra Regione e società
finalmente su un piano di piena parità, con la possibilità da parte
della Regione di misurare fi­no in fondo le diverse prospettive di
sviluppo o comunque di conduzione che le diverse società avrebbero
potuto esplicitare.
Questa è una grossa novità che dobbiamo porre comunque sul
tavolo della discussione e della quale non è più possibile
di­menticarci.
Rispetto ai contenuti della bozza di convenzione che avremmo
dovuto votare oggi, diciamo che non sarà più possibile tornare
indietro; sarà quello un termine di paragone concreto, definito,
preciso soprattutto in ordine ad alcuni aspetti ai quali da sem­pre
noi Verdi abbiamo dato importanza fondamentale e con i quali tutti
si dovranno confrontare.
D'altra parte non sto a ricordare che la scelta di novembre non
fu una scelta fatta a cuor leggero, ma fu una scelta fatta sulla
base delle indicazioni estratte dal parere di una commissione
tecnico-politica. Sosteniamo ancora qui, oggi - e credo sia que­sto
il significato della frase del Presidente:
"noi non
condivi­diamo quella sentenza"
-, che il dettato di quella
commissione non poteva non essere tenuto in conto dal Consiglio
regionale, che pure aveva indicato nel risultato di quella
commissione lo strumento da utilizzare per compilare gli atti
amministrativi in successione. Noi ci siamo attenuti ai risultati
di quella com­missione, per quanto certo che se quella commissione
avesse lavorato e formulato diversamente il proprio parere, forse
avremmo potuto trovarci oggi in una situazione diversa. Ma il
risultato che avevamo del lavoro di quella commissione era quello,
non lo potevamo ignorare.
E noi a quello ci siamo attenuti; abbiamo individuato una serie
di obiettivi politici molto concreti e dei quali, fra l'altro, oggi
si acquisisce come scontata la definizione, ma che non credo sia
stato facile raggiungere. Non credo che in una situazione diver­sa
sarebbe stato più facile con SITAV portare a casa i contenuti della
bozza di convenzione che ci troviamo di fronte, e questo lo abbiamo
raggiunto in virtù della situazione particolare nella quale ci
siamo trovati. E l'impressione che si ricava dalla lettu­ra di
questa bozza di convenzione è di una regione che, se non aveva il
coltello dalla parte del manico, perlomeno non aveva il coltello
dalla parte della lama. Aveva cioè avuto la possibilità di premere
affinché contenuti fondamentali ed importanti venis­sero portati al
dunque e costituissero l'ossatura portante della convenzione
stessa.
Cosa fare oggi allora? Oggi dobbiamo tenere fermo l'obiettivo di
giungere alla data individuata nella bozza di convenzione, per­ché
il Consiglio regionale possa aprire finalmente una gara per
chiunque, in grado di poterlo fare, vi voglia partecipare, che
consenta alla Regione di misurare al meglio i partecipanti alla
gara stessa. Ed è possibile che a questo obiettivo si possa
giun­gere utilizzando diversi sistemi. Il primo, il più scontato,
perché si tratta di una scelta obbligata, a nostro avviso il 20
dicembre, è quello della proroga tecnica. Non è possibile pensare,
anche in presenza del visto alla legge sul commissariamento, di
poter attivare concretamente e con i piedi per terra, pensando
anche ai 1200 dipendenti, la formula del commissariamento in un
pe­riodo di tempo così breve. É opportuno andare a questa proroga
di ordine tecnico, che ci consenta concretamente di ragionare nel
più breve tempo possibile successivamente e alla luce della
risposta definitiva del TAR e, se del caso, del Consiglio di Stato,
su cosa fare ulteriormente; sempre però tenendo fermo
quell'obiettivo, il cui contenuto concreto è rappresentato dalla
bozza di convenzione che abbiamo fra le mani e che non dob­biamo
più dimenticare. Non è detto, ad esempio, che nel caso in cui si
constati che la sentenza definitiva del TAR - o meglio an­cora, il
ricorso al Consiglio di Stato - ci vede perdenti, non si debba
aprire trattativa con FINOPER. Noi non escludiamo ciò, lo si dovrà
valutare concretamente, ma con questo schema-gui­da, con
l'obiettivo di questa bozza anche in quel caso. Ed allora vorrò
vedere quale sarà il risultato finale di una trattativa a tre, che
sembra venire auspicata continuamente da parte dell'opposizione,
quasi che la maggioranza non voglia invece trattare a tre. Non è
vero che la maggioranza non vuole tratta­re a tre; vuole trattare a
tre nel caso in cui ciò sia conveniente per la Regione stessa, ma
nelle condizioni in cui ci si trova oggi, una trattativa di quel
tipo non è possibile costruirla, perché basterebbe chiedersi come è
possibile per FINOPER giungere a definire contenuti di contratto
almeno simili a quelli compresi nella bozza che ci troviamo in mano
rappresentante l'accordo raggiunto fra Regione e SITAV, per capire
che non è possibile nel concreto avere una piena trattativa a tre
su contenuti di piena parità. E questo, Tibaldi, è l'obiettivo che
vogliamo rag­giungere: vogliamo far sì che la Regione nel più breve
tempo possibile giunga a definire un contratto, definendo
pienamente, ma su di un piano di piena parità, i contenuti proposti
dalle singole società che vogliono partecipare.
Certo, l'amaro in bocca che rimane da questa vicenda è
l'im­pressione che probabilmente se ne ricava all'esterno
dell'atteg­giamento della Giunta e della maggioranza; si direbbe
quasi che si fatichi a star dietro ai fatti di tale vicenda e di
fronte ad un'attività economica dell'importanza di quella di cui
stiamo parlando, si ha allora forse l'impressione che si stenti ad
essere in grado di voler gestire fino in fondo la vicenda.
Ma sappiamo che non è così; sappiamo bene qual è il pantano
della normativa amministrativa in materie di questo genere,
sappiamo bene qual è la serie di lacci che impediscono talvolta
anche il dispiegarsi di una volontà politica che è definita e che
credo di aver sottolineato e di aver ricordato essere ancora quella
che ho detto.
Nonostante questo, ribadiamo l'esigenza che si giunga a
defini­re quanto contenuto nella sostanza dalla bozza di
convenzione che abbiamo fra le mani, e gli atti che da oggi in
avanti do­vranno essere posti in essere dalla Giunta e dalla
maggioranza dovranno tendere al raggiungimento di quegli obiettivi,
che so­no obiettivi di grossa novità.
Presidente -
Ha chiesto la parola il Consigliere
Marguerettaz.
Marguerettaz (DC) -
Ci troviamo davanti ad un atto
quest'oggi che ci propone di pro­rogare per l'ennesima volta la
concessione alla SITAV per quanto riguarda la gestione del Casinò
di Saint-Vincent. Ha già fatto notare il collega Tibaldi che su
questa proroga l'unica so­stanziale novità che possiamo evincere
dalle parole della deli­bera è quell'aggettivo "tecnico", che in
passato probabilmente non era mai comparso.
La considerazione da farsi è che tuttavia questa proroga viene
ad essere discussa in Consiglio per le stesse motivazioni per le
quali erano state concesse le proroghe precedenti, vale a dire una
proroga data, questa volta, su una sentenza di sospensiva del TAR,
in passato, su sentenze similari o su perplessità, in base alle
documentazioni e in base all'aspetto societario della SITAV.
Quindi, nonostante gli sforzi del Consigliere Florio, che cerca
di cambiare la prospettiva di visione sulla bozza di convenzione,
la bozza di convenzione oggi non è in discussione. Quando sarà in
discussione la bozza di convenzione, parleremo di quella; oggi
invece dobbiamo parlare di una proroga.
A fronte di tutta la vicenda "Casinò" e delle proroghe a SITAV
che si ripetono così massicciamente nel tempo, una considera­zione
che è una battuta, ma davvero amara, è questa: che a questo punto
potremmo consigliare alle società concorrenti di SITAV di non
ricorrere più agli organi giudiziari, perché ogni qualvolta c'è un
ricorso di tale genere, di fatto la SITAV ottiene un'ulteriore
proroga per la gestione.
Diceva Florio che è bene ricordare gli obiettivi che questa
maggioranza si è data, ed io sono perfettamente d'accordo con lui.
Se la memoria non mi fa difetto, se c'era un punto forte,
categorico, chiaro di questa maggioranza era uno: che in ogni caso,
in qualsiasi situazione si fosse venuta a trovare, non avrebbe
concesso una proroga a SITAV dopo il 31 dicembre 1993. Questo era
l'obiettivo più chiaro di "questa" maggioranza e se andassimo a
leggere i verbali delle varie discussioni che sono avvenute in
"quest'aula" dall'inizio di "questa" legislatura, ci accorgeremmo
che forse proprio dai banchi dei consiglieri Verdi, in particolare,
era stato più volte sottolineato "questo" aspetto. Evidentemente
"questo" obiettivo non è stato raggiun­to.
Quando il 4 novembre scorso questo Consiglio regionale andò a
discutere sulla delibera che autorizzava la Giunta a procedere con
trattativa privata nei confronti di SITAV, emergeva un dato molto
chiaro, che noi come Democrazia cristiana avevamo più volte
sottolineato, ed anche quella volta in contrapposizione con
l'Assessore Riccarand, il quale sosteneva fortemente una tesi
diversa dalla nostra. Una sottolineatura che facemmo a quell'epoca
fu che questa maggioranza appoggiava il suo giu­dizio troppo
fortemente sulla relazione della commissione tec­nica. Dirò di più:
questa maggioranza si esimeva dall'esprimere un giudizio. Ricordo
l'Assessore Riccarand che diceva: abbiamo nominato un arbitro, che
è la commissione tecnica. Raccoman­dai di stare attenti, perché la
funzione della commissione era quella di raccogliere i dati, le
informazioni, le documentazioni, mentre spettava al Consiglio
esprimere un giudizio.
Fu sempre in quell'occasione che ricordavo, leggendo dei passi
delle riunioni della commissione, come il prof. Zanetti in
parti­colare urlava questo concetto ai consiglieri regionali; più
volte ebbe a dire che non poteva dire niente di diverso, ribadendo
che una cosa è il compito della commissione, altra cosa è il
compito del Consiglio regionale.
A fronte di tutto questo fu presa una decisione, che non
condi­videmmo; ma cosa ci impedì di approvare quella delibera?
Tutta una serie - ricordo che queste parole furono dette fino alla
nausea - di dubbi e di perplessità e di preoccupazioni sull'atto
che si andava ad assumere. Eravamo talmente preoc­cupati di questa
situazione, che già allora avemmo l'occasione di dire come Gruppo
DC che era opportuno mettere comunque le mani avanti e che era
necessario che quest'Amministrazione predisponesse al più presto
una legge di commissariamento. Vi ricorderete quella proposta, che
fu anche malintesa da parte degli organi di informazione, i quali a
suo tempo dissero che la Democrazia cristiana chiedeva il
commissariamento. No, la DC disse invece che era utile che
preparassimo in fretta un disegno di legge in modo da permettere
alla Regione di commissariare il Casinò, anche perché questo
disegno di legge, se tutto fosse an­dato per il verso giusto,
avrebbe dato più forza contrattuale alla Regione nella fase di
trattativa privata con SITAV. In effetti, a vedere la bozza di
convenzione, si può notare che la Regione un certo peso
contrattuale l'ha avuto.
Qui però manca una risposta da parte della Giunta, una rispo­sta
ad una domanda molto banale e molto chiara, che ci aspet­tavamo
fosse già data nella relazione introduttiva. Questo Consiglio
regionale ha approvato un disegno di legge sul com­missariamento,
che noi votammo favorevolmente, perché andò a votare questa legge?
La risposta è chiara: perché si era preoc­cupati che la trattativa
con SITAV non andasse in porto. Pro­babilmente molti pensavano ad
un motivo, vale a dire che la SITAV nel corso della trattativa con
la Regione non accettasse le condizioni che la Regione poneva, e
quindi, in quel caso, SI­TAV interrompeva le trattative e la
Regione procedeva al commissariamento. Pochi forse pensavano al
caso che poi si è verificato, vale a dire che la trattativa con
SITAV andasse a buon fine, ma intervenisse il TAR a fermare la
trattativa.
Di fatto però, oggi ci troviamo nell'impossibilità di gestire il
Casinò se non prorogando certamente la trattativa con SITAV, così
come sarebbe stato del resto se questa maggioranza non fosse stata
in grado di portare avanti una bozza di convenzione e quindi di
fare nei tempi giusti una trattativa privata, oppure di procedere
ad un commissariamento.
C'è un disegno di legge sul commissariamento del Casinò che
questa Regione ha votato il 13 dicembre scorso ed oggi - ecco la
domanda semplice - a cosa serve che noi abbiamo approvato un
disegno di legge sul commissariamento?
Questa è una domanda a cui bisogna dare risposta. Vogliamo dire,
a giustificazione, che c'è ancora l'intoppo tecnico della fir­ma
del Coordinamento? Diciamolo, però diciamo almeno que­sto.
Comunque, in questa situazione la preoccupazione più forte, di
fronte a questi ostacoli che si frappongono sulla continuità della
gestione della Casa da gioco, è data dalla situazione
occu­pazionale che potrebbe derivare da una qualsiasi scelta
riguar­dante la Casa da gioco.
In questo senso non possiamo che esprimere tutta la nostra
preoccupazione, ma al tempo stesso vogliamo anche portare qualche
valutazione.
Oggi andiamo su proposta della maggioranza ad assumere un atto
che proroga di altri sei mesi la gestione di SITAV. Da un punto di
vista immediato l'occupazione del Casinò parrebbe ga­rantita almeno
per sei mesi, e su questo, apparentemente, nulla da eccepire. Non
vorrei davvero che a seguito dell'assun­zione di questa delibera da
parte del Consiglio regionale si frappongano ancora ulteriori
ostacoli, cioè che la vicenda "Casinò" non abbia fine, che alla
vicenda "Casinò" non si sia in grado di dare una risposta che
magari preoccupi, ma che metta fine una volta per tutte a questa
situazione di estrema incer­tezza nella quale vive oggi la Casa da
gioco e, quindi, i dipen­denti.
Quali potrebbero essere gli ulteriori ostacoli? Possono essere
due: il primo, questo atto potrebbe non essere vistato dalla
Commissione di Coordinamento, perché se c'era una cosa ab­bastanza
chiara era che all'approvazione dell'ultima delibera, recante per
oggetto l'ulteriore proroga a SITAV, la Commissio­ne di
Coordinamento espresse un giudizio chiaro che andava nella
direzione di dire che fosse l'ultimo. C'è questo interrogati­vo e
dobbiamo porcelo come oggetto della riflessione che siamo chiamati
a fare.
Il secondo ostacolo che potrebbe frapporsi è il rischio che la
stessa magistratura apra comunque un occhio su tutto ciò che sta
avvenendo dal punto di vista delle delibere che si susseguo­no su
tale questione.
Dico questo perché c'è un fatto inequivocabile. Oggi abbiamo in
mano una bozza di convenzione che, a detta di colloqui infor­mali
avuti con alcuni esponenti della maggioranza, è una bella
convenzione. É una convenzione che SITAV ha dovuto "digerire". É
una convenzione che porta dei vantaggi alla Re­gione rispetto a
quelli che aveva finora. Ora noi, andando a prorogare di sei mesi
la gestione a SITAV, di fatto, rispetto alla situazione che stava
per crearsi, facciamo gli interessi di SI­TAV. Per sei mesi
sicuramente SITAV ha maggiori convenienze a gestire la Casa secondo
la vecchia convenzione rispetto a quella che avrebbe avuto davanti
a sé se le cose fossero andate diversamente.
Qualcuno dirà che la cosa più facile in questi casi è dire la
fa­mosa frase "noi lo avevamo detto", e sarebbe davvero banale e
grave se ci riducessimo a tutto questo. Quello che però chie­diamo,
così come lo avevamo chiesto il 4 novembre scorso, è un'indicazione
su questi interrogativi che ci poniamo; vorrem­mo che la Giunta ci
tranquillizzasse sotto questo aspetto.
Lo avevamo detto all'epoca che volevamo avere chiarezza su
al­cuni punti che non ci erano chiari; probabilmente la chiarezza è
venuta nel periodo della trattativa privata con la richiesta della
documentazione, eccetera. Noi oggi chiediamo la stessa cosa.
Presidente -
Ha chiesto la parola il Consigliere
Perron.
Perron (UV) -
Quand j'avais examiné la
délibération qui est arrivée avec l'ordre du jour et en l'analysant
avec attention, j'étais convaincu que le Gouvernement régional
avait fait un très bon travail dans cette tractation, et j'en suis
actuellement persuadé.
Contrairement à ce que pense M. Tibaldi, avec cette
délibération, à mon avis, on avait posé des points fermes très
précis pour ce qui était le rapport de l'Administration régionale
avec la Maison de jeux; points fermes qui donnaient une garantie
soit à l'Administration régionale, soit aux dépendants qui
travaillent à la Maison de jeux. On avait fait, par rapport au
passé, un grand pas de l'avant, parce qu'on avait respecté au
maximum le mandat que le Conseil régional avait donné au
Gouvernement qui allait traiter avec la SITAV.
Je souligne ce que le Président du Gouvernement a dit: c'est une
décision, celle du TAR, que nous ne partageons pas et c'est une
décision qui est peu compréhensible aussi du point de vue
juridique. Je me demande, en pensant au personnel, quelle aurait
été la situation du personnel de la Maison de jeux si on avait
suivi et accepté ce que la Lega Nord proposait. Et si on pense à
cela, les préoccupations pour cette situation - qui ne sont pas une
exclusivité de M. Marguerettaz - doivent nous faire penser beaucoup
sur certaines attitudes qu'il y a dans cette salle.
La décision que nous allons prendre aujourd'hui - je veux le
souligner avec force - est une décision totalement différente par
rapport à celle qu'on avait faite dans le passé, parce que sont
différentes les raisons qui nous conduisent à ce choix.
La volonté de cette majorité était claire: ne pas proroger tout
court la convention avec la SITAV, et c'est ce qu'on avait fait.
Donc l'accuse d'immobilisme que M. Tibaldi faisait auparavant, est
totalement à repousser. Je crois, au contraire, que la délégation
du Gouvernement régional qui est allée traiter avec la SITAV a fait
un excellent travail; elle a dû travailler lourdement et s'il n'y
avait pas cette interruption d'un point de vue judiciaire,
aujourd'hui on aurait pu faire un considérable pas de l'avant, on
aurait situé l'Administration régionale dans une situation de
clarté et on aurait donné à une partie des travailleurs qui
travaillent dans la Maison de jeux une réponse concrète.
Quand M. Tibaldi fait certaines accusations dans cette salle
(accusations qui parfois sont lourdes), je me demande s'il parle à
titre personnel, s'il parle à titre de la Lega Nord ou, pire
encore, s'il parle à titre de quelqu'un d'autre. La commission a
fait un bon travail; elle avait posé des points fermes dans le
total respect de ce qui était le mandat du Conseil régional. Donc
aucune accusation de faire dans cette salle les intérêts de la
SITAV ne peut être acceptée.
Pour ce qui est de la gestion extraordinaire, M. Marguerettaz
peut-être a raison quand il dit: "qu'est-ce que nous l'avons
approuvée à faire?". Il y a des raisons techniques à ne pas
sous-évaluer: la loi est retournée aujourd'hui signée, la loi pour
être activée doit être signée par le Président du Gouvernement doit
être publiée; donc, je crois que nous dépasserons le terme de 31
décembre 1993. Autre aspect (et c'est une question de substance),
je ne sais pas qui dans cette salle serait à même de commencer
toutes les procédures pour arriver à une gestion extraordinaire
efficace en dix jours. Le choix donc d'une prorogation technique de
six mois est un choix qui a une volonté politique claire, c'est
celle de continuer dans le travail qui peut résoudre cette
situation, et donc je crois que la prorogation technique de six
mois, si nous voulons donner une réponse aux dépendants qui
travaillent dans la SITAV, c'est le seul chemin aujourd'hui à
parcourir. Pour ces raisons nous exprimons notre vote favorable à
la proposition que le Gouvernement valdôtain a fait.
Presidente -
Ha chiesto la parola il Consigliere
Rini.
Rini (GA)
-
Credo che la responsabilità di
quanto è successo non sia da imputare alla Giunta, in quanto le
parti avevano raggiunto un accordo per il rinnovo della concessione
in tempi utili e sulla base di un contratto che era stato
predisposto nel rispetto delle condizioni poste da parte di questo
Consiglio. Bozza che oggi avremmo potuto, anzi avremmo dovuto
appro­vare.
Visti i ristrettissimi tempi a disposizione per assicurare la
con­tinuità dell'attività della Casa da gioco, pensando anche e
so­prattutto alla salvaguardia dei posti di lavoro dei dipendenti
del Casinò e del Billia, credo che la proposta della Giunta sia da
approvare, perché orientata verso questi due importanti obiettivi:
continuità dell'attività e salvaguardia dei posti di la­voro.
É sicuramente una proroga dovuta a questioni tecniche,
indi­pendenti dalla volontà della Giunta e di questo Consiglio.
Fra l'altro, appena possibile si andrà a trattativa, si spera
an­che prima del 30 giugno 1994, ed i benefici economici avranno
comunque decorrenza a partire dall'8 febbraio 1992.
Al di sopra delle logiche di parte, nell'interesse dei
dipendenti del Billia e del Casinò, e nell'interesse pure della
Valle d'Aosta voterò a favore della proposta di rinvio.
Presidente -
Ha chiesto la parola il Consigliere
Ferraris.
Ferraris (GV-PDS-SV) -
Credo che compito della
minoranza sia dimostrare l'incapacità vera o presunta della Giunta
rispetto al raggiungimento di obiettivi che la maggioranza si
propone. Però credo che questa vicenda della SITAV vada esaminata
per quello che è.
Innanzitutto, ci troviamo di fronte ad una situazione - come
di­ceva anche il Consigliere Tibaldi - per certi versi ereditata
dal passato, quindi quanto meno le attenuanti generiche ci sono. É
stata riaperta la gara, non si è fatta una trattativa plurima, ma
perché? Per un semplice motivo e cioè che, nel momento in cui fosse
stata fatta una trattativa plurima, noi oggi saremmo a di­scutere
del ricorso della SITAV; perché, con quel tipo di con­clusioni a
cui era arrivata la commissione dei "sei saggi" che avevano
esaminato la questione, indubbiamente diventava dif­ficile
un'ammissione della FINOPER. Il TAR è stato di parere diverso, ma
tenuto conto di quelle che erano allora le risultanze diventava
difficile fare una operazione inversa, anche perché ammettendo
FINOPER - ripeto - saremmo stati qui a discutere dell'impugnativa
di SITAV.
Credo però una cosa. Questa maggioranza ha operato, ha fatto una
convenzione, che mi pare anche dai banchi della minoran­za è stata
giudicata positiva, in quanto ci sono dei punti quali­ficanti;
quindi direi che da questo punto di vista si è operato, e si è
operato anche bene.
É chiaro che non è potere di questa maggioranza intervenire
ri­spetto all'autonomia di giudizio del TAR; è vero però che
rispet­to alle preoccupazioni di chi dice che oggi sarebbe meglio
il commissariamento, perché questo tutelerebbe meglio i diritti
della Regione, nel dispositivo della delibera del Consiglio (la
quale è in discussione oggi) si prevede la retroattività dall'8
febbraio 1992 dei benefici derivanti dalla convenzione che si andrà
prima o poi a definire con il nuovo gestore del Casinò. Questo
garantisce comunque qui, ed anche rispetto ai prossimi mesi, gli
interessi della Regione; in sostanza la Regione non perde i
benefici che deriveranno dalla prossima convenzione.
Credo che oggi, al di là delle schermaglie che possiamo fare fra
maggioranza e minoranza, il problema sia semplice: dobbiamo
decidere se vogliamo andare al commissariamento, oggi 20 di­cembre,
quindi decidere un commissariamento fra Natale e Ca­podanno; oppure
se vogliamo fare una proroga di sei mesi revo­cabile, che vuol dire
che la Regione non va a creare una situa­zione di difficile
gestione in un periodo come questo, ma si con­cede una libertà di
azione, non escluso in prospettiva anche lo stesso
commissariamento, soprattutto non si mette in una strada obbligata.
Per queste ragioni condivido la proposta di delibera che viene
fatta, perché garantisce una cosa molto semplice: il problema che
c'è dietro il Casinò è quello di garan­tire la continuità
dell'attività produttiva in un settore impor­tante per il bilancio
regionale e per l'attività economica della Valle d'Aosta, e allo
stesso tempo garantire l'occupazione; con questo tipo di decisione
avremo la certezza che il primo gennaio 1994 - e nei giorni
successivi - l'attività continuerà all'interno del Casinò. Una
soluzione diversa credo difficilmente potremmo oggi deciderla
responsabilmente.
E credo che rispetto a tale tipo di conclusione ci siano anche i
lavoratori del Casinò; i lavoratori che fanno riferimento alle
Organizzazioni sindacali confederali hanno preso una posizione
molto chiara, cioè quella che per salvaguardare l'occupazione oggi
è necessario andare ad una proroga della convenzione.
Che questo ci faccia contenti, sicuramente no; avremmo
preferi­to non ci fosse stata la sentenza del TAR, che di fatto ha
riaper­to i giochi, però ritengo che questa sia una soluzione
ampia­mente condivisibile. Come dicevo, non si precostituiscono
con­dizioni, la Regione mantiene la propria capacità e possibilità
contrattuale a tutto campo e soprattutto garantisce l'occupa­zione
per tutti, anche per quelli che oggi ci chiedono, con una loro
posizione, di procedere al commissariamento.
Lo dicevo prima, realizzare il commissariamento è una cosa
seria; farla fra Natale e Capodanno rischierebbe di mettere in
seria discussione la continuità di un'attività importante per la
Regione, soprattutto la continuità dell'occupazione. Per questo il
mio Gruppo voterà a favore della proposta di delibera della
maggioranza.
Presidente -
Ha chiesto la parola il Consigliere
Lanivi.
Lanivi (PVA) -
Credo che quella di oggi sia una
scelta praticamente obbligata, cioè non vi sono condizioni
obiettive che possano condurre il Consiglio ad una scelta di tipo
diverso.
Ho appreso prima dall'intervento di Chiarello e poi da alcuni
altri interventi che il Presidente della Commissione di
Coordi­namento avrebbe vistato la legge per la gestione
straordinaria della Casa da gioco; questa è la vera novità che
consente all'Amministrazione regionale di avere (ma non certamente
prima del 31 dicembre 1993) uno strumento in più rispetto al
passato. Quindi non solo di fronte alla situazione della Regione
attuale di avere operato una scelta, messa in discussione dalla
decisione del TAR, ma anche considerando una trattativa con due
società, la Regione comunque ha uno strumento che le con­sentirà di
intervenire in modo diverso.
Vorrei fare alcune considerazioni rispetto al passato, che qui
viene tutto messo insieme e che invece vorrei distinguere. Quando
si parla di passato, si parte da periodi indistinti e fu­mosi;
vorrei considerare almeno due fasi del passato perché i problemi
che abbiamo oggi non sono conseguenza del passato dopo la svolta
del 1992, ma sono conseguenza di decisioni as­sunte prima, che
hanno riguardato le modalità con cui arrivare alla concessione
della Casa da gioco. Il resto non va considerato come tempo perduto
e cercherò di motivare queste mie affer­mazioni.
Faccio un esempio: la retroattività dei benefici non è
un'inven­zione di adesso e non era neppure nella prima proroga di
sca­denza, è stata fatta nel luglio 1992 e alla fine del 1992; la
revo­cabilità era un concetto già inserito.
Dirò di due punti importanti che hanno consentito al Governo
attuale di ben operare, e cioè quei vincoli che sono stati
stabiliti nell'estate 1992 come decisione unanime e collegiale
della maggioranza, circa trasparenza ed affidabilità: questi sono
stati punti importanti. Non solo, il buon lavoro compiuto dal
Governo attuale per realizzare quella bozza di contratto con la
SITAV è stato possibile proprio perché non si è realizzata
l'im­postazione originaria ante 1992, se vogliamo essere chiari. La
filosofia di andare verso una qualificazione della Casa da gioco e
non ad una sua espansione è dovuta al fatto che si sono tenuti con
prudenza degli atteggiamenti, che hanno consentito oggi, in una
situazione economica mutata, di avere una bozza di con­tratto più
aderente non solo alla realtà economica attuale ma anche a quella
prevedibile nei prossimi anni.
E mi fermo qui, salvo aggiungere che la scelta che oggi il
Con­siglio regionale deve fare è quella indicata dalla Giunta
regio­nale, che ha operato non solo con prudenza ma con intensità e
con molta attenzione su questi problemi, e che ora, come risul­tati
positivi, ci porta una bozza di contratto che tiene presente gli
interessi regionali e la possibilità di disporre di uno stru­mento
in più e cioè la gestione straordinaria della Casa da gio­co di
Saint-Vincent.
Anche perché si possano meglio chiarire alcune situazioni del
passato, voglio solo ricordare che poco più di un anno fa il TAR
aveva respinto il ricorso fatto da FINOPER al TAR, e
successi­vamente al ricorso di FINOPER contro la sentenza del TAR
di Aosta c'era stata la sentenza del Consiglio di Stato che
ripropo­neva delle nuove modalità da seguire da parte della
Regione. Oggi il TAR accoglie il ricorso di FINOPER e quindi si può
an­dare verso un gioco pericoloso, per certi aspetti.
Quello che importa sottolineare è che ora l'Amministrazione
regionale ha uno strumento in più, ed ha una bozza di contrat­to
che risponde agli interessi della Regione attuali e prevedibili nel
futuro.
Presidente -
Ha chiesto la parola il Consigliere
Parisi.
Parisi (VAP) -
Sono convinto che se noi questa
sera avessimo potuto votare la delibera della convenzione, avremmo
fatto un grosso regalo non solo a questo Consiglio, ma ai
dipendenti della Casa da gioco e a tutti i cittadini, perché
sicuramente sarebbe stata la soluzio­ne di un grosso problema che
travaglia tutti.
Quindi, a prescindere dalle posizioni in cui uno si trova in
questo Consiglio, maggioranza o opposizione, credo che la
re­sponsabilità di tutti sia quella di arrivare a trovare una
solu­zione credibile, che finalmente dia sicurezza ai dipendenti
della Casa da gioco, dia tranquillità per quanto riguarda
l'immagine che il Casinò dovrebbe avere all'esterno, e nello stesso
tempo si possa firmare nel tempo una convenzione che dia alla
Regione tutti quei vantaggi ai quali ci siamo richiamati in questo
Con­siglio, anche in passato.
Detto ciò, per quanto ci riguarda non dobbiamo giustificare
as­solutamente nulla per quello che è stato l'atteggiamento tenuto
il 4 novembre, nel momento in cui abbiamo votato questa deli­bera,
perché noi abbiamo votato questa delibera convinti, come lo siamo
tuttora, di aver portato in questo Consiglio all'appro­vazione un
documento il quale, finalmente, avrebbe dato solu­zione al
problema.
Bisogna anche ammettere che in questo momento la posizione del
Consigliere Tibaldi è sicuramente quella che risalta di più in
questo Consiglio, perché lui dice:
"Noi l'avevamo detto".
Altrettanto onestamente dobbiamo ammettere che la sentenza del
TAR ci ha in qualche modo frenato nella corsa in cui noi eravamo
destinati. Però questo non deve assolutamente dare a qualcuno gli
elementi per dire che si è votato qualcosa perché qualcuno voleva
che "quella", e solo "quella", fosse la soluzione del problema; lo
respingo nella maniera più categorica. Per quanto ci riguarda, non
interessa chi andrà a gestire la Casa da gioco di Saint-Vincent; a
noi interessa che vengano messi in atto tutti quegli strumenti per
rilanciare la Casa da gioco, per dare una maggiore credibilità e
una immagine diversa all'esterno e per assicurare il lavoro ai
dipendenti di questa struttura. Tutto il resto a noi non
interessa.
Non sappiamo cosa è successo in passato, né tanto meno ci
in­teressano i "libri bianchi" scritti sulla Casa da gioco. Siamo
qui, in questo momento, ad operare e tutti, credo, abbiamo lo
stesso fine. Dunque smettiamola con questi richiami alla
magistratu­ra, a tutto quello che dovrebbe rimanere al di fuori del
Consi­glio; se ci sono degli elementi che possono determinare tutto
quello a cui faceva cenno il Consigliere Marguerettaz, credo sia
doveroso da parte di chi deve tutelare quell'aspetto fare le
in­dagini che ritiene più opportuno fare. In questo Consiglio noi
dobbiamo dare delle risposte politiche e le risposte politiche
so­no quelle che ho cercato di esporre nel mio breve
intervento.
Per ciò che riguarda poi le certezze a cui faceva richiamo il
Consigliere Marguerettaz, nella situazione in cui ci siamo ve­nuti
a trovare, sicuramente nessuno è in grado di dare certezze; una
cosa però è certa: da parte di tutti bisogna fare uno sforzo per
arrivare finalmente alla soluzione del problema.
La legge sul commissariamento questa certezza non ce la dà,
anche perché la legge sul commissariamento non è stata una proposta
fatta dalla minoranza di questo Consiglio; quello era un impegno
politico preciso assunto dalla Giunta, nel momento in cui si era
andati a votare la delibera il 4 novembre. Non tanto per avere la
primogenitura in quelle che sono le azioni di questo Consiglio, ma
solo per onestà di chiarezza...
(...interruzione del Consigliere Marguerettaz...)
...non servono assolutamente, però siccome il Consigliere
Mar­guerettaz dai banchi dell'opposizione ha tirato fuori questo
ar­gomento, mi sono sentito in dovere di fare alcune
precisazioni.
Ci troviamo al 20 dicembre con una legge di commissariamento che
ancora ufficialmente non sappiamo se è stata approvata, anche se le
voci di corridoio la danno per approvata; personal­mente ritengo
che, tenuto conto delle vacanze di Natale, non si abbia la
possibilità tecnica di arrivare al primo gennaio ad ave­re messo in
atto gli strumenti per poter gestire la Casa da gioco con un
commissario. Quindi la proposta di carattere tecnico, che ci viene
formulata, per avere la possibilità con più tran­quillità di poter
gestire la Casa da gioco anche, se del caso, con il commissario,
credo che non sia una proposta stravolgente. É chiaro che
politicamente se avessimo avuto la possibilità di ap­provare oggi
quella delibera, sicuramente i nostri interventi potevano essere
fatti con una maggiore incisività e con maggio­re enfasi. Invece,
dobbiamo purtroppo prendere atto che questo, attualmente, non può
avvenire. Però credo che da parte della Giunta ci sia la volontà
politica di arrivare finalmente a porta­re in questo Consiglio una
proposta che risolva questo proble­ma, perché la situazione in atto
non fa piacere a nessuno, né alla maggioranza né
all'opposizione.
Per i motivi che ho cercato di esprimere e per non fare, neanche
qui, strumentalizzazione; perché tutti si parla del personale,
però, se da una parte si fa il richiamo al motivo occupazionale del
personale, dall'altra si vorrebbe andare a trovare una solu­zione
che è di massima incertezza. Vorrei chiedere anche ai colleghi
dell'opposizione quali certezze hanno in questo momen­to che al
primo gennaio si possa gestire la Casa da gioco con un commissario;
io, sicuramente, questa certezza non ce l'ho e non mi sento, in una
situazione di estrema difficoltà, di andare a creare un'ulteriore
incertezza. Sicuramente sarebbe molto drammatica non solo per noi,
ma in modo particolare per i di­pendenti.
Siccome credo che il problema occupazionale e il problema della
certezza del lavoro vadano in qualche modo salvaguardati, ri­tengo
che l'unica soluzione oggi (almeno per i tempi necessari per andare
a trovare una soluzione ottimale) sia quella di vota­re questa
proroga, che darà la possibilità ai dipendenti della Casa da gioco
di avere almeno per questi mesi la certezza di continuare a
lavorare nella Casa da gioco.
Per detti motivi voteremo a favore della proposta di delibera
presentata dalla Giunta regionale.
Presidente -
Ha chiesto la parola il Consigliere
Lavoyer.
Lavoyer (ADP-PRI-Ind) -
Solo per dichiarare il
voto favorevole del nostro Gruppo sulla delibera che ci viene
proposta, anche perché riteniamo questa l'unica via percorribile
per salvaguardare la continuità dell'at­tività all'interno della
Casa da gioco.
Condividiamo come Gruppo in
toto
quanto ha affermato il
col­lega Perron nel suo intervento precedente, il resto ci sembra
più che altro "parole al vento" e a noi il gioco delle parti non
interessa, come penso non interessi alla gente.
Ci riserviamo d'intervenire in modo approfondito quando
discu­teremo sui contenuti della convenzione che doveva essere
di­scussa oggi. Possiamo però fin d'ora affermare che la Giunta
Viérin ha operato bene per la stesura della bozza già accettata
dalle parti.
Ribadisco il voto favorevole del nostro Gruppo alla delibera in
discussione.
Presidente -
Ha chiesto la parola il Consigliere
Tibaldi.
Tibaldi (LN) -
Vorrei puntualizzare alcune cose,
perché mi sembra che si gio­chi a strumentalizzare le dichiarazioni
che vengono affermate.
Anzitutto vorrei tranquillizzare il Consigliere Perron e chi
avalla il suo intervento che non sono in veste di avvocato
difen­sore di nessuno, parlo a nome e personale e della Lega Nord,
e non a nome di altre persone. Al limite posso parlare a nome dei
dipendenti o di una parte dei dipendenti che hanno legittime
preoccupazioni sul futuro della Casa da gioco. Quindi non sono qui
in veste di pubblico ministero o di avvocato difensore, ma
semplicemente per fare delle constatazioni che comunque con­tinuo a
portare avanti, nonostante quanto sia stato replicato.
Qua non si fa il gioco delle parti, è ovvio, nessuno penso
voglia fare il gioco delle parti. Anche se, in realtà, si potrebbe
presu­mere che il gioco delle parti venga fatto proprio dalla
maggio­ranza o dalla Giunta, perché dal 31 dicembre 1993 SITAV non
avrebbe più titolo a gestire, ma qualcuno invece ha interesse che
gestisca. E la scelta di oggi potrebbe essere illegittima, ma­gari
non vistata - come ha anticipato Marguerettaz - dalla Commissione
di Coordinamento, con gli ulteriori aggravi della situazione che
tutti possiamo immaginare.
Anche a noi non interessa quindi chi va a gestire, nessuno ha
mai detto ci interessa l'uno o ci interessa l'altro, mi sembra che
sia scontato questo pensiero. Ci interessa che a gestire la Casa da
gioco di Saint-Vincent vada una società in grado di valoriz­zare
quella che è ancora oggi l'unica azienda privata (ma non so per
quanto) in grado di fornire determinate risorse alle en­trate
regionali e di occupare più di mille persone.
Ovviamente bisogna anche compiere degli atti di coraggio, non
perseguire la politica dello struzzo e mettere la testa sotto la
sabbia quando si verificano determinati eventi. La novità, ho
sentito fra gli ultimi interventi, è la proroga; ma che novità, è
la quinta che viene proposta!
Qual è l'elemento di novità di questa delibera? Qualcuno faceva
riferimento alla bozza di convenzione, ma l'ordine del giorno è
cambiato, non si parla di bozza di convenzione oggi. Non so quanto
questa bozza di convenzione sarà attuale... fra 6, 12 o 18 mesi...
perché cambiano i presupposti. Quindi mi sembra che l'unica novità
che oggi si può portare all'esame dell'aula sia la proroga, ma
sinceramente l'unico elemento di novità è la specificazione
"tecnica", sul quale ho già fatto le mie conside­razioni in
precedenza.
Secondo noi, l'unica strada percorribile (a differenza delle
ulti­me osservazioni che ho sentito) non è quella della proroga, ma
è quella del commissariamento; un atto di coraggio, una scelta
decisa, di quelle scelte di cui si parlava anche in occasione della
discussione sul bilancio: un bilancio di scelte e non un bilancio
di tagli, oppure di scelte che ci venivano proposte il 30 giugno
con l'insediamento di questo Consiglio. Ma quali sono le scelte dal
momento che gli stessi atti, lo stesso percorso che è stato fatto
in passato, le stesse soluzioni, oggi ci vengono riproposte? Quali
sono i cambiamenti? Nessuno. Che cosa abbiamo fatto a fare una
legge sul commissariamento? Qual è la capacità dell'Amministrazione
se in 10 giorni non riesce ad attivarsi? Lo so che dieci giorni
sono pochi, ma è qui che si vede la capacità dell'Amministrazione,
quanto meno per evitare di buttare via 26 giorni ad ottobre senza
convocare la IV Commissione per prevedere l'immediata stesura di
una legge sul commissaria­mento. Però lì c'erano da limare le
spigolature all'interno della maggioranza per mettersi d'accordo
sulla linea da perseguire, anche se queste spigolature hanno
lasciato qualche ferita all'interno. Queste cose non vengono
considerate, però le lima­ture politiche si riverberano
inevitabilmente su quelle che sono le situazioni esterne.
E' per quello che voglio ribadire la grossa responsabilità
politi­ca che ha questa Giunta o che hanno questa Giunta e questa
maggioranza, quest'incapacità di trovare una soluzione alter­nativa
ed efficace. Qui si ripercorrono gli errori del passato, non c'è
nessuna novità, ed è per questo che non vogliamo essere complici di
"questa" scelta che assolutamente non condividia­mo, che serve solo
ad allungare, a rinviare determinati termini, e non si sa neppure
quale sarà alla fine l'esito. Ricordo che ci sono altri ricorsi,
fra cui il ricorso SITAV, e questa volta po­trebbe venire portato
alla ribalta dalla stessa società, se vede pregiudicati i suoi
diritti: da una parte la morsa di SITAV, dall'altra la morsa di
FINOPER.
A questo punto la Regione deve prendere le redini della
situa­zione, la Regione deve avere il coraggio di subentrare nella
gestione della Casa da gioco di Saint-Vincent, ovviamente
valu­tando gli eventi giudiziari che si consumeranno, ma non credo
tanto velocemente perché sono interessi miliardari, per cui non
penso che le società si limitino ad accettare le decisioni
dell'or­gano giurisdizionale di primo grado, e nel frattempo di
porre le basi per un azzeramento e l'avviamento di una nuova
procedu­ra di appalto.
E poi questi:
"smettiamola con i richiami alla
magistratura"
; mi sembra che si tenga conto, in questo momento,
di una deci­sione della magistratura, Parisi, perché se non ne
tenessimo conto prepariamoci alle manette...
(...interruzione del Consigliere Parisi...)
...i richiami alla magistratura li avete voluti evitare il 4
novembre, adesso cercate di scacciarli come se fosse il malocchio
che rischia di avvicinarsi. Questa volta, magari, non ci si limita
alla magistratura amministrativa, perché si co­nosce dell'esistenza
di un'inchiesta penale, anche se non ancora ufficiale, sulle
valutazioni fatte dalla Commissione "Bortoli" e sulle successive
decisioni che sono state prese dal Consiglio re­gionale. E come ha
detto prima giustamente Marguerettaz, non è la Commissione
"Bortoli" che ci ha obbligato, perché la Commissione "Bortoli" ha
fornito semplicemente un parere, ha esaminato questi documenti, ma
in materia di concessione amministrativa la più ampia
discrezionalità spetta all'organo politico. Discrezionalità che si
è consumata nei banchi della maggioranza, in quel lungo e
famigerato mese di ottobre.
Concludo sollecitando una riflessione della maggioranza e
dell'op­posizione sulle scelte che oggi vengono compiute, perché
non mi sembrano assolutamente idonee alla vicenda che si è
prospettata dal 16, e quindi scelte che potrebbero essere ancora
più pregiudi­zievoli di quello che è il futuro della Casa da gioco
di Saint-Vincent.
Presidente -
Ha chiesto la parola il Consigliere
Chiarello.
Chiarello (RC) -
Sono state dette tante cose. Ho
in mano la bozza che mi è stata data dai rappresentanti dei
lavoratori del Casinò e qui c'è scritto che i lavoratori del Casinò
auspicano il commissaria­mento dello stesso; Ferraris, invece, ha
detto che i lavoratori auspicano la proroga della convenzione,
allora vediamo di capi­re.
(...interruzione del Consigliere Ferraris...)
Mi sono espresso a favore della proroga perché avevo valutato
che questa Giunta, come ha ritardato a presentare la legge sul
commissariamento, non era in grado in questi 10 giorni di ren­dere
attive le norme per commissariare il Casinò. E veramente quando si
parla di dipendenti, non bisognerebbe ricordarsene negli ultimi 10
giorni, quando sono in pericolo i loro posti di la­voro;
bisognerebbe ricordarsene sempre, anche quando si ritar­da per
diversi giorni la presa di certe decisioni.
Si continua a parlare della commissione che, diciamo pure, ha
dato la svolta a questa convenzione sul Casinò; mi ricordo che un
consigliere di maggioranza molto coraggiosamente ha detto:
"Ma
quand'è che decidiamo che quella sul Casinò deve essere una
decisione politica e di maggioranza, senza nasconderci dietro altre
cose?"
. Non vorrei dire cose che ho già detto su questa
commissione.
Qualcuno dice che i quattro rinvii sono stati vantaggiosi perché
oggi possiamo avere una convenzione vantaggiosa; io invece di­co
che se riuscivamo a farla prima, era molto meglio, per quelli che
ci stanno ad ascoltare, ed anche per quelli che non ci stan­no ad
ascoltare. Non mi sembra che la strada della proroga sia una delle
migliori che ci siano. Per questo dico che, adesso come adesso,
questa maggioranza deve farsi carico di far funzionare il Casinò,
perché al 31 dicembre non si può fermare il Casinò.
Presidente -
Ha chiesto la parola il Presidente
della Giunta, Viérin Dino.
Viérin D. (UV) -
Le débat sur ce thème a respecté
un peu la logique de l'appartenance à la majorité et à
l'opposition. Je crois que c'était tout à fait dans la logique des
choses qu'il y ait des affirmations qui montrent que certains
éléments avaient déjà été soulignés, qu'on avait à l'époque des
idées différentes et qu'aujourd'hui, effectivement, nous ne pouvons
accomplir ce qui était dans notre intention.
Mais je crois qu'il est important de souligner certaines
affirmations également pour montrer les inaptitudes (il y a des
affirmations qui ne sont pas vraies) ou pour mieux préciser
certains objectifs.
Tout d'abord, l'objectif que cette majorité s'était posé, à
savoir définir avant l'échéance du 31 décembre le problème du
renouvellement de la gestion de la Maison de jeu de Saint-Vincent,
c'est un objectif que nous avons essayé de maintenir, c'est un
objectif que nous avons essayé de réaliser, en préparant une
ébauche de contrat et en arrivant même à définir cette ébauche de
contrat qui a été distribuée et qui aujourd'hui, à part quelques
amendements encore à apporter, le Conseil aurait dû approuver.
Donc, de ce point de vue, nous ne pouvons pas accepter cette
affirmation qui a été exprimée, et les accusations d'immobilisme
sont contredites tout d'abord, par les résultats qui avaient été
obtenus, et ensuite, par la loi sur la gestion extraordinaire, qui
représente également un aspect nouveau et important.
On ne peut donc simplement affirmer que ce Gouvernement attend
les événements de l'extérieur; la majorité, ce Gouvernement ont
défini des priorités, ont défini les points fondamentaux régissant
la gestion de la Maison de jeu de Saint-Vincent, ont défini
également les hypothèses de développement et après les avoir
définies, les ont également concrétisées dans une ébauche de
contrat.
Quant aux procédures, on ne peut pas venir ici et affirmer: "On
nous soumet des propositions qu'on ne connaît pas, il y a
simplement quelques minutes que ces propositions nous ont été
distribuées", en oubliant que ce matin il y a eu une réunion des
chefs de groupe, au sein de laquelle on a présenté les propositions
qui, par la suite, cet après-midi, ont été présentées au Conseil
tout entier. On oublie également que, suite à une sollicitation, on
a envoyé à la Présidence du Conseil, qui ensuite a transmis au
Bureau des groupes, l'ébauche de proposition, maintenant soumise à
votre attention.
De plus, je crois qu'il n'y a aucune tentative de fuir les
responsabilités; nous voulons assumer nos responsabilités, les
nôtres et pas celles des autres, et nous voulons également avec un
sens de responsabilité essayer de donner des réponses concrètes,
essayer de résoudre, compte tenu des conditions et des
circonstances, ce problème difficile. Mais il faut que le même
rappel à la responsabilité soit également partagé par tous. On ne
peut simplement faire des affirmations qui sont en contradiction
avec d'autres remarques ou d'autres suggestions.
On nous a dit qu'il n'y a aucune différence, que rien n'est
changé par rapport aux prorogations qui ont été proposées avant. Là
on oublie les deux aspects: tout d'abord, il s'agit d'une
prorogation qui, cette fois, fait suite à une ébauche d'accord qui
avait été déjà conclue, et de ce point de vue il y a une différence
par rapport à la situation précédente. Comme il y a l'autre
différence représentée par la loi approuvée par ce Conseil et que
seulement aujourd'hui, dans l'après-midi, le Président de la
Commission de Coordination a transmise avec son approbation. C'est
cet après-midi que nous pouvons affirmer disposer de cet instrument
important, qui doit encore être promulgué et entrer en vigueur. Et
c'est là, également, qu'il faudrait se rattacher à ce sens de la
responsabilité, souvent réclamé: sens de la responsabilité qui est
lié aux conditions réelles qui puissent permettre cette continuité
de la Maison de jeu, que nous réclamons tous; sens de la
responsabilité qui exige également de tenir compte de la situation
quand on dit: "en deux jours il faut résoudre les problèmes et si
vous ne le faites pas dans ces deux journées là vous démontrez
toute votre incapacité". Il n'y a pas de sens de la responsabilité,
parce qu'il est inutile d'affirmer vouloir sauvegarder tous les
emplois de la Maison de jeu et, par la suite, oublier tous ces
différents problèmes liés à une gestion extraordinaire qui devrait
être réalisée dans un délai si court.
Il faudrait voir, là, quelles propositions l'on pourrait
soumettre à tous les employés de la Maison de jeu, mais en
particulier aux employés du Billia, à ces mêmes employés qui, selon
les circonstances, sont utilisés pour affirmer ou pour prétendre
certains agissements de la part de l'Administration. J'ai trouvé
qu'il y avait là une toute petite contradiction entre les
affirmations qui avaient été faites au moment de la discussion sur
la loi pour la gestion extraordinaire et les mêmes affirmations
faites aujourd'hui. Et à ce propos j'invite tout le monde à lire
avec attention l'ébauche de convention. C'est tout à fait faux de
dire: "c'est inutile que cette majorité dise aujourd'hui (nous
l'avons toujours dit, ce n'est pas seulement aujourd'hui) vouloir
se soucier de tout le personnel actuellement à Saint-Vincent, quand
en examinant l'ébauche de convention là nous pouvons vérifier qu'il
n'y avait pas ce souci et que les employés du Billia avaient été
oubliés".
C'est faux, j'invite à lire attentivement l'ébauche de
convention, c'est tout à fait faux parce que dans cette ébauche de
convention on avait tenu en considération les nécessités, les
droits légitimes de tous les travailleurs de la Maison de jeu de
Saint-Vincent, que ce soit SITAV, SISER ou SAAV.
Donc ce n'est pas vrai qu'il y a eu oubli; au contraire cet
élément a même été affirmé par la société SITAV comme étant un des
éléments qui pouvaient compromettre la réussite de la négociation
et des pourparlers. Donc ce n'est pas nous qui l'affirmons, mais
c'est la SITAV elle-même.
Quant au problème d'une gestion extraordinaire, je crois que
l'élément important c'est que finalement nous disposons de cet
instrument. Nous pouvons donc, à partir de maintenant, envisager
concrètement les choses d'une façon différente, parce que, après
l'entrée en vigueur, nous avons comblé ce vide du point de vue
législatif et nous pouvons donc utiliser cet instrument au cours
des mois à venir. Chose qui, par ailleurs, est possible; il suffit
là également de se référer aux propositions et exactement à la
possibilité d'interrompre cette prorogation avant la date du 30
juin, et donc cette possibilité d'utiliser toutes les conditions,
tous les instruments dont nous disposons.
Quant au commissaire, j'ai toujours un peu de peine à comprendre
du point de vue politique la position de la Lega Nord, parce que
toutes les fois, vu qu'on parle du commissaire, l'on fait référence
aux compétences du Président du Gouvernement non en tant qu'organe
élu, mais en tant que Préfet et, donc, comme représentant du
Ministère de l'intérieur. Déjà ce problème avait été soulevé quand
le Préfet devait solliciter la dissolution de cette assemblée, et
aujourd'hui encore, dans un esprit qui est véritablement
autonomiste, l'on nous dit de la part de M. Tibaldi: "c'est le
Préfet qui peut le faire"; donc la souveraineté de ce Conseil ne
compte rien. Je me demande comment ce représentant de l'intérieur,
quand il siège à l'intérieur de cette assemblée en tant que
Président du Gouvernement, pourrait justifier vis-à-vis de la même
assemblée des décisions qui passent audessus de la tête de tous les
conseillers, qui met en discussion la légitimité même de cette
assemblée. L'on pourrait de ce point de vue évidemment, M. Tibaldi,
résoudre la question, ce serait peut-être mieux; je ne sais pas si
cette formulation colle avec les idées de M. Miglio ou avec le
projet fédéraliste soutenu ailleurs par la Lega Nord.
Je voulais souligner cet aspect parce qu'il est important que
dans l'autonomie des points de vue et des jugements l'on puisse
exprimer des avis différents, mais qu'on laisse toujours à cette
assemblée la compétence d'assumer certaines décisions, et non pas
recourir à quelqu'un en tant que représentant du Ministère de
l'intérieur. Je crois que ce serait amoindrir l'autonomie de cette
région, la souveraineté de ce Conseil.
Comme je veux préciser qu'on est ici pour exprimer des avis,
qu'on est un organe politique, et donc que de ce point de vue
chacun défend ses thèses. Je crois qu'il est de notre droit
d'affirmer si nous partageons ou non certaines décisions qui sont
prises par d'autres organes, tout en respectant l'autonomie de ces
organes. Mais si nous ne pouvons même pas exprimer notre avis, là
encore quelle est la considération sur notre rôle politique?
Comment l'on peut nous accuser d'être partisans, si nous exprimons
un avis et si le Gouvernement décide de faire recours en utilisant
les instruments qui sont prévus par les dispositions de loi, contre
une décision prise par un Tribunal administratif qui à notre avis
n'a pas respecté notre jugement?
Sur les autres aspects il y a un problème qui est fondamental et
sur lequel nous sommes aujourd'hui appelés à réfléchir. De ce point
de vue, je peux accueillir la recommandation qui a été exprimée par
M. Chiarello. Nous avons la nécessité de faire, encore une fois, le
point sur cette situation, mais aujourd'hui nous sommes appelés à
réfléchir sur l'issue possible de ce problème, tout en nous rendant
compte de la nécessité d'assurer la continuité de l'activité de
cette Maison de jeu, parce que si nous ne réalisons pas cet
objectif, là nous pourrions prendre des décisions courageuses. Mais
que signifie être courageux? Je crois que parfois il faut beaucoup
plus de courage pour prendre certaines décisions qui ne sont pas
celles que l'on souhaiterait. S'il n'y avait pas ce problème
d'assurer la continuité de la Maison de jeu de Saint-Vincent et
1116 employés, nous n'aurions pas de doute sur la décision à
prendre. Et c'est de ce point de vue que je dis que parfois il faut
autant de courage à assumer le poids de certaines responsabilités
pour toujours s'assurer que ces décisions s'insèrent dans une
perspective politique, dans un projet défini.
Là il n'y aura personne qui pourra nous accuser de ne pas avoir
fait les intérêts de l'Administration régionale, de ne pas avoir
défendu ces intérêts au cours de cette phase de négociation. Il
suffirait de lire avec attention cette ébauche de convention, de
réfléchir encore sur les objectifs que l'on se posait et qui
pouvaient être atteints avec son approbation, pour que cette
défense des intérêts de l'Administration régionale, et donc de la
collectivité valdôtaine, soit confirmée.
Nous sommes une assemblée politique, je peux comprendre qu'il y
ait de la part de quelqu'un la sollicitation pour avoir des
certitudes; mais nous sommes ici en tant qu'assemblée politique
pour exprimer notre jugement, pour faire des propositions qui
peuvent être acceptées ou partagées. Nous pouvons donc, de ce point
de vue, soutenir la validité de ces propositions; nous ne pouvons
pas signer des billets à ordre pour donner je ne sais quel genre de
certitudes.
Nous voulons, par cette proposition, nous maintenir et nous
assurer toutes les conditions pour continuer à trouver la solution
la meilleure à ce problème. Je disais, pour continuer: c'est une
proposition qui permet la continuité de l'activité de la Maison de
jeu sans nous lancer dans une décision que nous ne savons pas
aujourd'hui, si nous serons à même de maîtriser totalement ou non.
Nous ne pouvons courir ce risque vis-à-vis de cette continuité et
des employés. Une proposition, donc, qui nous permet de disposer
d'un temps supplémentaire, d'un temps que nous considérons
nécessaire pour définir, sans être acculés par une pression
immédiate, un contentieux, de reprendre l'examen des différents
problèmes, en sachant que l'on peut compter à partir de son entrée
en vigueur de cet élément important représenté par la loi, qui nous
permettra d'utiliser cette gestion extraordinaire de la Maison de
jeu.
Presidente -
Ha chiesto la parola per
dichiarazione di voto il Consigliere Marguerettaz.
Marguerettaz (DC) -
A proposito delle cose che
sono state dette, non siamo qui a chiedere delle certezze, siamo
però qui a chiedere delle ragioni. E le ragioni che ci sono state,
a nostro avviso, non sono suffi­cienti per farci decidere, anche
perché è vero che ci dev'essere una distribuzione delle
responsabilità, ma è anche vero che quando alcune forze politiche
si assumono la responsabilità di governare una regione, è giusto
che queste responsabilità se le portino fino in fondo, innanzitutto
queste forze politiche.
La responsabilità della minoranza può essere partecipe di quella
della maggioranza, proprio nella misura in cui questa ri­esce a
dare delle ragioni valide, evidenti, in modo che le stesse forze di
minoranza non abbiano nulla da eccepire su queste ragioni.
Ma una considerazione credo che vada fatta in questo senso. Io
sarò forse ingenuo (non credo di essere l'unico in quest'aula né
tra le forze della minoranza né tra quelle della maggioranza), ma
nella mia ingenuità ero convinto che lo strumento legislati­vo che
avevamo assunto il 13 dicembre scorso fosse uno stru­mento che ci
permettesse di evitare il rischio di una chiusura, seppur
temporanea, della Casa da gioco. Oggi ho scoperto che questo non
era, oggi ho scoperto che la legge sul commissaria­mento del Casinò
avrebbe significato, se non fosse avvenuto l'intervento del TAR,
due cose: se la trattativa non fosse andata in porto con SITAV, il
Casinò avrebbe chiuso per un certo pe­riodo; se, invece, vogliamo
percorrere fino in fondo le strade dell'assurdo, nonostante la
trattativa non fosse andata in porto con SITAV, avrebbe potuto
comunque ottenere una piccola pro­roga la stessa SITAV, nell'attesa
che il Governo regionale si preparasse ad eventualmente gestire la
Casa da gioco con il commissario straordinario. Questo lo dice lo
stesso Presidente della Giunta quando sottolinea il fatto che la
situazione attuale è diversa rispetto alle precedenti, e queste
ragioni sono vere. Cosa c'è di più rispetto al passato? C'è una
bozza di convenzio­ne già sottoscritta dalle parti e c'è una legge
sul commissaria­mento. Però, al tempo stesso, il Presidente ci dice
che lo stru­mento che ci siamo dati, della legge di
commissariamento, ci sarà permesso di utilizzarlo nei prossimi
mesi. Quindi, oggi come oggi, voi dite che a salvaguardia di quello
che è lo stato occupazionale, dobbiamo forzatamente andare verso
una proro­ga ulteriore alla SITAV.
La posizione della DC rispetto alla votazione non può essere
contraria, perché, date queste conoscenze in più che abbiamo avuto
dal dibattito, ci rendiamo conto che se si perseguisse oggi la
strada del commissariamento, questo significherebbe per un certo
periodo la chiusura della Casa da gioco. Ma al tempo stes­so non
può nemmeno essere di favore, perché le preoccupazioni che
esternavo prima sono ancora presenti.
Il documento che ci è stato dato da parte del Sindacato
auto­nomo dei lavoratori della Casa da gioco non è poi così da
censu­rare immediatamente, perché forse minoritario rispetto ai
Sin­dacati confederali. Le osservazioni che vi sono contenute vanno
comunque valutate; c'è una suggestione che personalmente mi ha
fatto riflettere, là dove si dice: sappiamo che da alcuni anni la
situazione gestionaria della Casa da gioco non convince, non
produce, non investe, quindi il grafico del
trend
che questa
Ca­sa da gioco sta avendo è in negativo, prorogare ulteriormente
probabilmente significa andare ancora nella direzione della
ne­gatività della gestione attuale, e questo potrebbe avere un
ri­flesso occupazionale un domani, quando magari la convenzione con
SITAV andrà in porto.
C'è una questione che, analizzando velocemente la bozza di
convenzione, si pone come domanda: perché già ora la SITAV aveva
inserito nella bozza di convenzione l'idea di presentare la pianta
organica 30 giorni dopo l'entrata in vigore di questa convenzione?
Credo che, alla luce di questa nuova situazione, cioè di questo
ulteriore periodo di tempo prima che si vada, co­me ci auguriamo,
all'approvazione della convenzione con SI­TAV, la SITAV debba
esporre chiaramente quale sarà la pianta organica nella futura
gestione. Adesso ha il tempo per ragiona­re, per ponderare le cose,
per programmare per il futuro. Questa è una cosa che oggi dobbiamo
chiedere a SITAV, per cautela­re ulteriormente i 1116 dipendenti
delle varie società.
Per tutte queste ragioni la Democrazia Cristiana si asterrà dal
votare tale delibera.
Presidente -
Ha chiesto la parola per
dichiarazione di voto il Consigliere Chiarello.
Chiarello (RC) -
Signor Presidente, ho ascoltato
il suo discorso e volevo ricorda­rle che se siamo scettici ed
abbiamo espresso certi pareri, è an­che perché questa Giunta il
primo giorno ha dichiarato che è la continuità della Giunta
precedente. Allora certe responsabilità deve anche prendersele.
Probabilmente noi non siamo la continuità di nessuno ed ab­biamo
chiesto cose nuove. Personalmente mi sono anche preso delle
responsabilità nella Commissione "Casinò", ho detto quello che
pensavo; non sono mai stato perché le cose non an­dassero a buon
fine, anzi, penso che tutti qui dovremmo fare in modo di arrivare
ad una soluzione soddisfacente per coloro che amministriamo.
Questa bozza di accordo anche a me va bene, nel senso che è già
un qualcosa di meglio di quello che c'era precedentemente, e di ciò
devo dare atto a questa Giunta. Per arrivare a questa convenzione
sono stati però utilizzati degli strumenti che pro­babilmente non
erano del tutto corretti, se il TAR ha dato la so­spensiva. Su
questo siamo critici, perché vorremmo che certi errori non
continuassero a ripetersi, in quanto rinviano poi certe decisioni
che si potevano prendere. Sono convinto che se avessimo agito
secondo buone norme, oggi saremmo qui a vota­re questa convenzione
e sia i dipendenti sia la Regione ne trar­rebbero dei vantaggi.
Vorremmo che tali cose andassero in porto il più presto
possibi­le; speriamo che questa maggioranza chiuda nel più breve
tem­po la vicenda "Casinò" perché ne abbiamo molte altre. Perciò
riteniamo di astenerci e di non votare contro questa proposta.
Presidente -
Ha chiesto la parola per
dichiarazione di voto il Consigliere Ti­baldi.
Tibaldi (LN) -
Mi sembra che una parte del
dibattito abbia interessato la boz­za di convenzione, che oggi non
andiamo assolutamente a prendere in considerazione; sono
consapevole che la ragione principale per la quale questa Giunta ha
optato per la proroga è la salvaguardia dei livelli occupazionali.
Quindi, al fine di evitare una chiusura della Casa da gioco e al
fine di evitare che si trovino improvvisamente senza lavoro 1116
persone, si opta per questa proroga tecnica.
Bisogna però fare una constatazione. Questa bozza di
conven­zione in realtà tutela la Regione da una parte, dall'altra
tutela SITAV, ma chi è che paga il prezzo della convenzione? Lo
pa­gano i dipendenti. Basta guardare l'articolo 13, punto a), dove
si dice che comunque i livelli occupazionali, compatibilmente con
le esigenze aziendali, verranno mantenuti.... sì, caro Per­ron,
leggitelo bene.
Questo cosa vuol dire? Che Regione e SITAV hanno mercan­teggiato
e il prezzo lo pagano i dipendenti. Adesso si dice: pro­roghiamo
per mantenere i livelli occupazionali; se rimane tale e quale
questa bozza di convenzione, voglio sentire cosa racconta­te ai
dipendenti della Casa da gioco.
(...interruzione del Consigliere Florio...)
Quindi mi sembrano demagogiche anche queste osservazioni fatte
dai vari rappresentanti della maggioranza, dove si dice: tuteliamo
i dipendenti di qua, facciamo di là; in realtà non vedo questa
copertura politica a favore di coloro che lavorano presso la Casa
da gioco di Saint-Vincent.
Il nostro sarà un voto contrario. Ma il voto contrario non
signi­fica no a SITAV, significa no alla scelta allucinante di
questa Giunta, cioè la scelta di voler prorogare per l'ennesima
volta e di voler congelare questa situazione per altri sei mesi,
salvo imprevisti ulteriori.
Ci sembra che nell'ambito delle dichiarazioni programmatiche
fatte dal Presidente della Giunta ci sia già un'ulteriore
disat­tenzione;
"Non vorremmo mica una ulteriore proroga?"
,
ci disse allora. Invece questa proroga, in maniera inevitabile, si
verifi­ca, e ce la subiamo.
É uno strumento comodo, lo so, ma serve unicamente a rinviare il
problema al 30 giugno 1994, una sorta di anestetico, una pil­lolina
per tranquillizzare tutti quanti: l'opinione pubblica, i
di­pendenti e la Regione su quello che sarà questo grosso futuro
incerto della Casa da gioco di Saint-Vincent. Potrebbe essere anche
vista come una palese elusione del disposto del giudice
amministrativo, magari questa non è la sede idonea per valu­tarlo,
non tocca a me farlo. Ma non è assolutamente la medici­na che
servirebbe in questo momento.
La nostra proposta, ripeto, è quella del commissariamento della
Casa da gioco e l'estrapolazione dell'articolo 4 della
convenzio­ne, per entrare in possesso nel più breve tempo possibile
(anche prima di quei 12 mesi che sono stati fissati nella
convenzione) delle infrastrutture funzionali, per poter garantire
direttamen­te dall'ente Regione le necessarie coperture
occupazionali, an­che ai dipendenti di SAAV.
Concludo ribadendo la volontà contraria della Lega Nord nel
porsi di fronte a questo documento che oggi ci viene proposto.
Presidente -
Pongo in votazione la proposta nel
testo presentato dalla Giunta:
Il Consiglio - Premesso che:
? con deliberazione n. 2235/IX in data 4 giugno 1991, ha
delibe­rato di prorogare a tutto il 7 febbraio 1992 la durata della
con­venzione relativa alla gestione dei giochi americani affidati
alla SITAV S.p.A. e per essa, di comune accordo alla SISER S.p.A.
di
Saint?Vincent, come da contratto stipulato il 12 dicembre
1986, repertorio n. 7882;
? con deliberazione n. 2995/IX in data 10 gennaio 1992, n.
3642/IX in data 17 luglio 1992 e n. 4038/IX in data 10 dicembre
1992 ha deliberato di prorogare fino alla data del 31 dicembre
1993:
a) la concessione alla Società SITAV S.p.A. dei giochi
tradizio­nali alle stesse condizioni contrattuali previsti dalle
seguenti convenzioni:
? Rep. n. 5099 in data 16 febbraio 1978
? Rep. n. 5405 in data 7 agosto 1979
? Rep. n. 7612 in data 15 maggio 1986,
b) la gestione dei giochi americani affidati alla SITAV S.p.A. e
per essa, di comune accordo, alla SISER S.p.A. alle stesse
con­dizioni contrattuali previste dalla convenzione Rep. 7882 in
data 12 dicembre 1986;
? con deliberazione n. 247/X in data 4 novembre 1993 ha
delibe­rato, tra l'altro:
di delegare la Giunta ad avviare la trattativa privata con la
società SITAV S.p.A. per il rinnovo della concessione, acquis­endo,
nel contempo, ulteriori elementi che colmino le lacune di carattere
documentale evidenziate dalla Commissione speciale in ordine, in
particolare, ai requisiti ai punti 2) e 4) dell'avviso di
preselezione.
Dato atto:
? che le parti hanno raggiunto un accordo per il rinnovo della
concessione sulla base di un contratto predisposto nel rispetto
delle condizioni poste con la sopracitata deliberazione consilia­re
n. 247/X del 4 novembre 1993 e che la Presidenza della Giunta ha
provveduto ad acquisire gli elementi documentali previsti dal punto
c) della parte dispositiva della deliberazione stessa;
? che il T.A.R. Valle d'Aosta con ordinanza n. 65/93, in data 16
dicembre 1993, ha accolto l'istanza della Società FINOPER S.p.A.
relativa alla sospensione dell'esecuzione della delibera del
Consiglio regionale della Regione Valle d'Aosta del 4 no­vembre
1993 n. 247/X e conseguentemente dispone l'ammis­sione con riserva
della Società ricorrente all'ulteriore trattativa prevista per
l'eventuale affidamento della Casa da Gioco di Saint?Vincent;
? che la Giunta regionale con provvedimento n. 10674, in data 20
dicembre 1993, ha deliberato di proporre appello al Consi­glio di
Stato per chiedere l'annullamento della sospensiva ac­colta dal
T.A.R. e che tuttavia, in attesa della pronuncia del Giudice di
secondo grado, I'Amministrazione dovrà adeguarsi al giudicato
amministrativo.
Visti i tempi ristretti a disposizione dell'Amministrazione per
assicurare la continuità dell'attività della Casa da gioco e
sal­vaguardare i livelli occupazionali.
Ritenuto opportuno, per motivi tecnici, di prorogare fino alla
data del 30 giugno 1994:
a) la concessione alla Società SITAV S.p.A. dei giochi
tradizio­nali di cui ai contratti:
? Rep. n. 5099 in data 16 febbraio 1978
? Rep. n. 5405 in data 7 agosto 1979
? Rep. n. 7612 in data 15 maggio 1986,
b) la gestione dei giochi americani affidati alla SITAV S.p.A. e
per essa, di comune accordo, alla SISER S.p.A. di cui al con­tratto
Rep. 7882 in data 12 dicembre 1986, agli stessi patti e condizioni
già previsti dalla deliberazione del Consiglio regio­nale n.
4038/IX del 10 dicembre 1992, con particolare riguardo all'impegno
che dovrà essere assunto da SITAV S.p.A. di rico­noscere alla
Regione, qualora la trattativa dovesse avere esito positivo, i
benefici economici derivanti alla Regione dalle va­riazioni
concernenti gli aspetti economici correnti della nuova concessione,
con decorrenza retroattiva a partire dall'8 febbraio 1992.
Ritenuto altresì opportuno di riservare alla Regione la facoltà
di interrompere la presente proroga anticipatamente rispetto alla
data del 30 giugno 1994, a giudizio insindacabile della Re­gione
medesima, tenuto conto che la disdetta dovrà essere co­municata con
lettera raccomandata R.R. oppure notificata al Presidente del
Consiglio di Amministrazione della SITAV S.p.A. con almeno 30
giorni di anticipo.
Visto il parere favorevole rilasciato dal Capo di Gabinetto e
dal Dirigente del Servizio Affari Generali e Legali della
Presidenza della Giunta, ai sensi del combinato disposto
dell'articolo 72 della Legge regionale n. 3/1956 e successive
modificazioni, e dell'articolo 21 della Legge regionale n. 18/1980
e successive modificazioni, in ordine alla legittimità della
presente delibe­razione;
Visto il parere della IV Commissione consiliare permanente;
Delibera
1) di rinviare l'approvazione della bozza di contratto per la
con­cessione della gestione della Casa da Gioco di Saint?Vincent,
in attesa dell'esito del ricorso al Consiglio di Stato sull'istanza
di annullamento della sospensione accolta dal T.A.R. in data 16
dicembre 1993, nonché dell'esito della decisione di merito del
T.A.R. Valle d'Aosta sul ricorso FINOPER S.p.A.;
2) di prorogare conseguentemente fino alla data del 30 giugno
1994:
a) la concessione alla SITAV S.p.A. dei giochi tradizionali, di
cui ai contratti:
? Rep. n. 5099 in data 16 febbraio 1978
? Rep. n. 5405 in data 7 agosto 1979
? Rep. n. 7612 in data 15 maggio 1986,
b) la gestione dei giochi americani affidati alla SITAV S.p.A. e
per essa, di comune accordo alla SISER S.p.A. di cui al contrat­to
Rep. n. 7882 in data 12.02.1986;
3) di stabilire che la presente delibera di proroga non fa
nascere diritti in capo alla SITAV S.p.A. in merito all'intera
durata della proroga;
4) di riservare pertanto alla Regione la facoltà di interrompere
la presente proroga anticipatamente rispetto alla data del 30
giugno 1994, a giudizio insindacabile della Regione medesima. La
disdetta dovrà essere comunicata con lettera R.R. oppure notificata
al Presidente del Consiglio di Amministrazione della SITAV S.p.A.
con almeno trenta giorni di anticipo;
5) di richiedere alla SITAV S.p.A. che, a garanzia della
posi­zione regionale, qualora il risultato della trattativa dovesse
avere esito positivo, i benefici economici derivanti alla Regione
dalle variazioni concernenti gli aspetti economici correnti della
nuova concessione siano assunti retroattivamente a partire dall'8
febbraio 1992;
6) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 1, lettera g) del decreto legislativo 13
febbraio 1993, n. 40.
Esito della votazione
Presenti: 30
Votanti: 26
Favorevoli: 23
Astenuti: 4 (Chiarello, Collé, Marguerettaz, Viérin Marco)
Contrari: 3
Il Consiglio approva
