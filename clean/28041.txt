Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 225 del 9 ottobre 1970 - Resoconto
OGGETTO N. 225/70 - Disegno di legge regionale concernente
l'assegnazione gratuita dei libri di testo agli alunni della
Regione frequentanti Scuole Secondarie di 2° grado di tipo non
esistente in Valle d'Aosta.
Lustrissy (D.C.)
- Anche qui, in accoglimento di un
ordine del giorno votato dal Consiglio regionale su proposta dei
Consiglieri Andrione e Germano, allorché si discusse l'assegnazione
gratuita dei libri di testo agli alunni delle scuole secondarie di
secondo grado della Regione, ordine del giorno che così dice:
"Invita l'Assessore alla Pubblica Istruzione a voler esaminare la
concreta possibilità di estendere a detti studenti il beneficio
della gratuità dei libri di testo"; studenti sono coloro che
frequentano tipi di scuola non esistente in Valle, è stato
predisposto un altro disegno di legge che prevede l'assegnazione
gratuita dei libri di testo anche agli studenti delle scuole medie
secondarie, frequentanti scuole di quel tipo non esistente nella
nostra Regione.
Manganoni
(P.C.I.)
- È lodevole questo
provvedimento, ma volevo chiedere le formalità in questo senso:
bisogna che l'interessato o la famiglia, che so io, presenti
domanda per ottenere, dato che studia fuori Valle, non so se
l'Assessorato all'Istruzione Pubblica ha l'elenco di tutti gli
studenti che rientrano, che frequentano fuori Valle, cioè lo
studente automaticamente glielo assegna questo ammontare o deve
fare domanda? Questo che volevo dire.
Lustrissy (D.C.)
- Lo studente deve presentare domanda,
come avviene, per le scuole di tipo esistente in Valle è la scuola
che distribuisce i buoni per l'acquisto dei libri. Per gli studenti
che frequentano i tipi di scuola non esistenti in Valle lo studente
stesso o chi esercita la patria potestà presenta la domanda.
Naturalmente questa legge sarà diffusa, sarà portata a conoscenza
di tutti.
Sulla modalità del pagamento del contributo, l'articolo 2
prevede che il regolamento sarà deliberato dalla Giunta, sentito il
parere della Commissione consiliare per la Pubblica Istruzione.
Montesano (P.S.D.I.)
- Altri interventi? Allora si passa
alla votazione degli articoli.
Articolo 1 - chi è favorevole alzi la mano - contrari? -
astenuti? - Il Consiglio approva.
Articolo 2 - Idem
Articolo 3 - Idem
Articolo 4 - Idem
Articolo 5 - Idem
Si passa alla votazione a scrutinio segreto.
Risultato della votazione: presenti 29 - votanti 29 -
maggioranza 15 - favorevoli 26 - contrari 3 - Il Consiglio
approva.
