Classificazione
ASSISTENZA SOCIALE
Famiglia, tutela dell'infanzia



Oggetto del Consiglio n. 835 del 5 novembre 2014 - Resoconto
OGGETTO N. 835/XIV - Interrogazione: "Tempistica e modalità
di erogazione del "bon de chauffage"".
Presidente
- La parola all'Assessore Marquis.
Marquis (SA)
- Grazie Presidente.
Per la misura
bon de chauffage
2014, come vi è noto, sono
stati stanziati a bilancio 8 milioni di euro. Giacché quest'anno le
risorse, in raffronto al 2013, sono diminuite, si è reso necessario
rivedere i criteri per l'individuazione dei beneficiari,
privilegiando il sostegno alle fasce di popolazione con maggiore
difficoltà. La complessità e l'articolazione dell'iniziativa, il
trattamento di un gran numero di dati e una banca dati limitata
alle informazioni funzionali ai criteri consolidati non hanno
favorito l'individuazione in tempi rapidi di una proposta ottimale.
Dapprima si è esplorata la possibilità di introdurre l'ISEE, così
com'è stato fatto per altri sussidi, per cercare di creare
omogeneità comportamentale in tutto l'apparato regionale. Sono
state fatte tutta una serie di valutazioni, che hanno messo in
evidenza delle grandi difficoltà per attuare l'iniziativa
organizzata in questo modo. Innanzitutto c'erano dei problemi
relativi al soggetto giuridico che non era più la famiglia
anagrafica, ma il nucleo familiare che spesso e volentieri porta
delle discordanze. Oltretutto ci sarebbe stato tutto il sistema
informatico da rivedere, quello articolato sui Comuni, che
partecipano con la Regione a quest'iniziativa e non in ultimo i
problemi che sarebbero derivati dall'introduzione in modo massiccio
sul territorio dell'ISEE, problemi indifferenti, perché l'ISEE sino
ad oggi è stato adoperato per iniziative limitate nel numero dei
beneficiari. Questa è una misura che l'anno scorso, tanto per dare
un ordine di grandezza, ha sfiorato i 48.000 beneficiari, quindi
avrebbe comportato un'intensa attività burocratica, la messa anche
in difficoltà delle famiglie, che avrebbero dovuto acquisire l'ISEE
per poi essere a conoscenza se rientravano o meno nei parametri per
beneficiare di questo sussidio, quindi, stante queste difficoltà, è
stato sconsigliato l'utilizzo di questo metodo.
Ciò detto, sulla scorta dell'esperienza degli anni precedenti,
si riproporrà l'intervento mediante una riparametrazione delle
fasce reddituali di accesso attraverso una sensibile riduzione
dell'intensità del beneficio. Come ho detto prima, i beneficiari
nel 2013 sono stati 47.800, quindi poco meno di 48.000. Per quanto
concerne invece i tempi di erogazione, venerdì verrà esaminata in
Giunta la proposta, che sarà successivamente trasmessa alla
commissione consiliare competente per il parere necessario e al
CPEL per poi ritornare nuovamente all'attenzione della Giunta per
l'approvazione definitiva. Stimiamo che la raccolta delle domande
sul territorio possa iniziare con il mese di dicembre e la durata
di questa fase sarà determinata e concordata con i Comuni. Una
volta terminato l'accoglimento delle domande, è necessario alle
strutture competenti della Finaosta un mese di tempo per
l'erogazione del contributo. Di questa procedura e dei criteri di
accesso alla misura se ne darà ampia e diffusa pubblicità per
favorire così i cittadini nell'accedere alla medesima. Grazie.
Presidente -
Grazie Assessore. La parola al collega
Gerandin.
Gerandin (UVP)
- Merci Président.
Grazie Assessore per quanto ci ha comunicato. Beh, vede, era una
risposta un po' scontata la sua, nel senso che probabilmente almeno
noi che viviamo qui a Palazzo probabilmente avevamo già sentore di
quella che sarebbe stata la risposta, però lei non ha risposto a
tutta una serie di quesiti che l'interrogazione poneva. Dico questo
perché, quando se n'è discusso nel bilancio, nella previsione di
bilancio, l'importante taglio che lei ha detto: "ci sono meno
risorse rispetto all'anno scorso"...io voglio ricordare che nel
2013 c'erano 18 milioni e mezzo in bilancio, quest'anno sono 8
milioni, il che significa oltre 10 milioni e mezzo in meno di
risorse. Forse il comune cittadino se ne dimentica di questo,
perché, passata l'approvazione del bilancio, si perdono un po'
quelli che sono i riferimenti numerici e le attese crescono, le
attese rimangono invariate, per cui quello che...
Il fine di quest'interrogazione era quello prima di tutto di
fare il punto e a me dispiace che siano dovuti passare...arrivare a
novembre per rendersi conto che richiedere 48.000 ISEE avrebbe
creato qualche difficoltà. Io penso che chiunque dei suoi
funzionari che si occupano di questo ad una domanda precisa da lei
posta avrebbe risposto: "ma certo, è impossibile, è materialmente
impossibile o creeremo una
impasse
non da ridere, anche
perché l'ISEE è una serie di fattori, dove il comune cittadino non
è che può compilarsela da solo, è difficile, bisogna andare ad
affidarsi a patronati, a quant'altro, a sindacati", per cui era
ovvia questa difficoltà, Assessore, non è che dobbiamo aspettare a
novembre per renderci conto di questo. Allora, quello che io le
chiedo veramente, il fine di quest'interrogazione, al di là delle
polemiche che in questo momento in cui siamo veramente in grande
difficoltà avrebbero poco senso, è che dovete imparare a parlare, a
comunicare con la gente. Ditelo alla gente, perché la gente si sta
aspettando le stesse risorse e probabilmente ci sono 48.000
soggetti, famiglie, che aspettano questo
bon de chauffage
.
Voi mi dite che probabilmente verrà fatta una riparametrazione in
fasce, allora significa che, se la riparametrazione è fatta in
fasce, avete due strade: uno diminuire quello che è il tetto
massimo del
bon de chauffage
per accontentare qualcuno in
più o sennò dire a queste 48.000 persone o cittadini, o famiglie
che aspettano quest'erogazione semplicemente che coloro che la
percepiranno saranno molto meno della metà, perché, se le risorse
sono 8 milioni rispetto ai 18 milioni e mezzo, i conti sono questi.
Allora, non illudete la gente, io dico solo questo, ma veramente
noi che ci viviamo tutti i giorni, questi passaggi sono molto più
facili da capire, ma il comune cittadino che ti ferma al
supermercato e ti dice: "scusa, io ho contato sul
bon de
chauffage
perché adesso siamo in una stagione e ci avviciniamo
alla stagione, dobbiamo capire...", ditelo, parlate alla gente,
dite la verità! Fate una corretta comunicazione, abbiate quella
trasparenza necessaria che in un momento di difficoltà come questo
dal punto di vista economico, di risorse finanziarie...ma lo dico
anche con la prospettiva futura. Tra breve presenterete un
bilancio, non potete continuare ad illudere la gente e raccontare
che la vita continua, che le risorse ci sono, per cui alla
fine..."beh, aspettatevi, qualche taglio ci sarà, ma non più di
tanto". È inaccettabile arrivare a novembre per dire alla gente che
probabilmente coloro che percepiranno il
bon de chauffage
saranno molto meno della metà dei soggetti a cui avete erogato
l'anno scorso. Questa è una situazione inaccettabile! E non trovate
delle scuse sul fatto che poi entrerete eventualmente in difficoltà
con quella che è la revisione di un sistema informatico! Era palese
la cosa, era chiarissima! E adesso avete due strade, ve l'ho detto:
o riducete in parte quello che è il bonus massimo e accontentate
qualcuno in più, magari accontentando la metà dei soggetti che
c'erano l'anno scorso, oppure lo dite chiaramente, lo comunicate,
fate un comunicato, ma vi chiedo di farlo in tempi brevissimi
perché la gente è stufa di aspettare, fatelo in tempi brevi e dite
che, rispetto ai 48.000 soggetti, cittadini o famiglie che hanno
percepito l'anno scorso, probabilmente quest'anno...magari tra un
mese, speriamo tra un mese, perché qua essere ottimisti...avete
detto un mese, magari entro fine anno molti meno della metà
percepiranno il
bon de
chauffage
.
Grazie.
Presidente -
Grazie collega. Punto 9 all'ordine del
giorno.
