Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 288 del 2 dicembre 1971 - Resoconto
OGGETTO N. 288/71 - Ratifica di deliberazioni adottate dalla
Giunta regionale in via d'urgenza.
Oggetto n. 4307 in data 5 novembre 1971: approvazione e
impegno di ulteriore spesa per integrazione delle paghe agli operai
occupati nei cantieri di lavoro gestiti dall'amministrazione
regionale in comuni vari della Regione.
Montesano (P.S.D.I.)
- Osservazioni? Il Consiglio
approva.
Oggetto n. 4409 in data 10 novembre1971: Organizzazione di
corsi maschili e femminili di addestramento alberghiero per l'anno
1971-1972. Approvazione e impegno di spesa - Anticipazione
all'economo regionale.
Montesano (P.S.D.I.)
- Osservazioni? Il Consiglio
approva.
Oggetto n. 4440 in data 18 novembre 1971: - Approvazione
dell'elenco dei cantieri di lavoro per l'esercizio
1971-1972.
Montesano (P.S.D.I.)
- Osservazioni? Consigliere
Tonino.
Tonino (P.S.U.P.)
- Io vorrei chiedere all'Assessore
Rollandoz, l'elenco dei cantieri, se in questo elenco sono compresi
solo i Comuni che hanno fatto domanda, oppure ci sono anche altri
Comuni che non hanno fatto domanda, dei cantieri di lavoro che non
sono stati ammessi e per quale motivo, eventualmente ci fossero,
non sono stati ammessi.
Rollandoz
(D.P.)
- I cantieri di lavoro non li
facciamo più in base alle domande dei Comuni, ma li facciamo in
base alla possibilità di aprirli, perché, gli anni precedenti,
tante volte si seguiva il fatto di far attenzione alle richieste
dei Comuni e abbiamo dei cantieri, approvati dallo Stato, che non
possiamo aprire - tipo Saint-Pierre.
Allora, qui abbiamo fatto una integrazione di cantieri - dato
che abbiamo avuto quel piano straordinario di 9 mila giornate
ultimamente dal Ministero, cantieri già aperti. Abbiamo fatto
un'ulteriore richiesta di cantieri e presentiamo per l'approvazione
al Consiglio, dove sappiamo che possiamo effettivamente aprirli.
Dove vi è manodopera. (voce...) Per la carenza di manodopera.
Ovverossia i cantieri di lavoro non sono più esaminati sotto
l'aspetto di realizzare delle opere, ma sono esaminati
esclusivamente sotto l'aspetto di occupare manodopera in loco
disoccupata.
Montesano (P.S.D.I.)
- Altre osservazioni? - Il Consiglio
approva.
Oggetto n. 4593 - Lavori di costruzione della fognatura di
Grand Moulin in Comune di Antey Saint-André. Approvazione ed
impegno di spesa.
Montesano (P.S.D.I.)
- Osservazioni? Il Consiglio
approva.
Oggetto n. 4456 - Assistenza silicotici - Legge regionale 15
maggio 1964 n. 4 - Concessione e liquidazione di contributi a
favore di lavoratori malati di silicosi ed asbestosi ed a favore
degli Enti ed Istituti locali di Patronato nelle spese per
accertamenti radiologici e per visite mediche. Periodo dal 1°
luglio al 30 settembre 1971.
Montesano (P.S.D.I.)
- Oh, io vorrei indicare ai
Consiglieri che mi sembra ci sia un errore fra la spesa prima
riportata di 459.500 che poi si è trasformata in 4 milioni e 595
mila lire, al punto 3. Quindi io credo che bisogna rettificare
questa spesa in effettive 459.500 lire.
Osservazioni? - Io dichiaro la mia astensione.
Allora, il Consiglio approva con una astensione...
(voce)
...
Eh? Non so se Chantel si astiene su questa delibera. Si?
Allora, due astensioni - Il Consiglio approva.
Allora si ritorna all'oggetto n. 289/71 n. 12 per le spiegazioni
che sono state richieste all'Assessore alle Finanze.
Chantel
(P.S.I.)
- Dalla documentazione risulta
che noi abbiamo dato su un aumento di capitale da 8 a 10 miliardi.
La nostra quota era di 250 milioni, ne abbiamo erogati solo 125 per
la quota che riguardava il 1970.
Poi, in un secondo tempo, è sorto il problema se i residui 125
milioni dovevano essere sottoscritti dalla FIAT o se la Valle vuol
mantenere la sua posizione azionaria.
Questo, eventualmente, potrà essere portato al prossimo
Consiglio. Io ne parlerò al Presidente della Giunta.
La questione è tutta lì. Cioè noi, nel Consiglio
d'Amministrazione del 1969 avevamo preso l'impegno, chi è stato
mandato allora, di sottoscrivere l'aumento di capitale azionario
che era 250 milioni.
In un secondo tempo ci è stato chiesto - al mese di luglio o di
settembre del 1970, di pagare la quota. Allora la disponibilità di
bilancio non c'era. Naturalmente io ho fatto loro presente, con una
delibera di Giunta, accettata, - che ho qui la copia - ho fatto
presente alla SITRASB che noi non avremmo pagato gli interessi di
mora, altrimenti avremmo rinunciato anche a quei 125 milioni, e che
intanto sottoscrivevamo 125 milioni, in seguito a votazione di
Consiglio.
Fra la discussione, il nuovo bilancio, ecc., si è andati nel
1971 a pagare quello votato nel 1969 e a pagare nel 1970. Rimangono
gli altri 125 milioni che noi non abbiamo portato in Consiglio
perché allora il Consiglio aveva detto: va bene i 125. Visto che
c'è questa nuova discussione di squilibrio negli azionisti, il
Consiglio deciderà se ha voglia di versare i 125 milioni ancora per
essere alla pari degli altri azionisti o di lasciare le cose come
sono. Avrà la possibilità di farlo.
Vicepresidente Siggia (P.L.I)
- La parola al Consigliere
Fosson.
Fosson
(U.V.)
- Desidererei ancora che l'Assessore
Chantel mi dicesse, mi rispondesse alla seconda domanda che
ho fatto perché viene messo nel capitolo delle spese,
sottoscrizione di titoli azionari e società di funivie e seggiovie
e via dicendo.
Chantel
(P.S.I.)
- Instauriamo!
Fosson
(U.V.)
- Allora possiamo parlare
chiaramente. Desidererei, quando chiedo un chiarimento, di averlo
preciso!
No, perché non è un capitolo nuovo. Il capitolo che si propone è
il capitolo vecchio delle funivie, che c'è già; quindi non è il
capitolo nuovo.
Chantel
(P.S.I.)
- ...dizione, con una legge e non
più con delle delibere da prendere tre o 4 volte durante un anno o
5 volte.
Fosson
(U.V.)
- Allora, posso? La legge è
specifica solo per le sottoscrizioni di capitale azionario di
trafori e autostrade, non ha niente a che fare con la questione
funivie.
Questa legge specifica parla esclusivamente di autostrade e di
trafori. Quindi, prima contraddizione, per conto mio, è che si
parli, che si faccia una legge speciale per trafori e funivie, per
trafori e autostrade e ci metta in un capitolo delle seggiovie e
degli impianti funiviari, prima condizione.
Seconda: la questione che ha detto prima l'Assessore Chantel,
non era proprio, perché bisognerebbe dare una spiegazione maggiore.
"Il Consiglio regionale ha determinato una sottoscrizione azionaria
di 125 milioni per la SITRASB, pagando 62.500.000 su conto 1970 e
62.500.000 sul bilancio 1971."
Questo è quando è stato sottoscritto. Non si è deciso niente
sulla questione degli altri 125.000.000 perché anzi in quella
lettera, in quella cosa che si è fatto, si è lasciato in
sospeso.
Ora io dico, siccome le sottoscrizioni per autostrade e per
trafori sono di una importanza capitale e d'altra parte sarà sempre
il Consiglio che dovrà occuparsi di queste cose, ritengo che non si
debba fare una legge... perché ogni volta il Consiglio - almeno è
il mio pensiero ogni volta il Consiglio debba decidere su queste
sottoscrizioni.
Quindi il capitolo seggiovie, funivie, una cosa o l'altra è un
capitolo che comporta diversi finanziamenti, è un capitolo
ricorrente, tutti gli anni si fanno quelle sottoscrizioni, quindi
niente da dire, c'è già nel bilancio, si continuerà a mettere nei
bilanci futuri. Per queste sottoscrizioni io ritengo che sia
preferibile, siccome tanto il Consiglio deve prendere in esami
volta per volta, decidere se deve sottoscrivere o meno, tanto vale
che in quel momento decida anche per il finanziamento e non fare
una legge così, perché a un certo momento quando noi avremmo messo
in bilancio 125 milioni ogni anno per sottoscrizione esclusivamente
di questo genere, noi saremo automaticamente vincolati perché
d'accordo che il Consiglio potrà sempre pronunciarsi, ma
praticamente quando c'è il bilancio, si dirà: "ma come, li avete in
bilancio, come fate a non sottoscriverli", quindi io ritengo che
sia pericoloso in questo senso.
Chantel
(P.S.I.)
- È semplicemente ammettere che
il Consiglio non è sovrano, perché io posso mettere in bilancio
tutti i miliardi che voglio, se il Consiglio non mi autorizza a
spenderli non li posso spendere.
