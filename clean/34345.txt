Classificazione
CONSIGLIO REGIONALE
Anagrafe patrimoniale - Indennità e previdenza



Oggetto del Consiglio n. 2143 del 22 dicembre 2011 - Resoconto
OGGETTO N. 2143/XIII - Reiezione della proposta di legge:
"Disposizioni in materia di riduzione del trattamento indennitario
dei Consiglieri regionali. Modificazione alla legge regionale 21
agosto 1995, n. 33".
Articolo 1
(Modificazione all'articolo 2)
1. Dopo il comma 2 dell'articolo 2 della legge regionale 21
agosto 1995, n. 33 (Norme sulle indennità spettanti ai membri del
Consiglio e della Giunta e sulla previdenza dei consiglieri
regionali), è inserito il seguente:
"2bis. L'indennità di carica di cui al comma 1 è ridotta del
20 per cento nel caso di svolgimento contestuale di attività di
lavoro subordinato nel settore privato o di lavoro autonomo o
imprenditoriale, oppure nel caso di godimento di un trattamento di
quiescenza, per i quali il consigliere regionale percepisca un
reddito pari o superiore a 20.000 euro annui lordi. Con
deliberazione dell'Ufficio di Presidenza sono stabilite le modalità
per la verifica del raggiungimento del predetto limite di reddito,
le conseguenti riduzioni dell'indennità di carica, nonché le
modalità per il calcolo delle trattenute per la corresponsione
dell'assegno vitalizio e dell'indennità di fine mandato.".
Presidente
- Passiamo alla proposta di legge n. 157
presentata dai colleghi del Partito Democratico. Questa proposta di
legge è composta da un articolo unico, pertanto si fa una sola
votazione che è una votazione finale.
Pongo in votazione la proposta di legge nel suo complesso:
Consiglieri presenti e votanti: 32
Favorevoli: 7
Contrari: 25
Il Consiglio non approva.
Il Consiglio
respinge pertanto la proposta di legge n. 157: "Disposizioni
in materia di riduzione del trattamento indennitario dei
Consiglieri regionali. Modificazione alla legge regionale 21 agosto
1995, n. 33".
