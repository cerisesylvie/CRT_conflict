Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2187 del 23 maggio 1991 - Resoconto
OGGETTO N. 2187/IX Iniziative per favorire il risparmio
energetico mediante la sostituzione delle lampadine ad
incandescenza con quelle fluorescenti
(Approvazione di
risoluzione)
.
PresidenteLa Presidenza segnala che c'è un'analoga iniziativa in
un altro punto all'ordine del giorno, chiedo se il Consiglio
intende abbinare.
Ha chiesto di parlare il Consigliere Riccarand, per mozione
d'ordine, ne ha facoltà.
Riccarand (VA)
Chiedo l'abbinamento dell'oggetto 32 e
dell'oggetto 50, che trattano non solo lo stesso argomento, ma
(salvo pochissimi termini) dicono esattamente le stesse
cose.
Al di là della richiesta di abbinamento, pongo anche una
questione pregiudiziale, nel senso che qui ci troviamo di fronte ad
una situazione strana.
C'è stata la presentazione da parte di un Consigliere in data 24
aprile di una mozione che riguarda questa proposta di utilizzare un
certo tipo di lampade a risparmio energetico per le esigenze della
pubblica amministrazione. Questa mozione era già stata iscritta al
precedente consiglio regionale del 7 maggio, e non è stata discussa
perché, essendo in fondo all'ordine del giorno, come sono le
mozioni di iniziativa consigliare, non c'è stato tempo per
affrontarla.
In questo ordine del giorno di cui al punto 32 ho ritrovato una
proposta di risoluzione presentata dalla Giunta regionale che dice
esattamente le stesse cose, ma che evidentemente, essendo una
proposta della Giunta, viene anticipata nell'ordine del giorno.
Allora credo che qui ci siano un paio di problemi: uno è intanto
un aspetto di correttezza nell'applicazione del regolamento. A
leggere il regolamento, non mi sembra che sia un atto di competenza
della Giunta in quanto organo di presentare risoluzioni al
Consiglio, perché qui ci troviamo di fronte ad una situazione
assurda in cui è la Giunta che propone di impegnare se stessa a
fare determinate cose. Il regolamento chiarisce che la risoluzione
è un atto di competenza dei Consiglieri, quindi anche dei
Consiglieri che compongono la Giunta, ma in quanto Consiglieri e
non in quanto organo collegiale. La competenza della Giunta è di
presentare disegni di legge, disegni di regolamento ed atti
amministrativi.
In secondo luogo c'è un problema di deontologia, perché, se c'è
una iniziativa consiliare, credo che sia giustificato un atto
amministrativo diverso di iniziativa della Giunta, se comunque ci
sono delle differenze rispetto alle proposte; ma qui differenze non
ci sono, in quanto è lo stesso tipo di atto. Semplicemente si vuole
sottrarre l'iniziativa ad un Consigliere ed assegnarla alla
Giunta.
Al di là del fatto che può farmi piacere la volontà della Giunta
di accogliere di buon grado questa proposta, però rimango molto
perplesso su questo metodo che rischia di instaurare un precedente
che è sicuramente non corretto rispetto al funzionamento del
Consiglio.
Quindi chiedo intanto l'abbinamento dei due punti, e poi
chiederò, siccome il Consiglio non può esprimersi su due testi che
dicono la stessa cosa, che la votazione venga fatta sull'atto
presentato cronologicamente prima.
Presidente
Il problema dell'abbinamento viene risolto
dalla stessa richiesta del Consigliere Riccarand, pertanto do
lettura della risoluzione, iscritta al punto 32 dell'ordine del
giorno, e della mozione presentata dal Consigliere Riccarand,
iscritta al punto 50 dell'ordine del giorno:
Deliberazione Il Consiglio regionale della Valle
d'Aosta
considerato:
- che sono in commercio da alcuni anni, anche se senza una
adeguata pubblicizzazione, nuovi tipi di lampadine fluorescenti,
che consumano il 75 per cento in meno di energia elettrica rispetto
a quelle tradizionali ad incandescenza;
- che in Italia, il consumo energetico per illuminazione
domestica è pari a 7TWh (7 miliardi di kilowattora);
- che l'olio combustibile bruciato per produrre 1 TWh emette
780.000 tonnellate di C02;
tenuto conto:
dello studio svolto da Greenpeace nell'ambito della campagna
nazionale per il risparmio energetico "Operazione lampadina" che ha
evidenziato come la sostituzione delle lampadine più usate (almeno
3 ore al giorno) potrebbe:
a) evitare la costruzione di tre nuove centrali elettriche da
1000 Mega Watt l'una (tabella 1);
b) ridurre di quasi la metà (46 per cento) il consumo energetico
totale per l'illuminazione domestica, pari a 3,2 TWh, con una
conseguente riduzione di due milioni e mezzo di tonnellate di C02
immesse nell'atmosfera ogni anno (tabella 2);
- che una simile operazione potrebbe produrre risultati ancora
maggiori se effettuati anche dalle amministrazioni pubbliche;
Impegna la Giunta regionale
- a sostituire le lampadine ad incandescenza presenti nelle
strutture della Regione (palazzi, uffici, depositi, eccetera..) con
quelle fluorescenti a risparmio energetico;
- ad attivarsi per promuovere una adeguata campagna
pubblicitaria finalizzata a sensibilizzare l'opinione pubblica sui
vantaggi e benefici di una tale scelta energetica.
Mozione Considerato:
- che sono in commercio da alcuni anni, anche se senza una
adeguata pubblicizzazione, nuovi tipi di lampadine fluorescenti,
che consumano il 75 per cento in meno di energia elettrica rispetto
a quelle tradizionali ad incandescenza;
- che in Italia il consumo energetico per illuminazione
domestica è pari a 7 TWh (7 miliardi di kilowattora);
- che l'olio combustibile bruciato per produrre il TWh emette
780.000 tonnellate di C02;
Tenuto conto dello studio svolto da Greenpeace nell'ambito della
campagna nazionale per il risparmio energetico "Operazione
lampadina" che ha evidenziato come la sostituzione delle lampadine
più usate (almeno 3 ore al giorno) potrebbe:
a) evitare la costruzione di tre nuove centrali elettriche da
1000 Mega Watt l'una;
b) ridurre di quasi la metà (46 per cento) il consumo energetico
totale per l'illuminazione domestica, pari a 3,2 TWh, con una
conseguente riduzione di due milioni e mezzo di tonnellate di C02
immesse nell'atmosfera ogni anno;
- che una simile operazione potrebbe produrre risultati ancora
maggiori se effettuata anche dalle amministrazioni pubbliche;
il Consiglio regionale della Valle d'Aosta
delibera
di impegnare la Giunta regionale:
- ad assumere i provvedimenti necessari per sostituire
progressivamente, entro un anno, in modo esteso e diffuso le
lampadine ad incandescenza presenti nelle strutture di proprietà
della Regione (uffici, palazzi, magazzini, eccetera ) con quelle
fluorescenti a risparmio energetico;
- a promuovere una adeguata campagna di informazione per
sensibilizzare le amministrazioni comunali e l'opinione pubblica
sui vantaggi e benefici della sostituzione delle lampadine ad
incandescenza con quelle fluorescenti.
Presidente
Ha chiesto di parlare l'Assessore
all'Industria, Commercio, Artigianato e Trasporti Mafrica, ne ha
facoltà.
Mafrica (PCI-PDS)
La Giunta regionale, con
deliberazione 4227 del 26 aprile 1991, ha deciso di sottoporre
all'approvazione del Consiglio regionale la risoluzione in oggetto.
Quindi la data è la stessa rispetto a quella in cui è pervenuta la
mozione del Consigliere Riccarand.
In effetti, le mozioni hanno lo stesso senso; credo che, salvo
che il Presidente del Consiglio non faccia osservazioni diverse,
rientri nei poteri della Giunta presentare risoluzioni al
Consiglio.
Nel merito, credo che la volontà della Giunta di assumere una
risoluzione sia da segnalare come una volontà politica. Se si
tratta di verificare il valore di una iniziativa, credo che il
valore della iniziativa del Consigliere Riccarand possa essere
riconosciuto. La Giunta credo abbia anche la possibilità su certi
argomenti di esprimersi con una sua volontà politica, e la volontà
politica in questo caso è quella di riconoscere l'opportunità di un
intervento, che è quello di sostituire le lampade ad incandescenza
con le lampade fluorescenti, in quanto a parità di intensità
luminosa le lampade fluorescenti hanno una potenza inferiore ed
hanno una vita media molto più lunga. Cioè, rispetto alle circa
1000 ore di vita della lampada ad incandescenza, la lampada
fluorescente ha circa 5000 ore di vita; rispetto alla intensità
luminosa il rapporto è di 1:5, cioè con una potenza cinque volte
inferiore si ottiene la stessa intensità luminosa.
C'è solo un problema di costi, ma credo che sia opportuno
affrontare questi costi, anche perché nel bilancio regionale sono
previste possibilità di iniziative per il contenimento dei consumi
energetici. Si tratta anche di vedere qual è la forma più opportuna
per dare pubblicità a questa iniziativa, probabilmente potrà essere
fatta in collaborazione con l'ENEL.
Rispetto alla proposta fatta dal Consigliere Riccarand, la
proposta della Giunta è quella di votare entrambi gli atti.
Presidente
Ha chiesto di parlare il Consigliere
Riccarand, ne ha facoltà.
Riccarand (VA)
Nel merito credo che si tratti di
una iniziativa che può avere una sua rilevanza. Questa iniziativa
si inserisce all'interno di una campagna lanciata a livello
nazionale da una associazione che si chiama Greenpeace, che ha
sollecitato le pubbliche amministrazioni, i cittadini anche, a
mettere in atto delle misure di risparmio energetico, in
particolare attraverso l'uso di lampade a fluorescenza (invece che
lampade ad incandescenza) che sappiamo sono in grado di garantire
un notevole risparmio energetico.
Questa campagna è stata pubblicizzata anche su riviste di grande
tiratura a livello nazionale e ci sono ormai numerosi consigli
regionali che hanno già deliberato e si sono pronunciati in questo
senso. Credo sia quanto mai opportuno che anche l'amministrazione
regionale della Valle d'Aosta faccia questo passo, solleciti anche
i comuni per quanto è possibile ad una riconversione rispetto alle
lampadine che usano, e può diventare anche uno strumento di
sensibilizzazione rispetto ai cittadini e alla opinione
pubblica.
Da parte mia c'è un apprezzamento per la volontà della Giunta,
espressa così rapidamente, di accogliere questa proposta, e spero
che poi segua una operatività altrettanto sollecita come è stata
quella della presentazione della risoluzione. Mi sembra che nel
merito non ci siano dissensi, che ci sia quindi una proposta di
approvare questo atto.
Sul documento da approvare credo sia assurdo che il Consiglio
voti due documenti che contengono le stesse cose, soltanto nella
parte deliberativa hanno una leggera differenza, nel senso che la
mozione che ha presentato il Gruppo Verde Alternativo è più
prudente, cioè prevede quanto meno una gradualità nel processo di
sostituzione e indica un atto temporale di un anno, mentre quella
della Giunta prevede che si farà tutto e subito. Spero che sia
così, ho qualche dubbio. Comunque, al di là di questa lievissima
differenza, le considerazioni sono le stesse, sono del resto le
stesse che hanno portato il Consiglio regionale del Veneto ad
assumere un provvedimento di questo genere, ed anche altre
amministrazioni.
Credo però che ci sia un problema di rispetto delle iniziative
da parte dei Consiglieri: non è possibile accettare che da parte
della Giunta ci sia una sovrapposizione di questo tipo, quindi
chiedo formalmente che sia ritirata questa risoluzione, che mi
sembra anomala rispetto al regolamento del Consiglio, e che la
votazione avvenga sulla mozione presentata da un Consigliere e che
cronologicamente ha preceduto l'atto della Giunta regionale.
Presidente
Ha chiesto di parlare il Consigliere
Louvin, ne ha facoltà.
Louvin (UV)
Quand nous étions à l'école et il nous
arrivait de présenter deux devoirs en classe exactement avec le
même texte, au moins l'un des deux élèves était puni par un
"quattro: hai copiato". Malheureusement l'un des deux: le
Gouvernement ou bien le Conseiller Riccarand, a probablement
recopié intégralement le texte de l'autre.
Dans le fond de la question nous sommes en principe favorables,
mais nous tenons à souligner, comme le Conseiller Riccarand l'a
fait tout à l'heure, la gravité de ce comportement, qui non
seulement n'est pas respectueux de l'initiative spontanée d'un
membre de l'opposition, mais qui met en évidence l'absence d'idées,
de contenus, de propositions de ce Gouvernement.
Au lieu de recopier telle quelle une motion qui a été présentée
par l'opposition, le Gouvernement, qui a des moyens, qui a des
fonctionnaires, qui a des experts, pouvait très bien ajouter ne
serait-ce que quelques lignes, pour nous dire quels sont les frais
annuels de consommation pour les ampoules, quelle est l'utilité
concrète que nous avons à mettre en oeuvre cette campagne pour
changer les ampoules à l'intérieur de l'Administration, à
l'extérieur de l'Administration elle-même, quels sont les frais
d'une campagne d'information qui peut être mise sur place. Rien de
tout cela. On se borne à proposer tel quel le texte que d'autres
ont déjà présenté pour en assumer la paternité, pour dire, comme
l'a dit M. Mafrica, "
per esprimersi con la sua volontà
politica
". Mais si sa volonté politique est celle de
l'opposition, en quoi ce Gouvernement est-il différent, est-il
porteur d'une vision politique, ne serait-ce que d'une simple
vision administrative?
Voilà quelques observations que nous voulions faire, en
réaffirmant notre adhésion aux principes de la motion du Conseiller
Riccarand, pour laquelle nous allons voter, en réaffirmant notre
désapprobation pour le comportement du Gouvernement régional.
Presidente
Ha chiesto di parlare il Presidente della
Giunta, ne ha facoltà.
Bondaz (DC)Devo sinceramente contestare quanto ha detto il
Consigliere Louvin, e in parte anche quello che ha detto il
Consigliere Riccarand.
L'Assessore Mafrica vi ha già reso noto le date entro le quali
sono state presentate questi due documenti; qui non c'è stata
copiatura da parte di nessuno, nè da parte del Governo regionale
nei confronti del Consigliere Riccarand, nè da parte del
Consigliere Riccarand nei confronti della Giunta regionale.
C'è stata invece un'altra cosa: vi è stata una ipotesi, che è
stata avanzata da una struttura dello studio Greenpeace, che ha
trovato il suo consenso da parte del Consigliere Riccarand e da
parte della Giunta regionale.
Non si tratta qui di avere della inventiva o di fare qualcosa di
originale, Consigliere Louvin; qui si tratta di stabilire, prima di
fare le originalità cui lei fa riferimento, se il Consiglio è
d'accordo in una ipotesi di questo genere. Dopo di che verranno
presi gli atti conseguenti in relazione ad una decisione del
Consiglio regionale.
Per cui non abbiamo nessuna difficoltà ad unificare, se il
Consigliere Riccarand è d'accordo, i due documenti, ma contesto,
perché questa è faziosità assoluta, che questa risoluzione sia
stata copiata dal Consigliere Riccarand, perché con la stessa
tranquillità potrei dire che il Consigliere Riccarand ha copiato
dalla Giunta. Il che è un assurdo, non ha senso, perché non è
avvenuto così.
Presidente
Ha chiesto di parlare l'Assessore
all'Industria, Commercio, Artigianato e Trasporti Mafrica, ne ha
facoltà.
Mafrica (PCI-PDS)
Credo che sia opportuno far
esprimere con un voto positivo il Consiglio nel merito di questa
proposta che viene da Greenpeace. Abbiamo già così tanti motivi per
altre polemiche, che mi pare non opportuno farlo quando c'è una
comunione di intenti su un problema.
Propongo pertanto al Consigliere Riccarand, tenendo conto delle
osservazioni da lui fatte, di unificare i due testi. Possiamo
prendere le premesse della risoluzione della Giunta e il deliberato
della mozione del Consigliere Riccarand e siamo a posto.
Presidente
Ha chiesto di parlare il Consigliere
Riccarand, ne ha facoltà.
Riccarand (VA)
Va bene la premessa della risoluzione
della Giunta, che è esattamente la premessa della mia mozione, e la
parte deliberativa della mozione che ho presentato.
PresidenteConsideriamo un documento concordato, e come tale lo
pongo in votazione, così come è stato esplicitato dal Consigliere
Riccarand:
Deliberazione il Consiglio regionale della Valle
d'Aosta
Considerato:
- che sono in commercio da alcuni anni, anche se senza una
adeguata pubblicizzazione, nuovi tipi di lampadine fluorescenti,
che consumano il settantacinque per cento in meno di energia
elettrica rispetto a quelle tradizionali ad incandescenza;
- che in Italia il consumo energetico per illuminazione
domestica è pari a 7TWh (7 miliardi di kilowattora);
- che l'olio combustibile bruciato per produrre 1 TWh emette
780.000 tonnellate di C02;
tenuto conto:
dello studio svolto da Greenpeace nell'ambito della campagna
nazionale per il risparmio energetico "Operazione lampadina" che ha
evidenziato come la sostituzione delle lampadine più usate (almeno
3 ore al giorno) potrebbe:
a) evitare la costruzione di tre nuove centrali elettriche da
1000 Mega Watt l'una (tabella 1);
b) ridurre di quasi la metà (46 per cento) il consumo energetico
totale per l'illuminazione domestica, pari a 3,2 TWh, con una
conseguente riduzione di 2 milioni e mezzo di tonnellate di C02
immesse nell'atmosfera ogni anno (tabella 2);
- che una simile operazione potrebbe produrre risultati ancora
maggiori se effettuati anche dalle amministrazioni pubbliche;
impegna
la Giunta regionale:
- ad assumere i provvedimenti necessari per sostituire
progressivamente, entro un anno, in modo esteso e diffuso le
lampadine ad incandescenza presenti nelle strutture di proprietà
della Regione (uffici, palazzi, magazzini, eccetera ) con quelle
fluorescenti a risparmio energetico;
- a promuovere una adeguata campagna di informazione per
sensibilizzare le amministrazioni comunali e l'opinione pubblica
sui vantaggi e benefici della sostituzione delle lampadine ad
incandescenza con quelle fluorescenti.
Esito della votazione
Presenti, votanti e favorevoli: 31
Il Consiglio approva all'unanimità
