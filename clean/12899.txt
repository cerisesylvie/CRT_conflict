Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3855 del 22 ottobre 1992 - Resoconto
OGGETTO N. 3855/IX Acquisto di una cantina ubicata nel
Condominio Bramafam in Aosta, Via Trottechien, da destinare
all'ampliamento della proprietà regionale. Approvazione ed impegno
di spesa. Delega alla Giunta.
Presidente
Do lettura della proposta di deliberazione in
oggetto, iscritta al punto 31 dell'ordine del giorno.
Deliberazione Il Consiglio
- visto il parere della II Commissione consiliare
permanente;
delibera
1) di approvare l'acquisto, in piena ed esclusiva proprietà, per
il prezzo a corpo di Lire 16.845.000
(sedicimilioniottocentoquarantacinquemila) ol-tre IVA, di una
cantina posta al piano interrato del Condominio "Bramafam" sito in
Aosta, via Trottechien n. 61, di proprietà della Socie-tà "Val.Co.
Valdostana Costruzioni SpA", in liquidazione, con sede in
Saint-Christophe, distinta al NCEU al Fg. 41 con la particella n.
382/58;
2) di stabilire che la Società provveda, prima o contestualmente
alla stipula dell'atto notarile di trasferimento, a propria cura e
totali spese, alla cancellazione dell'ipoteca iscritta presso la
Conservatoria dei Registri Immobiliari di Aosta in data 12 luglio
1980 e ai nn. 4823/383, a favore dell'Istituto Bancario San Paolo
di Torino, relativamente all'unità immobiliare oggetto di acquisto,
a garanzia di una anticipazione bancaria a rogito Notaio Guido
Marcoz di Aosta in data 4 luglio 1980 repertorio 38958/8813, ora
estinta;
3) di approvare ed impegnare la spesa complessiva di Lire
17.518.800 (diciassettemilionicinquecentodiciottomilaottocento) IVA
compresa, con imputazione al capitolo 35060 del bilancio di
previsione della Regione per l'anno 1992 ("Spese per l'acquisto di
beni patrimoniali - legge regionale 29 maggio 1989, n. 26") che
presenta la necessaria disponibilità;
4) di delegare alla Giunta regionale l'adozione di ogni
provvedimento di esecuzione per addivenire alla stipulazione
dell'atto notarile di trasferimento dell'immobile di cui si tratta
e, in particolare, per la designazione del Notaio rogante, per la
liquidazione delle relative spese, nonché per gli eventuali
accertamenti circa la consistenza, l'intestazione catastale e
l'esatta superficie dell'immobile da acquisire.
Presidente
Se nessuno chiede la parola, pongo in
votazione la deliberazione testé letta.
Esito della votazione
Presenti, votanti e favorevoli: 25
Il Consiglio approva all'unanimità
