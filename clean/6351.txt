Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 834 del 24 ottobre 1984 - Resoconto
OGGETTO N. 834/VIII - SITUAZIONE CONSEGUENTE ALLA CHIUSURA
DEGLI STABILIMENTI MONTEFIBRE DI CHATILLON. -
(Interpellanza)
PRESIDENTE
: Do lettura del testo dell'interpellanza
presentata dai Consiglieri Millet, Mafrica e Bajocco:
INTERPELLANZA
CONSIDERATO
che sono trascorsi ormai due anni dalla
chiusura del primo reparto della CHATILLON S.p.A. e dalla
conseguente richiesta di cassa integrazione speciale per i
lavoratori;
RICORDATO
che la Regione ha acquistato l'area dello
stabilimento della ex-Montefibre per destinarla ad insediamenti
produttivi;
CONSTATATO
che il Consiglio regionale in data 30
maggio 1984 ha approvato una convenzione per l'insediamento a
Châtillon della Ditta INTERNATIONAL SERVICE s.r.l.;
VISTE
le deliberazioni con cui la Giunta avvia le
procedure per il risarcimento dei danni conseguenti all'incendio
sviluppatosi alcuni mesi fa nello stabilimento
ex-Montefibre;
i sottoscritti Consiglieri regionali
INTERPELLANO
l'Assessore all'Industria, Commercio, Artigianato e Trasporti
per conoscere:
1) la situazione dei dipendenti della ex-Montefibre sia
rispetto all'erogazione delle somme spettanti per la cassa
integrazione, sia rispetto alle prospettive di un
loro
reinserimento nell'attività produttiva;
quando è ipotizzabile l'inizio dell'attività della
INTERNATIONAL SERVICE s.r.l., se tale azienda ha già trasferito la
sua sede sociale in Valle d'Aosta e se la FINAOSTA ha già erogato a
suo favore i finanziamenti previsti dalla convenzione;
le cause, le responsabilità e la stima dei danni provocati
dall'incendio nello stabilimento della ex-Montefibre;
quali progetti esistono per l'utilizzazione dell'area su cui
sorge lo stabilimento della ex-Montefibre.
PRESIDENTE:
Ha chiesto la parola il Consigliere Millet;
ne ha facoltà.
MILLET (P.C.I.):
Con questa interpellanza non abbiamo
voluto riportare la storia della MONTEFRIBRE in Consiglio, ma porre
una serie di questioni che, secondo noi, hanno una certa importanza
per il futuro sia degli operai dell'ex MONTEFIBRE, che sono
attualmente in Cassa integrazione, sia per i relativi insediamenti,
al di là delle notizie che si possono leggere sui giornali.
Ormai siamo a due anni dalla chiusura. A parte la costituzione
della commissione speciale e le vicende successive, si partì allora
con circa 500 posti, e oggi, stando alle informazioni che abbiamo,
sono in 252 ad essere in Cassa Integrazione. Nelle iniziative
dell'Assessorato e della Giunta si prendono come riferimento per
eventuali insediamenti sostitutivi i 500 posti che aveva lo
stabilimento oppure i 252 cassintegrati di oggi che,
tendenzialmente, continueranno a diminuire? Il pericolo è che il
tutto si risolva con pochi posti di lavoro e la prima domanda è per
sapere qual è il numero di posti cui fa riferimento la Giunta
regionale.
La seconda questione è quella delle garanzie che devono avere
coloro che sono ancora in Cassa Integrazione, di fronte ad una
società in liquidazione, per il rinnovo della richiesta della Cassa
Integrazione speciale (anche se l'Assessore dice che si risolverà
in breve tempo). Che garanzie dà questa società in liquidazione
perché quelli che non hanno la possibilità di risolvere la
questione del proprio posto di lavoro possano continuare comunque
ad usufruire della Cassa Integrazione finche non hanno un posto di
lavoro sostitutivo? Tutto ciò perché la Regione ha comprato lo
stabilimento con il terreno e quindi la società non ha molto
interesse per la Valle d'Aosta. Che informazioni ha l'Assessorato?
Ci sono i presupposti perché questi lavoratori, che sono in cassa
integrazione, con tutti i problemi che noi capiamo, possano essere
tranquilli, finche non sarà risolto il loro problema con nuove
iniziative industriali da inserire in questa area? Noi sappiamo che
la CHATILLON S.p.A. è in liquidazione. Quanto può durare questa
situazione?
L'altra questione era quella della convenzione con
l'INTERNATIONAL SERVICE che noi avevamo approvato come Consiglio il
30 maggio. Noi chiediamo se ha già trasferito la sede sociale in
Valle d'Aosta e quando inizierà l'attività, perché nella
convenzione c'è un impegno da 22 a 48 posti di lavoro e quindi
diventa importante sapere la data.
C'è anche la questione del famoso incendio, in relazione al
quale noi avevamo chiesto l'ammontare dei danni che, ci era stato
risposto, non erano di poco conto. Seguono due delibere, una per la
nomina di un tecnico e una per la nomina di un avvocato, in cui si
parla di notevoli danni. E' possibile sapere qualcosa di più
preciso sulle cause? Si parla di una ditta che, per conto della
CHATILLON, spostava dei macchinari. A quanto ammontano i danni?
L'altro punto è quello delle prospettive, perché si parla
dell'OLIVETTI e di altri 100 posti e magari di più. Che tempi ci
sono? A due anni dalla chiusura abbiamo solo una azienda, l'IN
TERNATIONAL SERVICE che non ha ancora iniziato, almeno a me non
risulta, e se inizierà dovrebbe assumere solo 22 persone circa.
Stando ad esperienze precedenti, almeno nel comune di Arnad, benché
nella convenzione ci fosse scritto che si dovevano assumere i
cassaintegrati, si assumevano invece altre persone. Il fatto di
assumere chi è in Cassa integrazione non è un privilegio verso
quelli che hanno perso il posto di lavoro, ma è un diritto.
A noi pare che resti ancora parecchia strada da fare. Quali
possono essere le prospettive in tempi abbastanza brevi? Che
possibilità ci sono oppure cosa si deve ancora verificare in modo
da recuperare quei posti di lavoro? Anche se è vero che non ci sono
stati dei
licenziamenti in tronco, si sono comunque persi dei posti di
lavoro e a noi interessa che comunque certi posti di lavoro siano
mantenuti anche attraverso altre iniziative e altre industrie.
PRESIDENTE
: Ha chiesto la parola l'Assessore
all'Industria, Commercio, Artigianato e Trasporti Lanivi; ne ha
facoltà.
LANIVI (A.D.P.):
Cercherò di rispondere in modo puntuale
alle domande che sono state poste dall'interpellanza. La prima
riguarda la situazione della cassa integrazione. A quanto risulta
all'Assessorato i dipendenti in cassa integrazione, in numero di
252, sono stati pagati sino al 17 giugno. Con un decreto in data 1°
ottobre la cassa integrazione è stata prorogata sino al 17
settembre. I pagamenti, per questo periodo, dovrebbero avvenire
entro la fine del mese di ottobre 1984. Per quanto riguarda poi la
cassa integrazione è chiaro che, come è esistita in passato,
esisterà anche in futuro l'attenzione e l'impegno della Regione
perché la situazione dei dipendenti in Cassa integrazione non abbia
a subire pesanti conseguenze.
Il secondo punto, cioè quando è ipotizzabile l'inizio
dell'attività dell'INTERNATIONAL SERVICE, se ha già trasferito la
sua sede sociale e quanto ha già erogato a suo favore la FINAOSTA,
è in parte legato alla questione dell'incendio, perché il capannone
che è stato in parte danneggiato è quello nel quale doveva
inserirsi l'attività dell'INTERNATIONAL SERVICE. Comunque, dato che
con l'INTERNATIONAL SERVICE abbiamo avuto degli incontri e dei
contatti, posso dire che temporaneamente quest'ultima potrà
utilizzare un capannone antistante quello danneggiato e si presume
che la sua attività possa iniziare prima della fine del 1984 e cioè
nel mese di dicembre. Una prima assunzione di 10 unità dovrebbe
avvenire nel mese di dicembre e una seconda tranche di assunzioni
dovrebbe verificarsi tra il 15 gennaio e il 15 febbraio per un
totale di 25 dipendenti verso la fine di febbraio.
Al terzo punto cioè se l'INTERNATIONAL SERVICE ha trasferito la
sede sociale, rispondo sì, è già trasferita in Valle d'Aosta.
In merito a quanto è stato erogato dalla FINAOSTA, si tratta di
309 milioni, a fronte di spese per macchinari già acquistati. Il
finanziamento è avvenuto in gestione straordinaria, quindi per
materiale ed attrezzature già acquistate che consentiranno
all'INTERNATIONAL SERVICE di avviare temporaneamente l'attività nel
capannone antistante a quello danneggiato dall'incendio.
La terza domanda riguarda le cause, la responsabilità e la stima
dei danni provocati dall'incendio. E' fuori dubbio che questo
incendio, in linea teorica, non avrebbe dovuto interessare
l'Amministrazione regionale perché i rapporti di quest'ultima sono
con la MONTEFIBRE, che avrebbe dovuto consegna re i locali sgombri
e quindi non avrebbero dovuto esserci dei rapporti, se non molto
indiretti, con l'impresa addetta allo sgombero dei locali, in
questo caso la COMIFER. Al contrario la Regione si è fatta parte
diligente in questa vicenda: il 20 luglio c'è stato un incontro tra
le parti e successivamente, il 6 agosto, la Regione ha preso parte
attiva in questa vicenda perché, seppur non interessata
direttamente dal le responsabilità di questo incendio, il ritardo
nella consegna dei locali avrebbe provocato un ritardo nell'avvio
di un'attività che avrebbe potuto segna re l'inizio di un ricupero
di manodopera senza lavoro o in cassa integrazione in quel bacino
di lavoro.
L'Amministrazione regionale, per sbloccare la situazione e
perché questa non proceda solo per via legale, si è fatta
promotrice della costituzione di un comitato peritale composto da
un rappresentante della Regione, uno della CHATILLON e uno della
COMIFER, allo scopo, prima della definizione delle quote di
responsabilità, di stabilire la quantità dei lavori di
ristrutturazione e degli interventi necessari per l'utilizzo dei
locali danneggiati e la quantificazione del danno. A questa
relazione peritale, che nelle nostre intenzioni avrebbe dovuto
essere unanime per concordare successivamente su queste basi la
definizione della responsabilità, non siamo ancora arrivati anche
perché esistono due tipi di interesse: l'interesse della Regione,
di arrivare alla definizione più rapida possibile di questa
situazione, mentre è evidente che sia la CHATILLON che la COMIFER,
attraverso le loro società assicuratrici, non hanno un interesse
immediato. L'Amministrazione regionale, comunque, segue con molta
attenzione questa vicenda e sta lavorando perché al più presto si
arrivi a queste definizioni. La possibilità di utilizzare un
capannone antistante quello danneggiato ci consente temporaneamente
di uscire da una situazione che avrebbe impedito alla INTERNATIONAL
SERVICE di avviare la sua attività.
Quali progetti esistono per l'utilizzazione dell'area dello
stabilimento della MONTEFIBRE? Una prima attività è quella di cui
ho parlato, l'INTERNATIONAL SERVICE. Vi è poi una seconda attività
per la quale stiamo giungendo alla stretta finale, che mi auguro
possa essere definita in termini più precisi se non entro la fine
del mese di ottobre certamente entro la prima quindicina di
novembre. Non faccio nomi, anche se pur troppo devo dire che il
riserbo che ave vo chiesto non è stato rispettato. Io continuo a
non fare nomi perché, in un certo modo, il rendere pubbliche certe
iniziative può avere dei contraccolpi non positivi nelle
trattative, che sono quasi al termine. L'Amministrazione regionale
intende produrre un grosso sforzo nel bacino di Châtillon (e lo si
vedrà in modo evidente nel bilancio regionale) così come intende
produrlo in altri bacini di crisi in modo da ristabilire un
equilibrio occupazionale, dopo che le presenze di certe iniziative
industriali si sono ridimensionate o addirittura azzerate.
Prendendo nel miglior modo possibile il significato di questa
interpellanza posso assicurare il massimo impegno
dell'Amministrazione nel suo complesso e dell'Assessorato in
particolare per giungere alla definizione delle prime iniziative
che diano garanzie nel settore occupazionale.
L'ultima annotazione è rispetto a certi timori dei
cassaintegrati: anche con le aziende con cui abbiamo avuto
trattative, abbiamo sostenuto l'esigenza che la prima griglia di
selezione
non potrà che avvenire sul personale attualmente
cassintegrato.
PRESIDENTE
: Ha chiesto la parola il Consigliere Millet;
ne ha facoltà.
MILLET (P.C.I.):
Prendo atto delle dichiarazioni
dell'Assessore. Di alcune siamo soddisfatti e di altre no, come
sull'attività della Giunta regionale per compensare i 500 posti di
lavoro perduti. Al di là dei nomi, che pure sono importanti perché
nel passato si parlava di pasta, di pomodori, di latte, e poi alla
fine non si è visto niente, c'è l'impegno dell'Assessore, nella
prima quindicina di novembre, di portare in Consiglio qualcosa di
concreto. Anche su queste cose bisogna essere prudenti ed il
problema è che ci sono dei punti ancora non molto chiari.
Io capisco le difficoltà che ci possono essere, però è anche
vero che ci sono delle situazioni in cui bisogna cercare di dare
una risposta concreta, perché alla fine rispetto ai 500 posti
iniziali e ai 252 attuali, se tutto va bene, si recuperano oggi 150
posti di lavoro. Infatti l'INTERNATIONAL SERVICE che, al di là dei
danni, ha rinviato l'inizio dell'attività, assume a dicembre 10
persone mentre c'era l'impegno di assumerne 22.
Sta di fatto che la Regione continua a versare soldi. Anche
questo è un problema: pur di far venire l'imprenditore gli si fanno
i ponti d'oro, ma bisogna che anche loro rispettino le convenzioni
che hanno sottoscritto, dal mo mento che questa non è la prima
volta che accadono fatti simili, ai quali sia mo anzi abituati. Per
l'incendio si è trovata una soluzione provvisoria ma, tenendo conto
di quello che è successo nel passato, sembrerebbe che si stia
andando sempre sulla stessa strada.
Noi prendiamo atto di quanto ha detto l'Assessore sia in
Consiglio che in Commissione speciale e cercheremo di seguire i
problemi in modo che si possa dare una risposta adeguata, almeno
per quanto riguarda l'insediamento nella ex CHATILLON.
