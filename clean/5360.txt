Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 252 del 20 aprile 1983 - Resoconto
OGGETTO N. 252/VII - DESIGNAZIONE DI RAPPRESENTANTI ED
ESPERTI IN SENO AL COMITATO REGIONALE DEI TRASPORTI COLLETTIVI DI
CUI AGLI ARTT. 6 E 7 DELLA L.R. 15.7. 1982, N. 32: "DISCIPLINA DEI
SERVIZI DI TRASPORTO COLLETTIVO DI PERSONE E DI COSE".
PRESIDENTE
: Ha chiesto di parlare l'Assessore Chabod, ne
ha facoltà.
CHABOD - (D.C.):
Si tratta di nominare tre membri (tre
rappresentanti del Consiglio, di cui uno della minoranza) e due
esperti designati con voto limitato.
PRESIDENTE:
Colleghi Consiglieri, per agevolare la
designazione, vi sarà distribuita una scheda che permette con una
unica votazione di assolvere a questo incarico. La scheda prevede
tre righe che riguardano le designazioni per i rappresentanti del
Consiglio regionale, cioè due con scritto vicino maggioranza, una
con scritto vicino minoranza. Questa è una votazione con spazio
obbligatoriamente riservato alla minoranza. Analogamente avviene
per i due esperti con voto limitato, per cui troverete una sola
riga; anche in questo caso, essendo due i designati ma una sola
riga, il voto viene limitato e quindi senz'altro la parte che non è
interessato al voto della maggioranza ha comunque la possibilità di
esprimere un suo nominativo.
Ha chiesto di parlare l'Assessore al Industria, Commercio,
Artigianato e Tra sporti Chabod, ne ha facoltà.
CHABOD - (D.C.):
Farei una proposta solo per gli esperti
cioè il geom. CALLIERA Sergio e l'ing. BASSIGNANA Luigi.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Noi proponiamo come rappresentante
designato dal Consiglio regionale il Consigliere Tonino e come
esperto il sig. Zavattaro Armando, che segue i problemi dei
trasporti per il Consiglio della fabbrica della Cogne.
PRESIDENTE:
Ha chiesto di parlare il Consigliere
Lustrissy, ne ha facoltà.
LUSTRISSY - (D.P.):
Propongo il Consigliere Ricco
Raffaele ed il sig. Dayné Luigi.
PRESIDENTE:
Se non vi sono obiezioni per la votazione a
posto, si può procedere alla distribuzione delle schede.
PRESIDENTE:
Colleghi Consiglieri, gli scrutatori hanno
constatato che la votazione è nulla, quindi se fate un attimo di
attenzione possiamo evitare che anche la prossima votazione non
incorra nella nullità.
Come ho spiegato, abbiamo preparato questa scheda perchè ci dà
la possibilità, con un'unica votazione, di arrivare alla
designazione dei tre rappresentanti del Consiglio e dei due
esperti. Il voto limitato fa sì che per gli esperti vada scritto un
solo nome; per i rappresentanti del Consiglio regionale, designati
dal Consiglio, siccome due devono essere designati dalla
maggioranza ed uno dalla minoranza, è chiaro che il voto per il
nominativo che deve rappresentare la minoranza può anche non essere
quello proposto dalla minoranza, ma deve essere uno che rappresenta
la minoranza; non può essere uno che rappresenta la
maggioranza.
Quindi, poichè ci sono stati dei nominativi scritti nella terza
riga che non rappresentavano, a giudizio degli scrutatori, la
minoranza, bisogna fare di nuovo la votazione.
ESITO DELLA VOTAZIONE
Presenti, votanti e schede valide: 28
Hanno riportato voti:
quali rappresentanti del Consiglio regionale
RICCO Raffaele: diciannove
DAYNE' Luigi: diciannove
TONINO Alder: nove
quali esperti:
CALLIERA Sergio: undici
BASSIGNANA Luigi: nove
ZAVATTARO Armando: otto
VIVOLI Piergiorgio: uno
PRESIDENTE:
In base all'esito della votazione sono
designati quali rappresentanti del Consiglio regionale in seno al
Comitato regionale dei Trasporti collettivi di cui agli articoli 6
e 7 della L.R. 15.7.1982, n. 32, i signori:
DAYNE' Luigi
RICCO Raffaele
TONINO Alder
quali esperti, i signori:
BASSIGNANA Luigi
CALLIERA Sergio
PRESIDENTE:
Colleghi Consiglieri, i lavori terminano qui.
Vorrei informare che i Presidenti della I
^
e
III
^
Commissione mi hanno pregato di invitare i
componenti delle Commissioni stesse, alle ore 15,45, per il
previsto incontro con il Presidente della Giunta, nella saletta
adiacente all'Ufficio del Presidente, al II° piano.
La seduta è tolta.
La seduta termina alle ore 12,57.
