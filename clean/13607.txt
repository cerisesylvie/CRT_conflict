Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 81 del 27 luglio 1993 - Resoconto
OGGETTO N. 81/X - Riapprovazione ai sensi dell'ultimo comma
dell'articolo 31 dello Statuto Speciale, della legge regionale:
"Disciplina dell'attività di estetista nella Regione Valle
d'Aosta".
Stévenin (Presidente) -
La parola all'Assessore
all'Industria Commercio e Artigianato, Mafrica.
Mafrica (GV-PDS-SV) -
Illustro il disegno di legge
in merito alle considerazioni fatte. Io condivido totalmente quanto
detto dal Presidente della Giunta e ritengo che con la
riapprovazione si possono discutere gli emendamenti apportati così
come consigliati dal Presidente della Commissione di Coordinamento.
In merito alla discussio­ne della legge sull'energia, devo dire che
non ho fatto l'illustra­zione perché mi pareva che le
considerazioni fatte dal Consi­gliere Viérin fossero di carattere
generale.
Avevo già segnalato al Presidente della III Commissione la
disponibilità a discutere quella legge, poi la Commissione non mi
ha convocato. Il senso di queste modifiche: la legge è urgente
perché le estetiste che lavoravano presso negozi adesso hanno un
albo e con questa legge si riconducono ad unità le diverse
situazioni per consenti­re a ditte che operano in questo campo, di
essere inserite nell'albo. Gli emendamenti sono due: la
composizione della Commissione che la Commissione di Coordinamento
ci ha ri­chiamato a portarla di pari numero rispetto alla legge
naziona­le; la previsione dei fondi per il pagamento dei gettoni ha
una correzione formale al numero della legge. Queste sono le
modi­fiche che il Consiglio è chiamato ad approvare.
Presidente -
La parola al Consigliere Tibaldi.
Tibaldi (LN) -
Io ho dato una lettura rapida al
disegno di legge, ma mi pare che all'articolo 5 comma 4 vengano
penalizzati gli albergatori, che avendo una sauna o un solarium
dovrebbero avere il titolo di estetista. L'articolo 2 comma 2 dice
che l'attività di estetista può essere svolta con tecniche manuali
oppure con apparecchi, quindi gli albergatori devono essere
estetisti o devono assumere un'estetista. Volevo chiedere alcune
spiegazioni all'Assessore.
Presidente -
La parola all'Assessore
all'Industria, Commercio e Artigianato, Mafrica.
Mafrica (GV-PDS-SV) -
Si sta introducendo, nella
legislazione nazionale, una serie di disposizioni tutte forse
auspicate dalle categorie professionali, per andare contro coloro
che non hanno i requisiti. Le disposi­zioni qui contenute sono
riprese dalle disposizioni nazionali e non è possibile violarle,
perché chi esercita quell'attività deve essere in regola.
Presidente -
Votiamo l'articolo 2.
Articolo 2 - (Attività di estetista)
1. L'attività di estetista comprende tutte le prestazioni ed i
trattamenti eseguiti sulla superficie del corpo umano il cui sco­po
esclusivo o prevalente sia quello di mantenerlo in perfette
condizioni, di migliorarne e proteggerne l'aspetto estetico,
mo­dificandolo attraverso l'eliminazione o l'attenuazione degli
inestetismi presenti.
2. Tale attività può essere svolta con l'attuazione di tecniche
manuali, con l'utilizzazione degli apparecchi elettromeccanici per
uso estetico, di cui all'elenco allegato alla legge 4 gennaio 1990,
n. 1 (Disciplina dell'attività di estetista) e con l'applica­zione
dei prodotti cosmetici definiti tali dalla legge 11 ottobre 1986,
n. 713 (Norme per l'attuazione delle direttive della Co­munità
economica europea sulla produzione e la vendita dei
co­smetici).
3. L'attività di estetista non comprende le prestazioni dirette
a finalità specificatamente ed esclusivamente di carattere
tera­peutico.
Esito della votazione:
Presenti, votanti e favorevoli: 29
Il Consiglio approva all'unanimità
Presidente -
Votiamo ora, dell'articolo 4, i commi
tre e sette.
Articolo 4 - comma 3
3. Per l'espletamento dell'esame di cui all'articolo 3, comma 1,
è costituita, con decreto del Presidente della Giunta regionale,
una commissione composta come segue:
a) un rappresentante della Regione, con funzioni di
presidente;
b) un esperto designato dal Sovraintendente agli Studi per la
Valle d'Aosta;
c) un esperto designato dal Direttore dell'Ufficio regionale del
lavoro e della massima occupazione;
d) due esperti designati dalle organizzazioni regionali più
rap­presentative delle organizzazioni della categoria;
e) due esperti designati dalle organizzazioni sindacali dei
lavo­ratori dipendenti più rappresentative a livello regionale;
f) il Presidente della Commissione regionale per l'artigianato o
un suo delegato;
g) due docenti delle materie fondamentali di cui all'elenco
ri­portato all'articolo 6, comma 3, della legge 4 gennaio 1990, n.
l.
Articolo 4 - comma 7
7. Le spese di cui al comma 6 graveranno sul capitolo da
istitui­re al programma regionale 2.2.2.10 del bilancio della
Regione per l'anno 1994 e successivi con la seguente denominazione
"Spese per il funzionamento delle commissioni d'esame per le
attività di istruzione artigiana, compresi i gettoni di presenza, i
compensi ai componenti e le indennità di missione e di rimbor­so
delle spese di viaggio ai membri esterni all'Amministrazione
regionale. Alla determinazione dell'onere si provvederà
an­nualmente, ai sensi dell'articolo 15 della legge regionale 27
di­cembre 1989, n. 90, e successive modificazioni, con legge di
bi­lancio.
Esito della votazione:
Presenti, votanti e favorevoli: 29
Il Consiglio approva all'unanimità
Presidente -
Possiamo passare alla votazione
dell'articolato.
Esito della votazione
Presenti, votanti e favorevoli: 29
Il Consiglio approva all'unanimità.
