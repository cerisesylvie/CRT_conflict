Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 618 del 31 maggio 1984 - Resoconto
OGGETTO N. 618/VIII - DISEGNO DI LEGGE CONCERNENTE:
"ABROGAZIONE LEGGE REGIONALE 23 MAGGIO 1973, N. 27, SCIOGLIMENTO E
MESSA IN LIQUIDAZIONE DELL'AZIENDA AUTONOMA DENOMINATA AGRARIA
REGIONALE VALDOSTANA (A.R.V.)"
PRESIDENTE
: Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
Lorsqu'on avait pensé de prévoir
l'"Agraria Regionale", le but était celui d'aider le monde agricole
en cherchant de faire baisser les prix dans les différents
domaines. En effet, à ce moment-là, en tenant compte qu'il y avait
une certaine situation marché, l'Agraria avait ses raison d'être et
à ce moment il a été nécessaire de prévoir la possibilité d'avoir
quand même un point sûr où on pouvait trouver les différentes
machines nécessaires au monde agricole.
Par la suite, la concurrence, le changement qu'il y a eu au
niveau de la mécanisation et toute une série de transformations que
nous avons pu remarquer pendant ces derniers temps, nous ont fait
changer d'avis.
A présent il faut tenir compte d'un point essentiel: la
possibilité pour les agriculteurs de trouver ce dont ils
nécessitent est tellement augmentée qu'elle ne justifie plus
l'effort financier nécessaire à l'Administration régionale pour
maintenir cette institution. On pourrait revoir les causes qui ont
mené l'Agraria administrativement à ce point, mais je pense que,
au-delà de certaines observations que chacun peut faire en
examinant les problèmes des différentes prises de vue l'observation
principale est celle que je viens de dire.
Pour le restant, les considérations plus générales ont été
faites dans la relation. Je pense qu'il est nécessaire à présent,
faire un choix, qui n'est pas si simple; d'un côté, il faut prendre
en considération qu'il n'est plus rentable de maintenir en vie
l'Agraria, mais il est même nécessaire prévoir la situation des
employés, de ceux qui jusqu'à présent ont travaillé à l'intérieur
de l'Agraria, pour qu'ils puissent être insérés dans d'autres
domaines et particulièrement dans l'Administration régionale, en
tenant compte de l'activité qu'ils ont exercée jusqu'à présent.
C'est pour cette raison qu'on a prévu de leur donner la
possibilité, en tenant compte de leur situation individuelle, de
participer aux concours qui se font à l'intérieur de
l'Administration régionale.
Pour le restant, je crois que toute autre considération seraient
inutile, car chacun de nous connaît quelle a été la vie et les
différents problèmes de l'Agraria. Il y a eu des difficultés:
chaque année on a dû prévoir un financement spécifique et, à
présent, nous croyons que l'alternative est présente sur le
territoire et on a la possibilité d'avoir des baisses des prix sans
que l'Agraria existe. Donc, pour l'avenir on doit tenir compte
aussi de la nécessité que nous avons du bâtiment même de l'Agraria,
que nous pourrons utiliser pour faire finalement un palais
d'exposition pour les différentes foires (celle du vin, du bois,
etc.) et pour avoir enfin un petit comptoir comme il y a du côté
suisse, à Martigny.
Je pense que nous avons des raisons valides pour soutenir que ce
n'est plus le cas d'insister pour l'existence de l'Agraria: c'est
un choix difficile, mais nécessaire. C'est aussi un enseignement
pour l'avenir celui de chercher à évaluer avec attention les
différentes activités des Conseil d'Administration. Malgré cela je
tiens à remarquer que tous ceux qui ont travaillé à l'intérieur de
l'Agraria ont essayé de la faire fonctionner même au milieu des
difficultés.
J'espère que le Conseil veuille approuver ce projet de loi.
Il y a quand même des petites corrections techniques à faire: à
l'article n. 1 il faut ajouter l'année
"
1973
"
; à l'article n. 2 il faut effacer:
"alla legge regionale 23 maggio 1973, n. 27," et encore, puisqu'on
avait présenté un amendement à l'article n. 3, on doit effacer:
"per la copertura di organico previsti dal ruolo ad esaurimento",
n'existant pas un cadre "ad esaurimento". Vu que nous sommes en
train de modifier les tableaux du personnel des différents
assessorats, ceux qui ont travaillé jusqu'à présent à l'Agraria
pourront être insérés régulièrement dans les cadres de
l'Administration régionale.
PRESIDENTE:
Ha chiesto la parola il Consigliere Millet;
ne ha facoltà.
MILLET (P.C.I.):
A nome del Gruppo noi chiediamo il
rinvio di questo disegno di legge. La Commissione ha sentito a
varie riprese gli amministratori dell'azienda, e da questi incontri
noi abbiamo tratto la convinzione che non esiste solo la soluzione
dello scioglimento.
Se analizziamo il suo stato attuale e teniamo conto solo dei
risultati non c'è altra strada che la liquidazione dell'azienda.
Noi però riteniamo che non si possa fare unicamente una fotografia
della situazione odierna ma occorre vedere anche il ruolo che
l'Agraria ha avuto e può ancora avere e le eventuali responsabilità
che ci sono state.
A me pare che non si possa dire che l'unica responsabilità
dell'Agraria sia quella scritta al punto C) della relazione, che
noi riteniamo incompleta e che non spiega ciò che è stato fatto in
questi anni. Ad un certo punto la relazione dice: "La scarsa
idoneità e capacità, si direbbe costituzionale, che hanno tutti gli
enti pubblici o quasi pubblici ad esercitare attività economiche e
commerciali squisitamente privatistiche è un altro motivo che può
giustificare le notevoli difficoltà incontrate". Un giudizio crudo
come questo noi non lo condividiamo perchè questa è l'esaltazione
dell'attività privata e la negazione della pubblica. Se solo il
privato è un abile imprenditore, come mai chiudono tante industrie
rette da dirigenti privati? Noi contestiamo la questione di
principio e riteniamo che l'ente pubblico abbia, rispetto al
privato, dei condizionamenti ma respingiamo un giudizio così
radicale sul fenomeno.
Noi riteniamo che se l'Agraria è arrivata a questo punto, le
responsabilità politiche sono anche della Giunta regionale. Non
voler accennare a queste responsabilità politiche vuol dire non
fare un'analisi seria della situazione. La legge istitutiva dà alla
Giunta e all'Assessore competente delle responsabilità e noi
riteniamo che acquistare o vendere beni strumentali o mezzi
meccanici agli operatori agricoli, organizzare e gestire i centri
di meccanizzazione, curare la pubblicazione mensile in ogni comune
dei listini prezzi, ecc., siano delle funzioni importanti.
Noi non siamo d'accordo con il Presidente della Giunta quando
dice che l'Agraria ha superato il suo ruolo e che non ha più
significato. Riteniamo invece che apportando delle giuste modifiche
possa avere di nuovo un ruolo, e che, se gestita bene, possa
funzionare.
Si diceva che una delle perdite era dovuta all'eccesso di
personale, che però attualmente è diminuito da 13 a 5 unità.
L'altra questione è l'estrema delicatezza della liquidazione delle
giacenze di magazzino, che ammontano ad un valore vicino ai 900
milioni. Sarebbe forse meglio in questa fase, essere più precisi e
prudenti.
La terza questione è quella del personale, al quale noi facciamo
solo dei ringraziamenti e proponiamo la partecipazione ai concorsi.
Dal momento che questa non è una società privata che decide di
sciogliersi, ma è il Consiglio regionale che oggi decide il
fallimento, noi riteniamo che non sia giusto che i dipendenti ne
subiscano le conseguenze, ma che sarebbe opportuno attendere per
meglio approfondire i vari aspetti del problema: la questione del
personale e la transizione dall'attuale gestione ad un altra.
Noi riteniamo che l'azienda, con alcune modifiche alla legge
istitutiva, possa essere messa nelle condizioni per essere ben
gestita. L'Agraria, rispetto alle società private ha anche
l'handicap di non avere un capitale iniziale ed infatti le era
stato dato un miliardo come fondo di dotazione.
Anche per queste valutazioni noi chiediamo un rinvio per un
maggiore approfondimento di questo disegno di legge.
PRESIDENTE
: Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
Je suis contraire à cette proposition
pour deux raisons fondamentales: la première est que si Monsieur
Millet croit qu'on est venu ici avec une proposition si simple sans
avoir cherché d'éventuelles alternatives, il se trompe. Pour ce qui
nous concerne, et même à l'intérieur du Conseil d'Administration on
a jugé qu'il n'y a pas d'alternatives, je le répète; la seul
solution possible c'était de transformer "l'Agraria" en une
coopérative.
La deuxième chose que je dois dire à Monsieur Millet, c'est que
la raison qui était à la base de l'existence de l'Agraria n'est
plus valable. Je voudrais faire un exemple; au moment où la FIAT
avait décidé de vendre des tracteurs, elle avait cherché à voir
quelle était la minière la meilleure pour faire prise sur les
agriculteurs. Elle a constaté que ce n'était pas le prix qui était
important, mais l'assistance et l'assistance donnée par "l'Agraria"
jusqu'à présent n'a jamais été comparable à celle que les privés
peuvent donner. S'il y a quelque chose qui ne marche pas, les
agriculteurs ne peuvent pas suivre les horaires des bureaux! En
plus, on ne peut pas avoir un grand nombre de techniciens prêts à
donner leur assistance. Au contraire, les techniciens des privés
sont valables, car ils se sacrifient et cherchent à donner un bon
service même dans les heures qui ne correspondent pas aux horaires
réguliers de travail des dépendants publics.
Il y a un tas d'autres raisons, il faudrait faire un examen de
la situation et chercher à connaître aussi l'idée des agriculteurs
à ce sujet, toutefois je pense que la plupart d'eux sera d'accord
avec ce que nous proposons car c'est la seule solution du
problème.
Pour le restant, nous avons déjà vu que, chaque fois que nous
parlons du personnel, il y a quelqu'un qui veut être "il padrino"
du personnel. Je dois dire que la solution que nous avons proposée
c'est une solution sérieuse parce que les dépendants de "l'Agraria"
pourront participer sans limites d'âge aux concours et ils pourront
trouver régulièrement une place de travail à l'intérieur de
l'Administration régionale.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Il nostro gruppo si asterrà sul rinvio
del disegno di legge.
PRESIDENTE:
Se nessuno chiede la parola pongo in
votazione la proposta di rinvio presentata dal Consigliere
Millet.
ESITO DELLA VOTAZIONE
Presenti: 33
Votanti: 27
Favorevoli: 6
Contrari: 21
Astenuti: 6 (Aloisi, Baldassarre, Berti, Breuvé, Pascale e
Torrione)
Il Consiglio non approva.
PRESIDENTE:
Ha chiesto la parola il Consigliere Torrione;
ne ha facoltà.
TORRIONE (P.S.I.):
In sede di commissione noi avevamo
assunto un atteggiamento diverso proprio perchè volevamo
approfondire il problema e la nostra posizione è stata analoga a
quella del Presidente, che aveva chiesto giustamente di sentire i
membri del Consiglio d'amministrazione dell'azienda.
Dico subito che noi non condividiamo il giudizio pesante che la
relazione ha voluto evidenziare, anche se ci rendiamo conto che non
sempre la gestione, da parte di un ente pubblico, corrisponde alle
esigenze di efficienza e, sopratutto, di redditività. Però io
ritengo che, e l'ha sottolineato anche il Presidente, l'Agraria
abbia svolto comunque un suo ruolo marginale rispetto alle
aspettative indicate nella legge istitutiva, perchè si è ridotta a
fare da paniere. Il discorso di imprenditorialità e iniziativa l'ha
interessata ma in termini limitati perchè, a fronte di aziende
private che operavano nel settore e che hanno fatto le proprie
fortune, dobbiamo riconoscere che l'Agraria è rimasta a vegetare,
per poi ridursi al lumicino.
Lo stato di rassegnazione e di estrema mortificazione del
Consiglio di amministrazione e degli organi direzionali
dell'Agraria ci hanno indotto a votare a favore dello scioglimento.
Infatti hanno dovuto prendere atto che i compiti loro affidati
erano ormai esauriti e che non avevano più niente da esprimere in
questo settore. Hanno anche provato ad uscire dallo schema della
legge cercando un'attività parallela che fosse surrogatoria per
qualche verso dell'attività principale, ma purtroppo anche questo
secondo tentativo non ha favorito una rivitalizzazione
dell'ente.
E' vero forse che la Regione avrebbe potuto intervenire
finanziariamente in maniera più massiccia e credo anche che la
forte esposizione nei confronti delle banche abbia determinato il
crollo da parte dell'Agraria, ma è altrettanto vero che è mancato
un certo spirito di iniziativa. Ha ragione il Presidente della
Giunta quando dice che nel settore quello che conta non è tanto la
vendita del prodotto, quanto l'assistenza che bisogna dare a coloro
che acquistano. Da una piccola indagine che abbiamo fatto, abbiamo
constatato che curare l'assistenza avrebbe provocato dei
contraccolpi sull'organico del personale (al di là della ricerca
dello stesso che forse l'Agraria non avrebbe potuto sopportare.
Bisogna allora arrendersi all'evidenza dei fatti ed è inutile
continuare a fare affidamento sulle aziende pubbliche, o di
emanazione pubblica, se queste non rispondono ai compiti per i
quali sono istituite.
Noi voteremo questo disegno di legge anche non condividendo il
giudizio estremamente drastico e duro nei confronti delle aziende a
partecipazione pubblica o completamente pubbliche.
Per correttezza vorrei però aggiungere che abbiamo sul banco un
problema analogo, quello dell'EVART, e siccome noi vogliamo essere
coerenti diciamo che, se si verificheranno anche in questo ente le
stesse condizioni che si sono determinate nell'Agraria, bisognerà
agire non in funzione delle colorazioni politiche ma della
funzionalità dell'azienda. Se i conti dell'EVART non torneranno,
come non sono tornati quelli dell'Agraria Regionale, noi invitiamo
la Giunta ad adottare gli stessi provvedimenti, perchè ci siamo
resi conto che quando non si può affrontare una realtà oltre certi
limiti, anche finanziari bisogna fare lo stesso discorso per
tutti.
Voteremo quindi questo disegno di legge e seguiremo con
particolare attenzione anche le vicende dell'EVART.
PRESIDENTE:
Ha chiesto la parola il Consigliere
Maquignaz; ne ha facoltà.
MAQUIGNAZ (Féd. D.P.-U.V.P.):
Noi, anche se con qualche
perplessità, voteremo il disegno di legge che prevede lo
scioglimento e la messa in liquidazione dell'Agraria Regionale
valdostana.
L'Agraria regionale è stata istituita con la legge regionale 23
maggio 1973, n. 27, e noi crediamo che le finalità per le quali
l'Agraria era stata costituita abbiano ancora, in un certo senso,
una loro validità anche se ne condividiamo l'abrogazione. Le
finalità previste dall'art. 2 dicevano che il compito di questo
istituto era quello di mettere a disposizione delle aziende agrarie
locali beni strumentali, merci, prodotti, servizi e mezzi tecnici,
al giusto prezzo di mercato. Nella sostanza avrebbe dovuto svolgere
un ruolo di calmiere per evitare la lievitazione dei prezzi.
Sarebbe stato un importantissimo strumento per evitare la
speculazione da parte dei commercianti che avrebbero fatto
lievitare i prezzi e quindi provocato danni nel settore
dell'agricoltura.
Purtroppo, come ha già detto il Presidente della Giunta,
l'Agraria regionale non ha funzionato per una serie di motivi che
oggi non voglio sindacare né ricordare. Va detto però, come ha
detto il Consigliere Millet, che certamente ci sono state sì delle
responsabilità da parte di coloro che si sono trovati a dirigere
questo ente, ma direi che ci sono state delle responsabilità anche
da parte nostra e bisogna dare atto che la situazione è cambiata
rispetto al 1983. Vorrei invitare la Giunta a fare uno sforzo per
trovare delle soluzioni e delle nuove prospettive, perchè temo che
con la chiusura dell'Agraria ci sia una possibile lievitazione dei
prezzi. La cosa importante è seguire con molta attenzione la
situazione.
Voglio soffermarmi ancora sul problema del personale. In
Commissione ho avuto modo di insistere su questo problema,
ritenendo che il personale avrebbe dovuto essere assunto
dall'Amministrazione regionale. Ho ribadito questo concetto dicendo
però che non intendo fare una politica clientelare per fare un
piacere ad una persona o ad un altra, ma perchè l'Agraria Regionale
è un'emanazione diretta della Regione, è un ente strumentale di cui
la Regione si è servita per fini pubblici: ecco per quale motivo
questo personale merita un trattamento diverso. Il personale
dell'Agraria non può essere equiparato al personale di altre
aziende, come la MONTEFIBRE o la Cogne, perchè è in una situazione
completamente diversa. Detto questo e tenuto conto che il
Presidente della Giunta si è dichiarato disponibile a fare di tutto
per trovare una soluzione equa, noi voteremo anche l'articolo che
prevede la soluzione per il personale.
PRESIDENTE
: Ha chiesto la parola il Consigliere
Riccarand; ne ha facoltà.
RICCARAND (N.S.):
Da parte nostra ci sono parecchie
perplessità sia sul merito sia sul metodo con cui si giunge a
questo scioglimento.
Il merito riguarda il fatto che l'Agraria Regionale è nata per
svolgere un ruolo che non è del tutto scomparso, che non è del
tutto negativo e che potrebbe ancora oggi essere positivo a certe
condizioni, che però non si sono verificate fino in fondo, e poi
perchè, secondo me, non sono stati fatti tutti gli sforzi da parte
di chi ne aveva la competenza per indirizzare in un certo modo
l'attività dell'Agraria regionale, affinchè desse i risultati
voluti.
Il giudizio è negativo sul metodo con cui si giunge a questo
provvedimento perchè non ci pare corretto. Se si voleva giungere
allo scioglimento non si doveva abrogare con una legge regionale
un'altra legge regionale, semmai ci si doveva arrivare attraverso
una procedura interna all'Ente stesso, che portava ad una autonoma
decisione di scioglimento e di liquidazione. In questo modo invece
si lasciano indeterminate tutte le tappe attraverso le quali
giungere al processo di liquidazione con il rischio anche di danni
alla Regione e si lascia, come è già stato ricordato, in gran parte
irrisolto e indeterminato il problema del personale dipendente
dall'Agraria regionale. Il disegno di legge non contiene nessuna
previsione di spesa, pur sapendo che questa liquidazione sarà
onerosa per l'Agraria regionale e quindi per il suo Consiglio di
amministrazione e che, indirettamente, sarà la Regione ad assumersi
questo onere. Non capisco quindi per quale motivo non sia stato
voluto un articolo di spesa all'interno della legge.
Credo però che, al di là di queste considerazioni, vada fatta
una riflessione sul perchè questi organismi, il cui orientamento e
la cui funzionalità dipendono dal Consiglio regionale e in
particolare dalla decisione della Giunta regionale, dimostrino così
profonde carenze da portare oggi ad una scelta, da parte della
maggioranza, che è quella della liquidazione e dello scioglimento
dell'azienda. Giustamente è stato fatto un paragone con l'EVART; ed
infatti ci troviamo di fronte a due Enti simili: emanazioni
dell'Amministrazione regionale, amministrati da persone nominate
dalla Regione, che vivono di finanziamenti regionali e che
presentano delle situazioni profondamente dissestate. Io credo che
bisogna chiedersi come si è arrivati a questa situazione. Non si
può risolvere il problema dicendo che le aziende di emanazione
pubblica non possono funzionare perchè c'è
una mentalità o
un modo di essere che rende non redditizi questi enti. Io credo che
a monte ci sia un problema di indirizzo e di controllo, di guida e
di sollecitazioni, che non è stato svolto da parte
dell'Amministrazione regionale, da parte della Giunta regionale,
non solo oggi ma anche in passato. Io credo che la Regione possa
esercitare una funzione di indirizzo, di orientamento e di
intervento, diversa rispetto al passato, per fare in modo che
questi Enti, che hanno una loro ragione d'essere, possano
continuare ad esistere ed operare.
Il parere che noi diamo sul disegno di legge, per tutti questi
motivi, è negativo e il voto sarà contrario.
PRESIDENTE:
Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Debbo confessare che è sempre più
difficile capire il Consigliere Maquignaz il quale, dopo avere
espresso la sua solidarietà ai cinque lavoratori dell'Agraria
regionale, che non hanno bisogno di solidarietà ma di lavoro;
accetta il provvedimento presentato dalla Giunta. Anche noi
socialdemocratici siamo favorevoli e voteremo a favore di questo
provvedimento che riteniamo opportuno, dopo le diverse riunioni che
abbiamo avuto con il Consiglio di amministrazione e con il suo
Presidente, Signor Danna, il quale, oltre alle difficoltà
dell'assistenza, già evidenziate dal Presidente della Giunta, ha
indicato anche le difficoltà legate al personale, al quale
interessava solo prendere lo stipendio alla fine del mese. Queste
considerazioni sono state fatte dal Presidente del Consiglio di
amministrazione dell'agraria regionale! Quando il direttore della
stessa Agraria chiese alla Regione un intervento di un miliardo e
mezzo (gli era stato concesso solo un miliardo) il Partito
Comunista si oppose, perchè non era necessario dare un contributo
all'agraria regionale; oggi
la situazione si è ribaltata e
il Partito Comunista sostiene che bisogna fare degli sforzi per
tirare avanti e che bisognerebbe dare ancora un contributo
all'Agraria regionale (il direttore tecnico ha sostenuto che sono
necessari in questo momento ancora 500 milioni per garantirne la
sopravvivenza!) Questa è stata la dichiarazione che dovrebbe essere
agli atti della Commissione.
Non posso condividere in tutto la relazione della Giunta, anche
perchè è un po' spietata.
Riguardo l'art. 3; anche se non è un esempio attinente al 100%,
gli operai in Cassa integrazione o licenziati da aziende private o
pubbliche, dovrebbero allora aver diritto ad un posto di lavoro!
Quindi il personale gode già di un vantaggio potendo partecipare ai
concorsi dell'Amministrazione Regionale.
Per questi motivi esprimo parere favorevole.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
Io credo che il Consigliere Millet
abbia illustrato molto bene la nostra posizione su questo problema
e intervengo soltanto perchè il Consigliere Baldassarre, come è sua
abitudine, in modo pretestuoso e senza sapere come stanno le cose,
non perde l'occasione per tirare in ballo questo e quello. Prima di
tutto non è vero che noi abbiamo votato contro la concessione del
miliardo all'Agraria regionale. Si rilegga, il Consigliere
Baldassarre, quello che noi abbiamo detto in quell'occasione. Noi
avevamo detto che avevamo delle perplessità sul provvedimento, che
ritenevamo non risolutivo.
Abbiamo sentito in Commissione il Presidente dell'Agraria e
abbiamo capito che la situazione debitoria è superiore alle cifre
citate: supererebbe il miliardo e 400 milioni. Se non abbiamo
inteso male, 800 milioni sarebbero i debiti con le banche ma ci
sono anche altri debiti con i fornitori. Noi avremmo preferito
avere una esposizione più chiara delle proposte complessive di
ristrutturazione, capaci di portare al risanamento definitivo
dell'Agraria, con l'indicazione dei fondi necessari. Dare soldi in
questo modo, quasi a fondo perduto, per permetterne una stentata
sopravvivenza, non ci sembra la soluzione migliore. Noi ci siamo
astenuti su questo provvedimento perchè già allora avevamo capito
che se si voleva salvare l'Agraria ci voleva un intervento radicale
come quello che abbiamo proposto oggi. Credo che non si possa
giocare sul come si comporta l'una o l'altra forza politica. Noi
abbiamo una nostra coerenza di fondo e ci auguriamo che possano
averla anche altri partiti.
A questo proposito e senza voler fare polemiche nei confronti di
nessuno, devo dire che molto spesso, nella maggioranza, tra il
comportamento dei Consiglieri in Commissione e quello in Consiglio
c'è una differenza notevole: ognuno ha la propria coscienza e non
credo che i doveri che derivano dall'appartenere ad una maggioranza
debbano mettere il bavaglio ai Consiglieri. Questa sarà
un'osservazione che non serve perchè ogni forza politica si
comporta come vuole, però, nell'interesse dell'Amministrazione
regionale del Consiglio regionale, sarebbe opportuno a volte che le
posizioni che si sostengono in Commissione fossero le stesse che si
sostengono in Consiglio.
PRESIDENTE:
Ha chiesto la parola il Consigliere Millet;
ne ha facoltà.
MILLET (P.C.I.):
Dopo le dichiarazioni del Presidente noi
voteremo contro perchè riteniamo che il proporre in questi termini
il provvedimento non risolva nulla ma crei dei problemi al
personale. Il Presidente, di fronte alla nostra interpellanza su di
un dipendente licenziato per esuberanza di personale, aveva preso
l'impegno formale di trovargli una occupazione. A sei mesi di
distanza a me risulta che questo dipendente sia ancora in
attesa
(...INTERRUZIONE...)
anche per quanto riguarda l'Agraria è venuto fuori che i
dipendenti sono tutti fannulloni. C'è un regolamento e chi è
preposto a farlo rispettare deve richiamare il responsabile di un
comportamento scorretto ed eventualmente si può giungere anche al
suo licenziamento in particolari circostanze. Bisogna finirla di
dire che i lavoratori sono tutti fannulloni
(... INTERRUZIONE ...)
Sembra che se questa persona non abbia ancora lavoro è perchè
non vuole andare a lavorare! Prendo atto di queste dichiarazioni e
gli riferirò che non ha ancora un posto di lavoro perchè non vuole
lavorare!
(... INTERRUZIONE ...)
Perchè la Regione non da al personale l'opportunità di
beneficiare della Cassa integrazione, come nel settore privato?
(... INTERRUZIONE ...)
Allora, secondo te, in Valle d'Aosta, i disoccupati sono dei
"fagnans"! In ogni caso la soluzione della questione del personale
non è adeguata e per questo noi votiamo contro.
A proposito di soluzioni alternative, il Presidente ha detto che
si sono verificate varie possibilità, ma non ha detto come si sono
verificate. Si è parlato di cooperativa ma non ci è stato detto
cosa si è proposto agli eventuali partecipanti: si è proposto anche
il rilevamento dei 900 milioni di fondi magazzino, per cui ciascun
socio avrebbe dovuto sborsare 100 milioni! Non sono molti quelli
che possono accettare una simile proposta. Comunque noi riteniamo
che ci sia ancora un margine di trattativa e per questo avevamo
chiesto il rinvio. Per quanto riguarda l'assistenza, a me pare che
non ci sia un principio che impedisca all'Agraria di fornirla. Non
credo che i dipendenti dell'Agraria debbano lavorare solo dalle 8
alle 12 e dalle 15, alle 18: il loro orario può anche essere
organizzato diversamente e quello che è fatto dal dipendente
privato può anche essere fatto dal dipendente pubblico. Io non
capisco perchè solo il privato può fare delle cose mentre il
pubblico no. Se a questi problemi aggiungiamo anche la difficoltà
di valutare il costo di tutta questa operazione, risulta evidente
la motivazione del nostro voto contrario.
PRESIDENTE:
Ha chiesto la parola il Consigliere
Maquignaz; ne ha facoltà.
MAQUIGNAZ (Féd. D.P. - U.V.P.):
Vorrei rispondere
brevemente a quanto è stato detto dal Consigliere Baldassarre e dal
Consigliere Mafrica e colgo l'occasione per ribadire in Consiglio
la mia opinione sulla maggioranza. Questa maggioranza è costituita
dal Movimento regionalista dei Democratici Popolari, dall'Union
Valdôtaine, dalla Democrazia Cristiana e dal Partito Repubblicano.
Credo che questi partiti e questi movimenti politici abbiano delle
posizioni originali, anche sul piano culturale e sul piano
amministrativo. Fra questi partiti esistono delle differenze sul
modo di concepire ed interpretare la politica e direi anche sul
modo di concepire ed interpretare la vita, perchè la politica a mio
avviso è anche un fatto totalizzante, ed è normale che fra i
partiti della maggioranza ci siano delle posizioni politiche
diverse. Queste posizioni diverse in una maggioranza stabile,
solida e democratica, debbono apparire, soprattutto quando la
discussione avviene in Commissione.
Ma allora perchè capita che un Consigliere dica in Commissione
cose diverse da quelle che dichiarerà in Consiglio? Perchè la
politica è l'arte della mediazione. Se non fosse così saremmo tutti
uguali e non ci sarebbe più nessuna differenza tra noi, l'Union
Valdôtaine, la Democrazia Cristiana ed il Partito Repubblicano.
Proprio perchè noi dobbiamo ribadire queste differenze qualche
volta riteniamo opportuno esprimere le nostre posizioni politiche,
anche se crediamo che, nel rispetto di queste diverse posizioni
politiche, si debba costruire un progetto politico comune sui vari
problemi che interessano l'Amministrazione regionale. Non condivido
affatto la posizione di chi sostiene che la maggioranza dovrebbe
essere piatta ed uniforme. Noi sosteniamo che la maggioranza deve
essere dinamica e che ognuno, nella maggioranza, deve avere la
possibilità di esprimere le sue proposte che attraverso un processo
di mediazione, possono essere inserite nel programma comune, come
questa maggioranza ha fatto in passato.
PRESIDENTE:
Ha chiesto la parola il Consigliere Lanivi;
ne ha facoltà.
LANIVI (Féd. D.P. - U.V.P.):
Mi pare che la precisazione
del Consigliere Maquignaz sia arrivata molto puntuale. Io vorrei
fare alcune considerazioni, anche rispetto a quello che è successo
ieri a proposito della legge per gli interventi nell'agricoltura.
C'è un problema di metodo e di confronto per approfondire e dire le
cose su cui siamo d'accordo e le altre sulle quali non siamo
d'accordo. Le Commissioni, se non sono usate come momento di
strumentalizzazione, possono essere la sede idonea dove i
Consiglieri regionali, superando molte volte schematismi rigidi, si
confrontano. Se, come abbiamo verificato, i lavori delle
Commissioni o le dichiarazioni fatte in sede di Commissione vengono
invece strumentalizzati al fine di una inutile polemica in
Consiglio regionale, questo comporterà una modificazione di metodo
di lavoro anche da parte della maggioranza. Ci tengo a dirlo perchè
la validità degli sforzi che vengono fatti in Commissione non può
essere vanificata da posizioni prese in maniera incosciente e poco
produttiva per i lavori del Consiglio. Noi diamo alle Commissioni
questo significato: è un confronto tra Consiglieri regionali nel
quale ognuno può esprimere il proprio parere e dal quale possono e
devono maturare posizioni che determineranno maggioranze e
opposizioni. Noi partecipiamo con molta lealtà ai lavori delle
Commissioni e del Consiglio regionale, cercando di dare il nostro
contributo. Se noi continuassimo a constatare che questo lavoro
viene strumentalizzato, la maggioranza sarà costretta a determinare
la propria posizione e le proprie convergenze in altre sedi.
Entrando nel merito del problema, io ritengo che la Giunta e la
maggioranza non prendano queste decisioni a cuor leggero: non è
certamente per un capriccio che oggi si porta all'esame del
Consiglio regionale questa proposta di scioglimento. Credo che sia
stata una decisione maturata prima e direi anche sofferta, che però
in questo momento non ha possibilità di alternative. Queste
decisioni comportano dei problemi: cercheremo di esaminarli e
risolverli nel modo migliore. Uno dei problemi sollevati è quello
dei dipendenti: mi pare che possano essere vere, e noi non abbiamo
nessun motivo per dubitarne, le dichiarazioni del Presidente, il
quale ha affermato che la posizione della Giunta sui dipendenti
terrà conto delle loro legittime aspettative. Vorrei fare un'ultima
considerazione di carattere generale e che riguarda il ruolo
dell'ente pubblico rispetto ai problemi dell'autonomia. Da alcune
affermazioni sentite mi pare che stiamo marciando verso una
posizione arcaica e vecchia, nel senso che il ruolo dell'ente
pubblico in economia, 10 o 15 anni fà, nel momento in cui la grande
dimensione industriale pareva essere un punto di riferimento
preciso, si basava su un accordo tra l'ente pubblico e la grande
impresa privata o impresa pubblica. Oggi, con la rivoluzione
tecnologica, il grande numero ed i grandi punti di riferimento
industriali non stanno più in piedi, per cui anche l'atteggiamento
dell'ente pubblico, quando vuole entrare nel mondo economico, deve
modificarsi. Siamo di fronte ad una miriade e ad una
diversificazione enorme di attività di tutte le dimensioni ed è
rispetto alla snellezza e alla vivacità di questo mondo che l'ente
pubblico deve misurarsi. Molto probabilmente l'intervento dell'ente
pubblico nel mondo economico e nell'economia in generale dovrà
essere diverso. Quello che ha detto il Consigliere Maquignaz mi
pare molto opportuno: non sono venuti meno gli obiettivi che hanno
fatto nascere l'Agraria. Questi obiettivi permangono sempre e
faranno parte di quegli interventi nei confronti dell'agricoltura
che richiederanno strumenti diversi. Va da sè che l'ente privato ha
le possibilità di movimento, di velocità e di rapidità di decisione
che l'ente pubblico molte volte non ha.
E' con queste considerazioni che il nostro gruppo voterà la
legge regionale così come è stata presentata, con l'aggiunta
dell'articolo 3, così come è stato illustrato.
PRESIDENTE:
Ha chiesto la parola il Consigliere Pedrini;
ne ha facoltà.
PEDRINI (P.L.I):
Signor Presidente, io non volevo parlare
dopo quanto aveva detto il Consigliere Maquignaz ma, dopo le
puntualizzazioni e precisazioni dei democratici progressisti,
occorre che anch'io faccia una precisazione. Io sono seccato per
certe confusioni, non come persona ma come partito. Caro Maquignaz,
ognuno ragiona con il proprio cervello e secondo il disegno e le
indicazioni filologiche del proprio partito, però, ad un certo
punto, c'è forma e forma. Quando si parla di maggioranza non si
deve dire maggioranza totale e minoranza totale ma si deve fare la
precisazione. Ci sono infatti delle minoranze della minoranza e mi
pare che questa minoranza delle minoranze si atteggi e si comporti
in maniera diversa dalle altre e, almeno credo, che gliene si debba
dare atto. Comunque non parlo solo per me ma per tutte le
minoranze, anche se non mi hanno investito di questo compito.
Quando si vogliono fare delle puntualizzazioni bisognerebbe essere
accorti e politicamente precisi, coscienti di dire le cose come
stanno, facendo le dovute precisazioni.
Con questo io concludo perchè non voglio dilungarmi oltre, ma
ritengo che fosse doveroso da parte mia fare questa distinzione per
ricordare alla maggioranza che vi sono delle minoranze nella
minoranza.
PRESIDENTE:
Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Io ribadisco il voto favorevole
allo scioglimento dell'Agraria, però consentitemi una piccola
precisazione nei confronti del Consigliere Maquignaz, che ha
ragione quando afferma che la politica è l'arte della mediazione.
Però, caro Consigliere Maquignaz, non è l'arte della resa
incondizionata dei Democratici Popolari. Il Consigliere Maquignaz è
inserito in questa maggioranza (anche se è un solista) e non può
venire in Commissione assumendo un atteggiamento di scontro verso
di noi e poi venire in Consiglio a dire il contrario di quello che
ha detto in Commissione! Se vuole conservare le poltrone comode
continui pure su questa strada, ma non credo che gli elettori lo
potranno capire.
Si dà atto che dalle ore 11,07 presiede il Vice Presidente De
Grandis.
PRESIDENTE:
Ha chiesto la parola il Consigliere Torrione;
ne ha facoltà.
TORRIONE (P.S.I.):
Chiedo scusa, ma dopo questa lunga
parentesi agricola non credevo assolutamente che il Consiglio
potesse affrontare argomenti tipicamente politici come ha fatto,
giustamente, il Consigliere Lanivi, richiamandoci ad alcune realtà
di cui dobbiamo tenere conto.
Oggi
la maggioranza esce rinsaldata dall'atteggiamento
dei Democratici Popolari, estremamente disponibile a rivedere
alcune loro posizioni sostenute legittimamente in sede di
Commissione. Direi che bisogna prendere atto che la politica è
l'arte della mediazione, ma chi fa politica giustamente deve
prendere atto che la realtà brucia. Anche se il problema
dell'Agraria regionale era stato un cavallo di battaglia dei
Democratici Popolari nell'anno 1972, con un po' di comprensione
dobbiamo dire che le situazioni sono mutate a tal punto che i
democratici popolari sostengono oggi che è giusto chiudere
l'Agraria regionale. Nei confronti dei problemi le forze politiche
possono mutare il loro atteggiamento.
Dobbiamo anche riconoscere che questa maggioranza è solida ed ha
delle aperture nei confronti della minoranza; tuttavia la stessa
apertura che si dimostra in Commissione non la si dimostra in aula.
Io direi che i comportamenti devono essere analoghi. In Commissione
c'è una certa effervescenza invece quando si arriva in aula il
discorso della maggioranza diventa più compatto e omogeneo.
Prendiamo atto che il discorso politico dopo questa "ubriacatura"
sull'agricoltura, dovrà poi riprendere corpo, visto che ci sono
alcune scadenze che dovranno confermare se l'assetto politico
rimarrà tale oppure se ci saranno dei mutamenti sostanziali.
Termino dicendo che comunque voteremo a favore della legge
sull'Agraria regionale, ricordando agli amici Democratici Popolari
che nel quadro politico, che lo vogliano o no, c'è anche il Partito
Socialista. Noi abbiamo assistito con interesse al vostro
congresso, ma voi, con una semplificazione che ci è sembrata un po'
eccessiva, non avete neanche considerato che nel quadro politico
valdostano esiste la nostra forza politica. Noi capiamo che voi
abbiate certe preoccupazioni, che sono quelle di garantirvi due
assessorati (in questa chiave si potrebbe scherzosamente
interpretare la nuova sigla: A.D.P. ancora due posti), però vi
diciamo in quest'aula, che noi non vi vediamo in termini
alternativi e non ci consideriamo sostitutivi nei confronti di
nessuno. Ci consideriamo una forza politica che va considerata per
quello che è, non vuole essere alternativa né sostitutiva. Noi
vogliamo contribuire, dai banchi dell'opposizione, a cambiare il
volto della nostra Regione, confrontandoci con quelle forze che ora
fingono di non vedere che esistono altri partiti politici che
agiscono in questa nostra Valle.
Mi scuso con il Presidente della Giunta, che so avere
particolarmente a cuore i problemi dell'agricoltura e ribadisco il
nostro voto favorevole al disegno di legge.
PRESIDENTE:
Se nessuno chiede la parola passiamo
all'esame dell'articolato.
Do lettura dell'articolo 1.
Articolo 1
La legge regionale 23 maggio 1973, n. 27, istitutiva
dell'azienda autonoma denominata agraria regionale valdostana
è
abrogata.
L'azienda autonoma denominata agraria regionale
valdostana
è
sciolta e posta in liquidazione.
PRESIDENTE:
All'articolo testè letto è stata apportata
una correzione rispetto al testo originario, dopo: "23 maggio,..."
è stato aggiunto il numero "1973".
Se nessuno chiede la parola metto in votazione l'articolo 1 con
la modificazione apportata.
ESITO DELLA VOTAZIONE
Presenti: 32
Votanti: 32
Favorevoli: 26
Contrari: 6
Il Consiglio approva.
PRESIDENTE
: Do lettura dell'articolo 2:
Articolo 2
La Giunta regionale è autorizzata a nominare un liquidatore
dell'agraria regionale valdostana e ad adottare, conformemente alle
leggi vigenti, allo Statuto dell'agraria regionale valdostana, i
provvedimenti amministrativi necessari a liquidare l'azienda
stessa.
PRESIDENTE:
All'articolo testè letto è stata apportata
una modificazione di carattere tecnico alla quarta riga: sono state
soppresse le parole: "alla legge regionale 23 maggio 1973, n. 27",
che sono un riferimento errato. Inoltre il secondo e terzo
capoverso, relativi alla pubblicazione e all'obbligatorietà, sono
stati eliminati ed inseriti nel successivo articolo 3.
Se nessuno chiede la parola pongo in votazione l'articolo 2 così
corretto.
ESITO DELLA VOTAZIONE
Presenti: 33
Votanti: 33
Favorevoli: 26
Contrari: 7
Il Consiglio approva.
PRESIDENTE:
Le Commissioni Consiliari I e III hanno
proposto un emendamento, cioè l'aggiunta dell'articolo 3, di cui do
lettura, facendo osservare che, rispetto al testo proposto dalle
Commissioni, va tolto un inciso alla quarta riga vale a dire: "per
la copertura di organico previsti dal ruolo ad esaurimento":
Articolo 3
Per il personale dipendente dell'Agraria Regionale Valdostana
alla data di entrata in vigore della presente legge che parteciperà
a concorsi pubblici indetti dall'Amministrazione autonoma della
Valle d'Aosta si prescinde dai limiti di età
previsti dalla
legislazione vigente.
PRESIDENTE:
Se nessuno chiede la parola metto in
votazione l'emendamento proposto dalla terza Commissione.
ESITO DELLA VOTAZIONE
Presenti: 33
Votanti: 33
Favorevoli: 26
Contrari: 7
Il Consiglio approva.
PRESIDENTE:
Do lettura dell'articolo 3:
Articolo 3
Per il personale dipendente dell'Agraria regionale valdostana
alla data di entrata in vigore della presente legge che parteciperà
a concorsi pubblici indetti dall'Amministrazione Autonoma della
Valle d'Aosta si prescinde dai limiti di età
previsti dalla
legislazione vigente.
La presente legge sarà pubblicata nel Bollettino Ufficiale
della Regione.
E' fatto obbligo a chiunque di osservarla e di farla
osservare come legge della Regione Valle d'Aosta.
PRESIDENTE:
Il Consiglio è chiamato ora ad esprimersi per
votazione segreta sul complesso della legge.
VOTAZIONE A SCRUTINIO SEGRETO
ESITO DELLA VOTAZIONE
Presenti: 33
Votanti: 33
Favorevoli: 25
Contrari: 8
Il Consiglio approva.
