Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.
DEMANIO E PATRIMONIO REGIONALE



Oggetto del Consiglio n. 508 del 15 aprile 2009 - Resoconto
OGGETTO N. 508/XIII - Interpellanza: "Destinazione a servizi
dell'Azienda USL di un immobile sito nel comune di Quart".
Interpellanza
Considerato che nel dicembre 2007 la Giunta Regionale
acquistava un immobile nel Comune di Quart per destinarlo a servizi
dell'Azienda USL;
Tenuto conto che la porzione di immobile acquistata destinata
ad uffici non è ultimata e che per renderlo usufruibile necessita
di interventi contemplati nel progetto allegato alla stima
stessa;
Appreso che nelle conferenze di servizi è stato stabilito che
è l'Azienda USL ad assumersi il ruolo di stazione appaltante con
l'onere di curare la direzione lavori e l'esecuzione degli
stessi;
Visto che nel marzo 2008 la porzione di fabbricato è stato
ceduto in comodato all'Azienda USL;
i sottoscritti Consiglieri regionali
Interpellano
l'Assessore alla sanità, salute e politiche sociali affinché
illustri:
1)
se gli intendimenti in merito a tale dossier sono
gli stessi rispetto alla precedente legislatura e se verrà
rispettato il termine di fine lavori o, diversamente, quali le
nuove scelte politiche.
F.to: Chatrian - Giuseppe Cerise
Président
- La parole au Vice-président Chatrian.
Chatrian (VdAV-R)
- Grazie, Presidente. Volevamo
conoscere principalmente lo stato dell'arte di questo
dossier
. Nel 2006 il Consiglio regionale decide di inserire
nel programma degli acquisti immobiliari un lotto importante a
Quart per destinare il tutto a uffici per servizi veterinari per
l'azienda USL della Valle d'Aosta. È curioso che si decida di
acquistare questa parte di importante fabbricato e il 7 dicembre
2007 la Giunta regionale approvi l'acquisto di tale porzione, una
porzione che non è ultimata e che necessita di interventi affinché
lo stesso possa essere destinato all'uso previsto secondo il
progetto allegato alla stima. Costo dell'operazione all'epoca:
3.080.000 euro più IVA e nel mese di marzo il tutto viene dato in
comodato all'USL Valle d'Aosta. Vorremmo conoscere gli intendimenti
in merito e lo stato dell'arte del singolo
dossier
.
Président
- La parole à l'Assesseur à la santé, au
bien-être et aux politiques sociales, Albert Lanièce.
Lanièce A.
- Grazie, Presidente. Alla chiara domanda,
"se gli intendimenti in merito a tale dossier sono gli stessi
rispetto alla precedente legislatura e se verrà rispettato il
termine di fine lavori o, diversamente, quali siano le nuove scelte
politiche"
, risponderò in modo molto preciso. Si confermano gli
intendimenti a suo tempo espressi in merito alla destinazione
dell'immobile, l'Azienda USL ha terminato la fase relativa alla
distribuzione interna dei locali per tutte le strutture interessate
e si accinge ad avviare la gara di appalto per i lavori necessari.
Da aggiungere che il Piano di edilizia triennale che è allegato al
PAL 2009, in corso di approvazione, prevede per il 2009 l'avvio da
parte dell'Azienda USL dei lavori di completamento dell'immobile
sito nel comune di Quart per una sua destinazione finale a servizi
dell'Azienda USL. Confermiamo quindi la volontà politica sanitaria
di portare avanti questa scelta, che l'Esecutivo di allora aveva
fatto e che noi confermiamo.
Président
- La parole au Vice-président Chatrian.
Chatrian (VdAV-R)
- Grazie. Prendiamo atto della
conferma, quindi degli intendimenti e del fatto che l'azienda USL
sta mettendo in appalto l'opera. Faccio qualche passo indietro,
Assessore, lei conosce meglio di me questo
dossier
,
assolutamente; una scelta politica ben precisa è stata quella di
velocizzare per dare delle risposte immediate, quindi acquisire un
fabbricato già in costruzione per poi terminare come parte pubblica
la distribuzione, come lei ha detto. A luglio 2007 in conferenza di
servizio (questo lo cita la deliberazione di acquisto):
"è
necessario procedere all'acquisto del fabbricato, l'azienda USL
assumerà il ruolo di stazione appaltante e curerà la direzione e
l'esecuzione dei lavori per il completamento dell'immobile"
,
come lei ci ha confermato. Gli intendimenti quindi sono gli stessi,
la copertura finanziaria era già inserita nel biennio 2007-2009,
accordo di programma fra Regione e USL, scrittura privata fra
azienda e Assessorato e poi al punto n. 7 si prende atto che il
progetto allegato alla relazione di stima... stento a capire quello
che lei oggi ci dice, è stato ritenuto dai competenti uffici
dell'azienda USL valido ed idoneo ai fini della sua approvazione da
parte della stazione appaltante sia per l'espletamento delle
procedure di appalto, sia per la realizzazione delle opere di
completamento dell'immobile, al fine di rendere quest'ultimo adatto
all'uso previsto dal vigente piano degli acquisti immobiliari della
Regione. Al punto n. 8 si dice:
"per quanto riguarda la
tempistica necessaria al completamento dell'immobile, si decide che
il lasso di 24 mesi proposto dall'azienda USL per l'espletamento
delle procedure di appalto per il completamento del lavoro è
ritenuto vincolante salvo il verificarsi di elementi
oggettivi"
. Successivamente, deliberazione di Giunta di marzo
2008, si riprende questo passaggio, si dà atto della volontà e c'è
la firma del comodato. Da un anno a questa parte lei ci dice che
"in questo anno l'Assessorato e l'azienda hanno predisposto
ulteriormente il progetto, progetto che era già stato approvato
dall'azienda USL, in più all'interno del comodato si diceva che in
24 mesi il tutto doveva essere terminato". Oggi lei ci dice che
l'azienda USL e l'Assessorato competente hanno ulteriormente
probabilmente modificato il progetto esecutivo e si inizierà la
gara d'appalto. Alla faccia quindi dell'efficienza, dell'efficacia
e della rapidità! Assessore, mi spiace, ma questa è "carta che
canta", sono deliberazioni approvate un anno fa, comodato approvato
un anno fa con una tempistica e dei dettagli ben precisi e
soprattutto con una volontà precisa che era quella di acquisire un
bene, già all'80% realizzato, e da ultimare in sede di... Esprimo
un rammarico dal punto di vista amministrativo, ma soprattutto dal
punto di vista politico, ne conseguo che i tempi saranno più lunghi
rispetto a quello che è stato approvato nella vecchia deliberazione
di Giunta.
