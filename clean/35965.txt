Classificazione
CONSULTE COMMISSIONI E ORGANI COLLEGIALI



Oggetto del Consiglio n. 275 del 26 novembre 2013 - Resoconto
OGGETTO N. 275/XIV - Rinnovo integrale del Comitato regionale
per le comunicazioni (Co.re.com.) ai sensi dell'articolo 3, comma
6, l.r. 26/2001.
Presidente
- Colleghi, non ripercorrerò tutte le tappe
della vicenda nota, anche perché fanno parte del verbale
dell'ultima seduta, abbiamo ricostruito in maniera puntuale tutta
quella che è stata la vicenda e, quindi, aprirei subito la
discussione generale. Ci sono delle richieste d'intervento, delle
proposte, dei nominativi? Colleghi, se nessuno intende prendere la
parola...la parola al collega Perron.
Perron (UV)
- Grazie Presidente.
Ero stato, nel Consiglio scorso, quello che era intervenuto
chiedendo una dilazione su questo tema, ravvisando un clima non
ottimale per arrivare a questa nomina, al fine di poterne discutere
in una seduta successiva. Abbiamo avuto un incontro con i
Capigruppo, dove, in qualche modo, pur immaginando di poter
costruire un clima all'insegna della serenità per giungere ad una
nomina condivisa. Se riscontriamo un clima positivo - mi permetto
di dire - sotto il profilo politico, forse nei contenuti e sulla
procedura siamo distanti, purtroppo, e sottolineo "purtroppo", fra
maggioranza e opposizione. Semplicemente a noi pare, comunque, se
non ho interpretato male, esiste anche un'urgenza, esiste la
necessità, stando a quanto previsto dalla legge, di procedere alla
nomina di quest'organismo, le cui funzioni non voglio ripercorrere,
perché ne abbiamo ampiamente discusso.
Noi siamo quindi nella condizione di fare dei nomi, di
immaginare una Presidenza di quest'organismo, e l'approccio che
avevamo avuto era quello di immaginare una composizione che
riflettesse in qualche modo la "geografia politica" - passatemi
questo termine - che esiste all'interno di quest'aula. Avevamo cioè
immaginato, rispetto alla composizione che c'era nella legislatura
scorsa, una composizione di cinque membri, immaginando tre persone,
tre nomine, guardando la professionalità e guardando i curricoli;
tre nomine riservate alla maggioranza, di cui una di queste doveva
ricoprire la Presidenza di quest'organismo e due componenti
riservati all'opposizione. Ci sembrava, questo, un approccio
corretto, abbiamo cercato di lavorare per giungere a questo, e con
rammarico prendiamo atto, se non ho interpretato male, che così non
è. Dal nostro punto di vista, Presidente, noi riteniamo opportuno e
importante che quest'organismo, viste le funzioni che esercita,
venga costituito, e che sia messo per quanto possibile nella
condizione di poter operare, di svolgere quindi fino in fondo
appieno tutte le funzioni che la legge gli attribuisce e gli
compete.
Noi proponiamo quindi tra questi componenti: Enrica Ferri, Guido
Dosio, Barbara Grange e Bruno Baschiera. All'interno di questi
nominativi noi immaginiamo che, se la minoranza non è ancora nella
condizione di esprimere quanto meno un nome per giungere ad una
logica di condivisione, di istituzionalità all'interno di
quest'organismo, non avendo accolto quella proposta che ci sembrava
ragionevole dei tre a due...all'interno di queste nomine, noi
individuiamo nella figura di Enrica Ferri la figura adatta a
ricoprire il ruolo di Presidente del Co.Re.Com.. Immaginando
quindi, Presidente, se non ricordo male, che sono necessarie due
votazioni, le chiedo, quindi...dal nostro punto di vista, di
organizzare le votazioni in modo che Enrica Ferri sia candidata
alla Presidenza di quest'organismo e immaginare, poi, le votazioni
successive. Grazie.
Presidente
- Grazie collega Perron. Non posso che
condividere le sue osservazioni sulla necessità che questo
importante organismo, incardinato in seno alla Presidenza del
Consiglio, possa riprendere appieno le sue funzioni e portare
avanti il lavoro prepostogli.
Ci sono altre richieste d'intervento su quest'argomento? La
parola al collega Bertschy.
Bertschy (UVP)
- Grazie Presidente.
Sicuramente rileviamo da parte della maggioranza...e non abbiamo
anche, come abbiamo sottolineato nella riunione dei Capigruppo, un
atteggiamento diverso rispetto a quello che deve essere un
ragionamento politico che si fa all'interno di questo Consiglio
regionale e che, dall'inizio di questa legislatura, noi chiediamo
che venga rispettato; quindi, come abbiamo detto in riunione dei
Capigruppo a nome dei quattro gruppi di opposizione, non possiamo
che sottolineare positivamente la capacità di vedere le cose sotto
un'altra luce.
Quello che invece rimane, che marca profondamente la differenza,
in questo caso sul Co.re.com., è il metodo che noi immaginiamo per
arrivare a comporre un organismo, metodo che, richiamando anche
quello di cui stiamo parlando...ecco, è un organismo che ha avuto
un'esperienza sicuramente negativa con questo, e quando dico
"negativa" non mi riferisco alle persone che l'hanno composto, mi
riferisco all'organismo nel suo complesso, che ha visto purtroppo,
e ci vede ancora oggi, oggetto di una trattazione di un argomento
in Consiglio che comunque è sotto diffida. Abbiamo avuto documenti,
come Capigruppo, per chiarire la nostra posizione come Consiglieri
dell'Assemblea, però siamo in una situazione ancora complicata
sotto il profilo della legittimità di quello che andiamo a fare. E
allora il risultato di un'esperienza come questa ci portava a dire
di utilizzare e di fare un percorso differente per andare a
comporre un nuovo organismo, il Co.re.com.. L'atteggiamento
positivo non ha fatto seguire un percorso positivo.
Ci siamo visti questa mattina, abbiamo avuto questa mattina la
possibilità di conoscere i nomi; quello che immaginavamo di fare
era sicuramente qualche cosa di diverso, soprattutto perché rimane
forte, e deve rimanere in tutti noi forte, l'attenzione politica a
quella che è stata la discussione politica sul Co.re.com. alcuni
Consigli fa. Noi abbiamo necessità che questo organismo lavori
nella maniera più indipendente possibile, nella maniera più
trasparente possibile, non tanto per noi eletti, ma per conto della
comunità tutta, delle persone che debbono poter fruire di un
organismo che possa controllare l'informazione pubblica e non, in
Valle d'Aosta. Quindi l'articolo 3, comma 1, quando dice che:
"Il Comitato è composto dal Presidente e da altri quattro
componenti. I cinque componenti sono scelti fra persone che diano
garanzia di assoluta indipendenza sia dal sistema politico
istituzionale che dal sistema degli interessi di settore delle
comunicazioni e che possiedano competenza ed esperienza comprovate
nel settore della comunicazione nei suoi aspetti culturali,
giuridici, economici e tecnologici"
, ci fa dire che il percorso
per arrivare a questa nomina doveva e poteva essere differente.
Probabilmente non siamo stati chiari a sufficienza, nessuno di noi;
quello che oggi però andiamo a votare è una cambiale in bianco, non
conosciamo ancora oggi i
curricula
delle persone che andremo
a votare, non siamo in grado di fare una valutazione che non sia
altro che fidarci di quello che ci viene proposto.
Quello che abbiamo quindi proposto - e quello che vorremmo - è
di avere ancora il tempo di fare percorsi diversi, altrimenti ci
limiteremo a non ritirare la nostra scheda elettorale e il
Co.Re.Com verrà composto, per ora, con il metodo che avete scelto
per comporlo, e noi, appunto, ci riserviamo di fare altre scelte.
Quindi per quello che i gruppi di opposizione credono sia
necessario valutare politicamente quelli che sono organi politici,
organismi come questi, di garanzia, che devono avere una valenza
che va al di là di quelle che sono le rappresentanze politiche,
dobbiamo scegliere d'ora in avanti metodi e percorsi che ci portino
a valutare in termini più tecnici e professionali le persone che
andiamo a nominare ed evitare di trovarci in questa
impasse
.
Presidente
- Grazie. Altri? Non ci sono altre richieste?
Possiamo procedere? Procediamo quindi alla votazione. Facciamo
distribuire la scheda per la votazione. Ah...ha chiesto nuovamente
la parola il collega Bertschy.
Bertschy (UVP)
- Ancora una cosa. Chiedo solo, a tutela
di tutti: l'organismo verrà composto per i suoi quattro quinti in
questa votazione...è legittimo? funziona l'organismo con questa
composizione? si può procedere in questi termini?
Presidente
- Sì, l'indicazione è quella di procedere con
la votazione di quattro membri, ricordando che è una votazione
segreta e ci sono tre espressioni di preferenze. Procediamo quindi
alla distribuzione delle...
Ah, scusi, collega Donzel, le chiedo scusa, non avevo visto la
prenotazione. Ha la parola.
Donzel (PD-SIN.VDA)
- Scusi Presidente, siccome io non ho
avuto modo di avere il curriculum del candidato Presidente, volevo
chiedere un'informazione: se per caso la Signora Enrica Ferri è la
stessa Enrica Ferri che fu candidata nel 2001, presentata da Frassy
di...allora credo che fosse Forza Italia, e che giunse quarta nelle
votazioni...non è la stessa persona? Non lo so, sto chiedendo...
Era solo per conoscenza, perché nel 2001 si votò per il Co.re.com.
e fu candidata da Forza Italia, da Frassy, una "Enrica Ferri" che
sui classificò quinta...allora se ne eleggevano quattro; fu
bocciata perché passarono Bertolini Enzo, Patacchini Renato,
Torrione Gianni e Amedeo Daniele Michele, mentre Enrica Ferri non
fu votata perché presentata da Forza Italia. Può darsi che qui
tante persone...ho visto battaglie di cani e di gatti, eccetera,
può darsi che il gatto sia diventato cane, il cane gatto...non so
se Enrica Ferri appartiene a questa specie animale, che è
mutante...solo volevo sapere se si trattava della stessa persona,
perché è curioso che una persona bocciata in un'elezione venga
presentata da un partito avverso, che poi, cioè...solo per
conoscenza, ecco, che non ci sia la sorpresa per noi che non
abbiamo avuto
curriculum
, di non sapere se votiamo per il
cane o per il gatto, per il leone rampante o per Forza Italia!
Ecco, insomma, solo per conoscenza...il voto...si vota così, alla
"viva"...noi no, noi vogliamo votare e sapere chi sono le persone,
tutto qui! Anche le persone è giusto che magari cambino
idea...magari nel 2001 uno era di Forza Italia, adesso è
dell'Union, non lo so...
Presidente
- La ringrazio. Sinceramente non riesco a
comprendere l'osservazione fatta...non lo so, non so se si tratta
della stessa persona e, qualora si trattasse della stessa persona,
non riesco davvero a percepire quale sia il problema su questa
osservazione.
Possiamo procedere alla distribuzione della scheda per la
votazione della figura del Presidente. Colleghi, veramente, vi
chiedo solo di prenotarvi, perché sennò non mi appare sullo
schermo...non funziona...dovremmo spostare la postazione.
Ha la parola il collega Cognetta...le chiedo scusa, ma non ho la
prenotazione.
Cognetta (M5S)
- C'è un guasto, scusi...grazie
Presidente.
Solo per chiarire la domanda che mi sembra lei non ha colto,
quella del mio collega Donzel. Siccome all'articolo 3 c'è scritto:
"Il Comitato è composto dal Presidente e da altri quattro
componenti. I cinque componenti sono scelti fra persone che diano
garanzia di assoluta indipendenza sia dal sistema politico
istituzionale che dal sistema degli interessi di settore delle
comunicazioni"
...era questa la domanda che stava facendo
Donzel! Riferendosi alla legge, diceva: ma questa persona è
effettivamente indipendente e che dà garanzia assoluta? Tutto qua!
Non so se adesso è più chiara la domanda...sennò spiego meglio.
Grazie.
Presidente
- Se il nome è stato proposto, evidentemente è
stato fatto tutto quello che è l'iter procedurale di analisi dei
requisiti...
Ha chiesto la parola il collega Viérin.
Viérin L. (UVP)
- Grazie Presidente.
Io volevo invece sottolineare un altro aspetto. La legge
regionale sul Co.re.com. è abbastanza chiara. All'articolo 3, il
comma 3 dello stesso articolo cita che almeno un componente debba
essere espresso dalla minoranza. Allora, la richiesta che il
Capogruppo Bertschy di opposizione aveva formulato era
semplicemente capire se si poteva procedere lo stesso, non tanto
sulle modalità di votazione, quindi con il voto limitato alle
schede, ma per capire se la minoranza, come disposto dalla legge,
deve o non deve essere presente all'interno di quest'organo e, in
caso di assenza della minoranza, come si intende procedere.
Presidente
- Noi ribadiamo, soprattutto a livello di
Presidenza del Consiglio, la volontà che almeno un componente,
anzi, sottolineiamo l'apertura che era stata fatta, convinta,
un'apertura convinta e condivisa di una composizione diversa che
fosse...scusate, colleghi, eh...tre componenti per la maggioranza e
due per la minoranza.
Apprendiamo con vivo stupore, oggi, che la minoranza non intende
formulare dei nomi per la propria candidatura. Non intendiamo
naturalmente ledere quelli che sono i diritti della minoranza,
espressi per di più in un testo di legge; quindi procederemo,
proprio in ottemperanza a quello che è il nostro dovere, anche per
rendere operativo questo importante organismo che si trova in
effetti in una paralisi, e chiediamo che oggi si proceda alla
votazione almeno per il reintegro dei quattro membri!...con estremo
rammarico per non essere arrivati al raggiungimento di quello che
era un accordo per una composizione anche più equa... Va bene?
Possiamo procedere? Non ci sono altri?
Ha chiesto la parola il collega Bertschy.
Bertschy (UVP)
- ...il dibattito, il clima che si è
creato...
Noi abbiamo solo posto una questione di legittimità, Presidente,
abbiamo solo chiesto una questione di legittimità. Allora è chiaro
che è scritto, all'articolo 3, comma 3, ultima riga:
"un
componente deve essere espresso dalla minoranza"
. Io ho
chiesto: il Co.re.com. può funzionare con quattro persone su
cinque? Stop! Il resto...sull'imparzialità mi sembra che i commenti
siano già stati fatti e ognuno si assuma le sue responsabilità di
quello che è previsto all'articolo 3, comma 1. Quello che ci
interessa oggi è rendere legittimo, poi è chiaro che sarà un
Co.re.com. che funzionerà per i suoi quattro quinti.
Presidente
- Certo, può naturalmente funzionare con
quattro membri. Ovviamente le ribadisco il rammarico di non poter
procedere a una votazione che sia completa. Va bene?
Ha chiesto la parola la collega Morelli.
Morelli (ALPE)
-
Président
, rammarico per
rammarico, anche noi ci rammarichiamo! Ci rammarichiamo che non sia
stato adottato un percorso condiviso, ma un percorso condiviso
serio! Non si arriva, alle 8 e mezza del mattino del Consiglio, a
comunicare dei nomi!
Per noi un percorso condiviso serio era un percorso che veniva
anticipato la scorsa settimana e vedeva tutto il Consiglio proporre
dei nomi, con dei relativi
curriculum
, non in questo modo!
Noi non possiamo accettare questa procedura, è evidente! Quindi lei
si rammarica, ma anche noi ci rammarichiamo, più di lei forse,
perché, ancora una volta, i metodi non sono condivisi, non sono
rispettate le cose che vengono dette.
Noi, quindi, non possiamo partecipare a questa votazione.
Presidente
- Possiamo procedere alla distribuzione delle
schede per la votazione del Presidente? Chiedo la distribuzione
delle schede...e, in seguito, l'appello...per il Presidente.
Appello nominale
Presidente
- Comunico l'esito della votazione: su 35
Consiglieri, 18 votanti.
Ha riportato voti:
Enrica Ferri: 18
Schede non ritirate: 17
Procediamo quindi ad una seconda votazione. Chiedo la
distribuzione della scheda e poi l'appello per la votazione.
Appello nominale
Presidente
- Do l'esito della votazione, colleghi: su 35
Consiglieri, 18 votanti e 17 schede non ritirate.
Ha riportato voti:
Enrica Ferri: 18
Ha chiesto la parola...no, chiedevo solo se si poteva
interrompere la votazione...le chiedo scusa. Finiamo la votazione
della presidenza e poi...per che cosa? perché non si possono
interrompere le votazioni, collega Cognetta...prego.
Cognetta (M5S)
- Sì, grazie Presidente.
Solo per avere una sospensione, perché dal nostro Ufficio
legale, rispetto alla questione dei membri, cinque membri, e così
via, abbiamo delle notizie che vorrei innanzitutto condividere con
la minoranza; quindi se ci può lasciare un breve momento di
sospensione, in quanto ne parliamo un attimo tra di noi, e poi,
magari, andiamo avanti. Grazie.
Presidente
- Sospendiamo...finiamo la votazione della
Presidente e poi chiediamo...sì...
Il Consiglio è sospeso per 10 minuti.
Si dà atto che la seduta è sospesa dalle ore 17,08 alle ore
17,14.
Presidente -
Colleghi, possiamo riprendere i nostri
lavori. Qualcuno intende prendere la parola in seguito alla
sospensione? La parola al collega Bertschy.
Bertschy (UVP)
- Sì, Presidente.
Noi rimaniamo con tutti i nostri dubbi sulla legittimità di
questo atto e sono, a nome dei gruppi di opposizione, a chiedere
una convocazione dei Capigruppo alla presenza dell'Ufficio
legislativo della Regione, per fare le verifiche che ci sono
state...e, se possibile, del Segretario generale...per fare gli
approfondimenti rispetto alle verifiche che noi abbiamo fatto.
Presidente
- Colleghi...sì, credo che possiamo fare
questo ulteriore approfondimento. Naturalmente noi abbiamo già
interpellato sia l'Ufficio legale che i nostri uffici del Consiglio
regionale. Se questo può essere un passaggio che può, in qualche
modo, chiarire questa procedura, credo che non ci sia nessuna
difficoltà a riunirci per 10 minuti, qui, nella sala a fianco...ma
il Consiglio è sospeso...collega Bertschy,
vuole?...legislativo...no, no, no, legislativo.
Si dà atto che la seduta è sospesa dalle 17,14 alle
17,28.
(Rini) Presidente -
Bene, colleghi, credo che la
sospensione sia stata utile per un chiarimento, per tutte le parti
coinvolte. Possiamo procedere...colleghi, siete invitati a tornare
in aula. Possiamo procedere alla distribuzione delle schede per la
terza votazione, nella quale, ricordo, è richiesta, quindi, la
maggioranza di 18 preferenze. Prego, possiamo distribuire la scheda
per la votazione.
Appello nominale
Presidente
- Colleghi, vista l'assenza dall'aula della
minoranza, chiedo ancora a un componente della maggioranza di
partecipare come scrutatore alle operazioni di voto. Posso nominare
Péaquin? Ha voglia solo di partecipare come scrutatore alle
operazioni di voto? Grazie. Allora, colleghi, possiamo dare l'esito
della votazione.
Consiglieri presenti: 18
Schede non ritirate: 17
Ha riportato voti:
18 Ferri Enrica: 18
Ferri Enrica viene quindi eletta Presidente del Co.re.com., alla
quale, a nome mio personale e di tutto il Consiglio regionale,
quindi, facciamo i migliori auguri di un buon lavoro. Procediamo
ora alla votazione dei membri. Chiediamo la distribuzione delle
schede. Prima di procedere alla votazione, forse...chiede la parola
il collega Viérin. Io mi scuso se prima non abbiamo potuto
concederla, ma siccome l'articolo...ho suonato, ho suonato il
campanello per chiedere il rientro in aula...l'articolo 79 del
nostro Regolamento non concedeva la facoltà di interrompere le
operazioni di voto, che erano già in fase di svolgimento.
Collega Viérin, ha la parola.
Viérin L. (UVP)
- Presidente, noi aspettavamo il rientro
di tutti i Capigruppo, perché, visto che c'era stata una Conferenza
dei Capigruppo, al rientro avremmo voluto annunciare le
determinazioni. Allora, non ci è sembrato garbato non aspettare il
rientro della collega Morelli e del collega Bertschy che adesso
cercheranno di riassumere, a nome delle opposizioni, la nostra
determinazione di abbandonare l'aula. Allora, il mio appunto sul
voler intervenire era semplicemente riferito al fatto che, per
completezza dell'organo...ecco, non c'era tutta la
composizione...noi avremmo semplicemente voluto motivare questa che
è stata una scelta che è derivata proprio dalla sospensione che era
stata richiesta.
Presidente
- ...infatti diverse volte ho chiesto se
potevamo intraprendere...comunque se ci sono richieste
d'intervento, colleghi...collega Bertschy, ha la parola.
Bertschy (UVP)
- Semplicemente perché riteniamo di
concludere il percorso della non-espressione del nostro componente;
quindi la nostra presenza in aula ha completato, sotto il profilo
della rappresentanza proprio della legge, questa possibilità che ci
è stata data, ecco, di non esprimere un componente all'interno di
un...che, tra l'altro, completa un metodo che non abbiamo
condiviso. Stop. Il fatto di non essere presenti non ha dato
possibilità di fare confusione sul quinto nome che eventualmente
poteva uscire; quindi i gruppi di opposizione ritengono questa
posizione, pur avendo avuto...sì, pur avendo avuto in Conferenza
dei Capigruppo le spiegazioni del caso, ritengono che questo
provvedimento non sia legittimo nel senso che l'organo non è
completo. Grazie.
Presidente
- Grazie collega. Non ci sono altre richieste?
Ha chiesto la parola il collega Ferrero.
Ferrero (M5S)
- Grazie Presidente.
Noi continuiamo a sottolineare la questione che, a nostro
avviso, la votazione, quindi poi la costituzione del Comitato, sarà
illegittima. Prenderemo quindi tutte le iniziative del caso, sia a
livello di AGICOM, che di organismi di vigilanza, perché qui si
tratta di un organismo di controllo e di garanzia. Il fatto che
comunque non sia possibile una costituzione regolare come previsto
dalla legge, a nostro avviso rende...diciamo "impossibile" la
costituzione. Grazie.
Presidente
- Vorrei solamente, ad onor del vero e per
onor di cronaca, anche ricordare il passaggio che è avvenuto nella
Conferenza dei Capigruppo, alla presenza del dirigente; poi,
insomma, le riunioni sono verbalizzate, quindi non credo che stiamo
dicendo niente di nuovo. L'Ufficio legislativo ha ribadito come sia
naturalmente nella facoltà, in questo caso delle forze di
maggioranza, di proporre i loro membri per far sì che questo
importante organismo di vigilanza possa prender appieno le sue
funzioni.
Ha chiesto la parola il collega Donzel.
Donzel (PD-SIN.VDA)
- Sì, ecco, lei è stata così cortese
e gentile di fare una sintesi di un parere legale. Per quanto mi
riguarda, la sintesi del parere legale non è proprio così, è un po'
semplificata come sintesi...lei arriva al succo. Allora, se
vogliamo far scrivere un parere legale e dirlo qui, davanti a
tutti, visto che c'è gente che ci ascolta, lo facciamo mettere per
iscritto, ma non lo sintetizziamo in questa maniera, che darebbe
l'impressione che qualcuno qui non ha capito bene di che cosa si
stia parlando, mentre invece c'è un parere chiaro,
un'interpretazione chiara. Hanno espresso delle opinioni in merito,
opinioni che sono state espresse anche con qualche dubbio di
passaggio e qualche paragone remoto, a memoria. Quindi, se
vogliamo, visto che parliamo e siamo ascoltati dai valdostani, non
facciamo delle sintesi esagerate! La maggioranza ha ritenuto
opportuno procedere e, se lei vuole, legga il parere legale per
iscritto e non dia una sintesi così brutale di un parere più
articolato. Grazie.
Presidente
- Ricordo che ci sarà poi un verbale che
riporterà per intero quello che è stato il parere espresso.
Possiamo procedere con la votazione dei membri?
Ha chiesto la parola il collega Bertschy.
Bertschy (UVP)
- ...ovviamente, noi usciremo di nuovo
dalla sala. Grazie.
Presidente
- Bene. Chiedo quindi agli uscieri di
distribuire la scheda per la votazione e, in seguito, di procedere
con l'appello.
Appello nominale
Presidente
- Bene, diamo comunicazione del risultato di
questa votazione.
Consiglieri presenti: 18
Votanti: 18
Hanno riportato voti:
Dosio: 18
Grange: 18
Baschiera: 18
Risultano, quindi, eletti, quali componenti del Comitato
regionale per le comunicazioni della Valle d'Aosta, i Signori:
Dosio, Grange Barbara e Baschiera, per la durata di cinque anni;
anche a loro, naturalmente, i nostri auguri di miglior lavoro.
Colleghi, possiamo passare al punto 23 all'ordine del
giorno.
