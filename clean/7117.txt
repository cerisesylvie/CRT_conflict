Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1620 del 7 novembre 1985 - Resoconto
OGGETTO N. 1620/VIII - SOLIDARIETA' CON GLI INVALIDI CIVILI.
- APPROVAZIONE DI ORDINE DEL GIORNO.
PRESIDENTE:
Ci sono da esaminare alcuni argomenti per i
quali è richiesta l'iscrizione d'urgenza all'ordine del giorno, con
la maggioranza qualificata di 24 voti favorevoli.
L'ordine del giorno che vi è stato distribuito questa mattina,
sottoscritto da tutti i Capi Gruppo, riguarda la delegazione degli
invalidi civili che ha espresso quelle richieste di voti al Governo
della Repubblica, alla Camera dei Deputati ed al Senato.
Inoltre vi sono due disegni di legge, che vi vengono distribuiti
in questo momento e per i quali l'Assessore Borbey richiede
l'iscrizione d'urgenza che è stata concordata e accolta dal
Presidente della Giunta in questo scambio informale di opinioni. Si
propone inoltre di rinviare l'oggetto concernente gli "Asili Nido",
cioè il n. 23, e di proseguire fino ad esaurimento gli altri
oggetti iscritti all'ordine del giorno.
Se nessuno chiede la parola metto in approvazione l'iscrizione
dell'ordine del giorno relativo all'oggetto n. 1620:
ESITO DELLA VOTAZIONE
Presenti, votanti e favorevoli: 28.
IL CONSIGLIO
- ai sensi del 2° comma dell'articolo 50 del Regolamento interno
del Consiglio;
DELIBERA
di procedere nell'adunanza in corso alla discussione e alla
decisione sull'ordine del giorno "Solidarietà con gli invalidi
civili", presentato dai Consiglieri Aloisi, Baldassarre, Berti, De
Grandis, Mafrica, Maquignaz, Pedrini, Ricco, Stévenin, Torrione e
Viberti.
PRESIDENTE:
Do lettura dell'ordine del giorno presentato
dai Capi Gruppo consiliari:
ORDINE DEL GIORNO
IL CONSIGLIO REGIONALE DELLA VALLE D'AOSTA
Premesso
che la Costituzione della Repubblica riconosce ai cittadini
inabili al lavoro e sprovvisti dei necessari mezzi di
sostentamento, il diritto ad una assistenza sociale decorosa,
indispensabile per la loro sopravvivenza;
Constatato
che lo Stato concede, oltre alla assistenza sanitaria,
trattamenti pensionistici per i ciechi, i sordomuti, i mutilati ed
invalidi civili totalmente inabili al lavoro o con una riduzione
della capacità lavorativa superiore ai due terzi;
Considerato
che con legge n. 33 del 1980 sono stati stabiliti nuovi
criteri di pensionamento che elevano il tetto di reddito personale
riferendolo alla persona;
Venuto a conoscenza
che il disegno di legge finanziaria per il 1986 varato dal
Consiglio dei Ministri e di prossimo esame da parte del Parlamento
fa riferimento per la concessione delle prestazioni economiche non
più al reddito personale ma a quello familiare e che a tale livello
di reddito verrà anche collegato l'eventuale esonero dal pagamento
di tickets sanitari;
Considerato
che le decisioni governative penalizzano fortemente la
categoria degli invali di aggravando ancor più le già difficili
condizioni economiche degli stessi;
Fa voti
al Governo della Repubblica, alla Camera dei Deputati ed al
Senato della Repubblica affinché le modifiche limitati ve contenute
nella legge finanziaria, per quanto attiene alla concessione delle
provvidenze economiche in favore degli invalidi, vengano
eliminate.
PRESIDENTE:
Se nessuno chiede la parola metto in
approvazione l'ordine del giorno relativo all'oggetto n. 1620:
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
