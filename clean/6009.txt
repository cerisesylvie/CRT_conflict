Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 432 del 20 marzo 1984 - Resoconto
OGGETTO N. 432/VIII - RICERCA DI UN'AGENZIA PUBBLICITARIA PER
IL RILANCIO DELLA CASA DA GIOCO DI SAINT-VINCENT -
(Interrogazione).
PRESIDENTE
: Do lettura dell'interrogazione presentata dal
Consigliere Baldassarre.
INTERROGAZIONE
Nella riunione della I Commissione consiliare "Affari
Generali" in cui
è
stato esaminato il calendario delle
manifestazioni del Centro Congressi di Saint-Vincent, l'Assessore
regionale Borbey affermò in quella occasione che si stava cercando
un'agenzia pubblicitaria per il rilancio delle stesse
Manifestazioni e del Casinò di Saint-Vincent per una spesa
complessiva di oltre 1 miliardo.
Il sottoscritto Consigliere regionale
INTERROGA
l'Assessore regionale al Turismo, Urbanistica e Beni
Culturali per conoscere:
1)
il numero delle Agenzie interpellate ed il metodo
usato per la scelta di quest'ultime;
2)
a quale agenzia è stato affidato l'incarico e
l'ammontare complessivo di tale operazione.
PRESIDENTE
: Ha chiesto la parola l'Assessore al Turismo,
Urbanistica e Beni Culturali Borbey; ne ha facoltà.
BORBEY (D.C.):
Rispondo all'interrogante dicendo che
domani, alle ore 19,00, un'agenzia farà alcune proposte alla SITAV
e alla Giunta regionale. Il sottoscritto sarà presente e forse ci
saranno anche alcuni funzionari, come il Commendatore Colombi.
Questa proposta è stata fatta dalla SITAV all'Amministrazione
regionale perché quell'agenzia, secondo la SITAV, è specializzata
nel rilancio dell'immagine di grosse società o grosse industrie che
hanno avuto tracolli o difficoltà nella propria operatività.
Non c'è, per adesso, nessun incarico e nessun impegno di spesa
poiché si aspetta che l'agenzia faccia alcune proposte. Noi
riteniamo, come Giunta che, anche se queste proposte saranno
ritenute eccezionali e se saremo noi, assieme alla SITAV, a
scegliere la strada da percorrere, senz'altro interpelleremo ancora
almeno altre 3 agenzie prima di affidare l'incarico specifico e
stabiliremo allora il budget da affidare a una agenzia.
E' vero che abbiamo accantonato circa 1 miliardo, ma dobbiamo
anche dire che i gala e gli incontri stanno avendo un successo
insperato. Per prevedere una partecipazione di 250 persone,
normalmente venivano spediti inviti a circa 600 persone: negli
ultimi gala, del 1983 partecipavano al massimo 300 persone, mentre
per l'ultimo gala Rouge et Noir sono partiti 650 inviti e hanno
partecipato 440 persone. Quindi le previsioni dei costi dei gala e
degli incontri sono già superiori a quelli previsti.
Questo ci fa piacere perché la clientela invitata è sempre
selezionata: ero presente al gala Rouge et Noire, per quanto ne
capisco, posso affermare che erano presenti più di 400 persone,
tutta bella gente, persone anche molto anziane che andavano dai 65
sino ai 75 - 80 anni, tutti con le loro signore con "haute
coiffure" e "haute toilette", quindi una buona clientela, visto che
ne è derivato anche un ottimo guadagno nelle sale da gioco.
Volevo soltanto assicurare al Consigliere Baldassarre che, nella
giornata di domani, questa agenzia ci farà alcune proposte, senza
alcun impegno di spesa da parte nostra; chiederemo comunque
ulteriori proposte ad altre agenzie, però sempre senza impegno di
spesa.
PRESIDENTE
: Ha chiesto la parola il Consigliere
Baldassarre; ne ha facoltà.
BALDASSARRE: (P.S.D.I.):
Debbo confessare che non sono
soddisfatto della risposta che l'Assessore Borbey ha dato: il
problema è un altro, egregio Assessore Borbey. La Regione mette a
disposizione 500 milioni e delega alla SITAV una fiducia immensa,
che peraltro non può esserle accordata, poiché sono i fatti che lo
dimostrano.
Con questa delega noi diamo soldi pubblici a una società privata
che deve contrattare per conto della Regione. No, caro Assessore,
qui si tratta di utilizzare i 500 milioni dell'ente pubblico. Tu lo
sai benissimo che di 1 miliardo, 500 milioni sono a carico della
SITAV e 500 a carico della Regione. Siccome i 500 milioni sono di
un ente pubblico, l'Assessore sa meglio di me che deve procedere
correttamente secondo quanto è previsto dalla legge nel caso di
appalto o di gestione di servizio. Esiste una legge nazionale che
noi dobbiamo rispettare, noi invece usciamo sempre fuori dalla
legge.
E' su questo, Assessore Borbey, che io vorrei richiamare la tua
attenzione: si tratta di soldi pubblici, non di sol di privati
dell'Assessore Borbey o del Consigliere Baldassarre.
Quindi la prassi non è quella di dare alla SITAV la possibilità
di appaltare, concedendole questa fiducia immensa come hai detto tu
in Commissione e come hai ribadito oggi in Consigli: "Noi
stanzieremo 1 miliardo diviso tra SITAV e Regione, affideremo alla
SITAV l'incarico di contattare 3 agenzie, daremo la facoltà alla
SITAV di scegliere".
Oggi hai leggermente modificato il tiro dicendo: "Ce la vedremo
noi con Colombi". Ma qui non si tratta dell'Assessore Borbey o di
Colombi o della SITAV, si tratta di soldi di un ente pubblico.
Io richiamo l'attenzione del Presidente del Consiglio su questo
argomento poiché si tratta di soldi di enti pubblici e chiedo che,
se non viene seguita la prassi normale, si inoltri tutti alla
Magistratura.
Caro Assessore Bonbey, questo è un metodo che bisogna eliminare.
Sono soldi pubblici, perciò basta con le trattative sotto banco!
Esistono procedure legali per affidare certi appalti e non si
interpellano solo 3 agenzie, magari vicino alla SITAV. Se tu
intendi speri soldi pubblici, continua pure, ma questo non è il
modo di fare.
