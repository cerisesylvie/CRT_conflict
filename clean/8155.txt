Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2596 del 11 febbraio 1987 - Resoconto
OGGETTO N. 2596/VIII - INTRODUZIONE IN USO DI CONTENITORI
BIODEGRADABILI IN SOSTITUZIONE DI QUELLI IN PLASTICA.
(Interpellanza).
PRESIDENTE:
Do lettura dell'interpellanza presentata dal
Consigliere Breuvé Lilliana:
INTERPELLANZA
Considerato che da molte parti sono in atto iniziative per
introdurre l'uso di contenitori biodegradabili in sostituzione di
quelli in plastica che tanto danno arrecano all'ambiente.
Ritenuto che la Regione Valle d'Aosta non può esimersi dal
prendere una decisa posizione in difesa della natura, dal momento
che il patrimonio naturalistico è una delle nostre più importanti e
primarie risorse;
il sottoscritto Consigliere regionale
INTERPELLA
la Giunta regionale per conoscere se e come intenda
provvedere ad emanare le disposizioni necessarie per proibire in
Valle d'Aosta l'uso dei contenitori in plastica.
PRESIDENTE:
Ha chiesto la parola il Consigliere
Segretario Breuvé Lilliana; ne ha facoltà.
BREUVÉ LILLIANA (P.S.I.):
Si tratta di un argomento del
quale ormai si parla ripetutamente sugli organi di informazione e
riguardo al quale diventa sempre più urgente e necessario
intervenire, specie perché si è accertata la gravità dei danni che
ne conseguono.
Ho qui con me un articolo tratto da un giornale che riferisce
dei 28 sindaci delle isole minori che si sono costituiti in
associazione, per cercare di affrontare il problema vietando nelle
loro isole l'uso dei sacchetti di plastica che tanto inquinano il
mare circostante.
In una parte dell'articolo si citano anche dei dati molto
interessanti ed utili per conoscere più a fondo il problema. Vi si
dice infatti: "Ormai non solo le isole, ma l'intero Paese rischia
di essere sommerso dalla plastica e l'Italia è uno dei maggiori
produttori del mondo con le sue 92.000 tonnellate all'anno, di cui
8,5 miliardi di sacchetti (ossia 140 per ogni abitante), con un
aumento costante che si aggira intorno al 5% annuo. Risultato: 10
miliardi di bottiglie, bottigliette e 100 miliardi di buste sono
sparse dalle cime alpine ai fondali marini e minacciano l'intera
vita dell'ambiente italiano.... Secondo gli ambientalisti, infatti,
per sconfiggere il temibile derivato del petrolio non si può certo
aspettare l'attuazione del decreto dell'ex Ministro dell'Industria,
Altissimo, emanato nel 1984, e che andrà in vigore, salvo ulteriore
proroga, nel 1991 e dovrebbe mettere completamente fuori legge
tutti i contenitori".
Ora, siccome già si stanno muovendo questi ed altri sindaci del
nostro Paese, sarebbe interessante che anche la nostra Valle
facesse un piccolo sforzo per promulgare una sua legge o per
invitare i sindaci ad intraprendere, da parte loro, qualche
iniziativa particolare. Ricordo, a titolo di esempio, che in
proposito il sindaco di Milano, per ogni 30 sacchetti di plastica
restituiti, ha promesso di assegnare 1 sacchetto biodegradabile di
durata pressoché annuale. Sarebbe interessante intraprendere una
analoga campagna anche qui da noi. Una iniziativa predisposta dalla
Giunta in tal senso avrebbe uno scopo di tutela ambientalistica, di
promozione civile e turistica. Chiedo quindi se si è pensato a
qualche cosa di simile anche qui da noi.
PRESIDENTE:
Ha chiesto la parola l'Assessore
all'Agricoltura, Foreste ed Ambiente Naturale Perrin; ne ha
facoltà.
PERRIN (U.V.):
Le problème posé par la conseillère Breuvé
est sans doute intéressant, tout comme est valable sa proposition:
il s'agit de la porter de l'avant progressivement.
En ce moment il n'y a que des faibles possibilités de trouver
sur le marché des sachets biodégradables, vu qu'il n'y a pas encore
eu de processus de transformation des industries fabriquant les
sachets plastiques non biodégradables en d'autres qui puissent
mettre sur le marché des sachets soit en plastique (certain
procédés permettent de rendre le plastique dégradable aussi), soit
en cellulose.
Par ailleurs le coût de fabrication et donc de vente des sachets
biodégradables est, pour ces raisons, beaucoup plus élevé que celui
des sachets actuels et un passage extrêmement rapide d'une
situation à l'autre porterait également à une augmentation des
dépenses pour le consommateur: en effet, les commerçants devant
fournir le matériel, reverseraient sur le consommateur ces prix
plus élevés.
D'ailleurs l'Etat lui-même, par le décret du 21 décembre 1984 du
Ministre de l'Industrie Altissimo, a prévu une gradualité et,
uniquement à partir du premier janvier 1991, les industries seront
obligées de produire des sachets biodégradables. Cette
transformation se produira donc progressivement.
La Région doit aller dans la bonne direction à travers cette
progression pour arriver en 1991 à la limitation absolue de
l'emploi des sachets non biodégradables. Une oeuvre de
sensibilisation des citoyens doit ainsi être entreprise à l'adresse
des communes, pour qu'il y ait dans le ramassage des ordures
ménagères déjà une première transformation: à travers les services
de "nettezza urbana", les communes pourraient commencer
l'expérience des sachets biodégradables. Une aide pourrait être
prévue à cet effet, en vue de l'éducation de la population.
A noter qu'une amélioration de la situation des communes a été
promue au moyen des décharges autorisées: nous avions autrefois
dans les communes plusieurs décharges d'ordures solides non
autorisées d'où le phénomène de sachets de plastique voletant çà et
là. La situation s'améliorera encore plus avec la construction du
système de broyage, de Brissogne.
Je peux affirmer que le Gouvernement régional examinera le
problème et que la situation sera améliorée à temps.
PRESIDENTE:
Ha chiesto la parola il Consigliere
Segretario Breuvé; ne ha facoltà.
BREUVÈ LILLIANA (P.S.I.):
Io ringrazio l'Assessore,
perché nella sua risposta è riuscito a mettere a fuoco il senso di
ciò di cui si sta parlando.
Ho qui con me un altro piccolo ritaglio di giornale, tratto da
"Commercio e Turismo", un settimanale molto quotato, nel quale il
signor Angelo Pellissero, addetto chimico del Gruppo Montedison,
dice: "Si dovrebbe limitare il degrado ambientale anche attraverso
la via dell'educazione ecologica - ed in questo mi dichiaro
perfettamente d'accordo con lui - dei cittadini attraverso la
raccolta selezionata dei rifiuti ed il loro riciclaggio". Per una
campagna nazionale di educazione e di sensibilizzazione della
collettività il Pellissero chiede: "...il divieto di plastiche che
contengano sostanze pericolose".
Non ritengo necessario intervenire in modo drastico. So che
qualcuno, ed in specie coloro che producono o commerciano materie
plastiche, mi odierà. Mi diceva infatti il Consigliere Baldassarre
che un signore, che ha cinque dipendenti, sicuramente mi odierà per
tutta la vita. Ma io gli ho risposto che un signore che confeziona
carta, e che ha 1000 dipendenti, mi procurerà addirittura 1000 voti
e quindi, tutto sommato, il compenso è più che vantaggioso.
Ho qui con me un sacchetto della DESPAR, che mi è stato
consegnato l'estate scorsa mentre facevo la spesa, e che ha delle
proprietà ecologiche. Su di esso, infatti, è scritto: "Si
disintegra nel terreno senza lasciare tracce nocive. Se bruciato, i
suoi fumi non sono tossici e non inquinano la superficie delle
acque ed il terreno. Ha caratteristiche di grande resistenza che ne
consentono un uso ripetuto". È un sacchetto normalissimo, come
tanti che se ne trovano dappertutto e che credo possa contenere un
po' tutto. Se vuole glielo posso anche regalare.
Io la ringrazio, Assessore, per quello che ha detto e la
pregherei di continuare ad essere sensibile ed a farsi promotore di
una campagna di educazione civica, perché i nostri boschi appaiono
veramente troppo brutti quando sono ripieni di sacchetti di
plastica. Grazie.
