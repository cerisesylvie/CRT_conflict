Classificazione
AGRICOLTURA
COOPERAZIONE


Resoconto integrale del dibattito dell'aula
Oggetto del Consiglio n. 252 del 25 novembre 1998 - Resoconto
SÉANCE DU 25 NOVEMBRE 1998 (APRÈS-MIDI)
OGGETTO N. 252/XI Approvazione dell'esecuzione diretta da parte
della Regione dei lavori di costruzione di una cantina
cooperativistica al servizio della Co-Enfer in Comune di Arvier ai
sensi dell'articolo 20, comma 1, della legge regionale 6 luglio
1984, n. 30. Approvazione ed impegno della spesa.
Deliberazione Il Consiglio
Richiamato l'articolo 20, 1° comma della legge regionale del 06
luglio 1984, n. 30 e successive modificazioni che recita: "Le
strutture previste dall'articolo 17 potranno essere costruite
direttamente dalla Regione, con spese a totale carico del bilancio
regionale, qualora siano di rilevante importanza ai fini
dell'esercizio dell'agricoltura e di interesse generale";
Considerato che l'Arch. Franco Manes di Aosta, incaricato con
deliberazione di Giunta n. 3030 in data 05/07/1996, ha fatto
pervenire il progetto esecutivo con l'indicazione dei lavori
necessari per la costruzione di una cantina cooperativistica al
servizio della Co-Enfer in comune di Arvier che prevede una spesa
complessiva di £. 7.198.380.000 comprensiva di I.V.A. così
ripartita:
- per lavori a base d'asta:
- Lire 5.464.870.062 per lavori a corpo e a misura
- Lire 67.645.000 per opere in economia
- Lire 180.484.938 per opere non suscettibili di esatta
valutazione
TOTALE Lire 5.713.000.000
- somme a disposizione per lavori non prevedibili al momento
della stipula del contratto, spese tecniche, ecc. Lire
285.650.000
- per oneri I.V.A. Lire 1.199.730.000;
Sottolineato che, ai sensi del comma 4 - art. 15 - L.R. 12/96,
le lavorazioni valutate a misura sono state motivate dal
progettista con relazione aggiornata in data 27 marzo 1998;
Rilevato che tale progetto è stato verificato dal competente
Ufficio tecnico della Direzione Promozione Sviluppo Agricolo
dell'Assessorato Agricoltura e Risorse Naturali, il quale ha
ritenuto che il progetto stesso sia realizzabile secondo gli
elaborati presentati e che i prezzi indicati nell'apposito elenco,
consegnato a corredo della documentazione tecnica, siano
congrui;
Evidenziato che nelle more del censimento degli studi e delle
progettazioni già acquisite, ai sensi dell'articolo 47, comma 2
della Legge regionale 20.06.1996, n. 12, il competente ufficio
dell'Assessorato Agricoltura e Risorse naturali ha verificato il
progetto dei lavori riconoscendone l'attualità ed il possesso dei
requisiti minimi richiesti per l'indizione dell'appalto ai sensi
della L.R. 20.06.1996, n. 12;
Ritenuto di approvare il progetto esecutivo di cui si tratta e
di stabilire che l'esecuzione dell'opera sia realizzata tramite
appalto, mediante pubblico incanto, con il criterio previsto
dall'articolo 25 della Legge regionale 20 giugno 1996, n. 12,
precisando che non saranno ammesse offerte in aumento;
Rilevato, inoltre, che in data 09 giugno 1997 il comune di
Arvier ha rilasciato la concessione edilizia necessaria per
l'esecuzione delle opere, avendo preventivamente acquisito tutti i
pareri e le autorizzazioni indispensabili per la legittimità della
concessione medesima, prorogata e rinnovata con nota in data
01/10/1998;
Vista la Legge regionale 20 giugno 1996, n. 12;
Vista la legge regionale 06 luglio 1984, n. 30;
Vista la Legge regionale 07/12/1979, n. 66, in particolare
l'art. 1 lettera d), che stabilisce la competenza del Consiglio
regionale in merito all'approvazione della costruzione e
sistemazione straordinaria di strade, di opere idrauliche e di
altri lavori pubblici di interesse regionale oltre il limite di
spesa di competenza della Giunta;
Richiamata la deliberazione della Giunta regionale n. 4853 in
data 30 dicembre 1997 concernente l'approvazione del bilancio di
gestione per l'anno 1998 e per il triennio 1998/2000, con
attribuzione alle strutture dirigenziali di quote di bilancio e
degli obiettivi gestionali correlati e di disposizioni applicative,
nonché la circolare n. 2 in data 15 gennaio 1998, prot. n.
861/5FIN;
Visto, inoltre, l'obiettivo gestionale n. 142101 "Attuazione di
iniziative finalizzate al miglioramento ed incremento delle
produzioni" del bilancio di gestione per l'anno 1998;
Visto l'articolo 8 del decreto legislativo 22 aprile 1994, n.
320, come modificato dall'articolo 1 del decreto legislativo 16
febbraio 1998, n. 44, in ordine alla sottoposizione dell'atto a
controllo;
Visto il parere favorevole rilasciato, dal Direttore della
Direzione promozione sviluppo agricolo dell'Assessorato Agricoltura
e risorse naturali, ai sensi del combinato disposto degli articoli
13, comma 1, lettera e) e 59, comma 2 della legge regionale 23
ottobre 1995, n. 45, sulla legittimità della presente
deliberazione;
Visto il parere della III Commissione consiliare permanente;
Delibera
1) di approvare l'esecuzione dei lavori di costruzione di una
cantina cooperativistica, al servizio della Co-Enfer in comune di
Arvier, per una spesa complessiva di lire 7.198.380.000 I.V.A.
compresa di cui al progetto esecutivo;
2) di stabilire che l'esecuzione dell'opera sia realizzata
tramite appalto, mediante pubblico incanto, ai sensi dell'articolo
24, comma 1 della Legge regionale n. 12/96, per un importo a base
d'asta di £. 5.713.000.000;
3) di approvare ed impegnare la spesa complessiva di £.
7.198.380.000
(settemiliardicentonovantottomilionitrecentoottantamila), I.V.A.
compresa nel modo seguente:
- per £. 3.250.000.000 (tremiliardiduecentocinquantamilioni) con
imputazione al fondo iscritto al capitolo 44020 ("Spese per
interventi diretti alla realizzazione di impianti e strutture
finalizzati allo sviluppo della cooperazione e dell'associazionismo
in agricoltura"), del bilancio di previsione della Regione per
l'anno 1998 (sul fondo di Lire 3.250.000.000 proveniente
dall'esercizio finanziario 1997 - impegno n. 9226 - mantenuto ai
sensi del 2° comma dell'articolo 64 della L.R. 27/12/1989, n. 90
introdotto dall'articolo 10 della L.R. 07/04/1992, n. 16) che
presenta la necessaria disponibilità (richiesta n. 2135 - "Cantina
cooperativa Enfer");
- per £. 2.755.000.000
(duemiliardisettecentocinquantacinquemilioni) con imputazione sul
capitolo 44020 ("Spese per interventi diretti alla realizzazione di
impianti e strutture finalizzati allo sviluppo della cooperazione e
dell'associazionismo in agricoltura"), del bilancio di previsione
della Regione per l'anno 1998, che presenta la necessaria
disponibilità (richiesta n. 2135 - "Cantina cooperativa
Enfer");
- per £. 1.193.380.000
(unmiliardocentonovantatremilionitrecentoottantamila) con
imputazione sul capitolo 44020 ("Spese per interventi diretti alla
realizzazione di impianti e strutture finalizzati allo sviluppo
della cooperazione e dell'associazionismo in agricoltura"), del
bilancio pluriennale 1998/2000 della Regione, per l'anno 1999, che
presenta la necessaria disponibilità (richiesta n. 2135 - "Cantina
cooperativa Enfer");
4) di demandare agli organi e strutture competenti gli
adempimenti necessari per l'esecuzione della presente
deliberazione.
Président La parole à l'Assesseur à l'agriculture et aux
ressources naturelles, Perrin.
Perrin (UV) Con questa proposta di costruzione della struttura a
servizio della Cooperativa Enfer si vanno a completare le strutture
a servizio delle cooperative vitivinicole su tutto il territorio
della Valle. Diciamo che questo è l'ultimo anello.
Quest'opera ha un importo notevole di 7,198 miliardi, di cui
5,713 miliardi a base d'asta e va a servire una zona viticola che
dispone in questo momento di circa una decina di ettari di vigneto,
dove si produce il vino DOC Enfer e un altro vino rosso da tavola
sempre della zona Enfer. C'è una prospettiva di sviluppo nella
parte vitivinicola per quanto concerne il Comune di Arvier, sempre
di vino rosso, e per quanto concerne invece il Comune di Avise,
nella stessa zona, sono previsti alcuni interventi di
riqualificazione e riordino che porterebbero ad avere un'ulteriore
superficie vitata, in questo caso di vino bianco, anche per dare
una complementarietà all'offerta di questa zona che andrebbe in
prospettiva ad interessare circa 7 ettari e mezzo. Quindi avremo in
prospettiva una quantità di circa 700 quintali di uva per vini
rossi e 300 quintali di uva per vini bianchi al raggiungimento
della massima produzione.
La struttura prevede locali di lavorazione, locali di vendita,
l'alloggio per il custode, prevede inoltre tutta l'attrezzatura al
servizio della cantina per la vinificazione, lo stoccaggio e
l'imbottigliamento fino alla vendita, quindi tutto il ciclo dal
conferimento alla vendita.
Président La parole au Conseiller Tibaldi.
Tibaldi (FI) Per una domanda telegrafica, se l'Assessore può
cortesemente rispondere.
L'intervento, come ha detto l'Assessore, è di notevole entità,
oltre 7 miliardi, e non mettiamo in discussione l'utilità e la
bontà della finalità dell'iniziativa in quanto va a tutelare e
promuovere una produzione tipicamente valdostana che ha avuto un
certo riconoscimento anche a livello nazionale.
Vorremmo sapere però, trattandosi di cantina cooperativistica,
quindi di cooperativa, se c'è un conferimento in denaro da parte
dei soci per la realizzazione di questa cantina oppure se
l'intervento è realizzato esclusivamente con finanziamento
pubblico.
Président La parole à l'Assesseur à l'agriculture et aux
ressources naturelles, Perrin.
Perrin (UV) Non c'è un cofinanziamento dell'intervento; d'altra
parte la legge n. 30 prevede per le strutture di particolare
importanza che la Regione si assuma il totale carico della
spesa.
Questa struttura viene poi data in comodato alla Cooperativa che
da quel momento assumerà gli oneri della futura gestione.
Président Je soumets au vote le point 21.3:
Conseillers présents: 32
Votants: 29
Pour: 29
Abstentions: 3 (Frassy, Lattanzi, Tibaldi)
Le Conseil approuve.
