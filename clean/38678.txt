Classificazione
LAVORO
TRASPORTI E VIABILITÀ
Trasporti



Oggetto del Consiglio n. 2172 del 7 giugno 2016 - Resoconto
OGGETTO N. 2172/XIV - Interrogazione: "Esiti del confronto
per la salvaguardia dei diritti dei lavoratori attualmente in
servizio sulla tratta ferroviaria di interesse regionale".
Viérin M. (Président) -
Point n° 11 de l'ordre du jour.
La parole à l'Assesseur Marguerettaz.
Marguerettaz (UV) -
Sicuramente abbiamo ricevuto la
richiesta del 25 maggio, quindi direi che la collega Morelli è
quasi in tempo reale con le richieste dei sindacati e la richiesta
che fa in Consiglio. Come può ben immaginare, in questi giorni non
abbiamo fissato nessuna riunione. Posso tranquillizzare la collega
Morelli e i sindacati sul carattere di urgenza, che non esiste,
perché la procedura che è stata avviata è una procedura che viene
espletata con largo anticipo (un anno prima): per un anno bisogna
fare una pubblicazione, in modo tale che in quell'anno di tempo
coloro che sono interessati possano farsi avanti. Da quel momento
ci saranno le valutazioni del caso, se c'è più di un richiedente,
come se ci fosse un richiedente solo, quindi abbiamo detto che se
ci sono più richiedenti, c'è una gara.
Il tema perciò è sicuramente di interesse, va approfondito, gli
interessi e i diritti dei lavoratori verranno sicuramente presi in
considerazione, però il carattere d'urgenza non esiste, tant'è che
se mi posso permettere, noi ci incontriamo con tutte le forze
sindacali e abbiamo avuto modo anche di vederci con confederali e
tutti gli altri e sicuramente hanno convenuto la necessità di fare
quest'incontro, ma non a carattere d'urgenza. Vi assicuro che nelle
prossime settimane, nei prossimi mesi verrà avviato un percorso
dove si sentiranno. Da questo punto di vista, già in incontri
precedenti, se devo essere sincero, i lavoratori hanno nella loro
interlocuzione detto: "attenzione, va tutto bene, però poi ci siamo
noi, ci sono i diritti". Ci eravamo già impegnati in quella sede di
fare le valutazioni e gli approfondimenti del caso.
Presidente -
Ha chiesto la parola la Consigliera Morelli,
ne ha facoltà.
Morelli (ALPE) -
Assessore, prendiamo atto che lei valuta
il tema di interesse e che quindi gli opportuni approfondimenti
saranno fatti.
Non ho colto l'ironia sulla questione delle date: il 25 maggio è
il giorno in cui è stata inviata a lei la richiesta d'incontro e
per conoscenza a tutti i Consiglieri regionali, noi il 27, in tempi
assolutamente regolari, abbiamo presentato la nostra
interrogazione. Riteniamo che la preoccupazione dei sindacati sia
assolutamente legittima, forse non urgente, ma porre i problemi nei
tempi preventivi giusti, ci sembra una cosa saggia e doverosa. In
particolare, il sindacato faceva rilevare la mancanza della
clausola di salvaguardia fra tutti i punti...pertanto la
preoccupazione del sindacato ci pare assolutamente legittima e
condivisibile. Non vogliamo però diffidare di quanto lei ci dice e
quindi prendiamo atto che il tema è di interesse e che verrà
approfondito nei tempi necessari. Grazie Assessore.
