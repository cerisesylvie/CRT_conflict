Classificazione
AGRICOLTURA
FINANZA REGIONALE E LOCALE
Programmazione
INFORMAZIONE
Radiotelecomunicazioni



Oggetto del Consiglio n. 2073 del 14 dicembre 2022 - Resoconto
OGGETTO N. 2073/XVI - Interrogazione: "Risultato atteso
dall'attuazione dell'obiettivo del DEFR 2023/2025 relativo alla
diffusione della banda ultra larga a valere sul Fondo europeo
agricolo per lo sviluppo rurale".
Sammaritani (Presidente) -
Rammento che il punto 10
all'ordine del giorno, verrà trattato con i punti 23 e 24 come era
già stato stabilito nel precedente Consiglio.
Passiamo quindi al punto n. 11 all'ordine del giorno. Risponde
per il Governo l'assessore Sapinet.
Sapinet (UV) -
Grazie, collega, per l'iniziativa, le
anticipo già che magari le farò avere una copia visto che abbiamo
alcuni dati, così sarà di più facile lettura.
L'oggetto dell'interrogazione è "Conoscere la percentuale di
copertura del territorio valdostano che si raggiungerà con
l'attuazione dell'obiettivo previsto nel DEFR 2023-2025 relativo
alla diffusione della banda ultralarga per la parte di competenza
del FEASR".
In premessa si ricorda che il progetto cofinanziato dal fondo
europeo vale complessivamente 5.784.424 euro in termini di spesa
pubblica, di cui il 43,12% è coperto dal FEASR.
Nelle fasi iniziali del progetto, che copre solo le cosiddette
aree bianche, ovvero quelle non coperte da servizi, perché non
commercialmente interessanti, l'autorità di gestione del programma
di sviluppo rurale 2014-2022 ha concesso all'allora Ministero dello
sviluppo economico per il tramite di Infratel un anticipo
finanziario utile all'avvio delle opere pari a 2 milioni di euro.
La società appaltante ed esecutrice delle opere è Open Fiber
S.p.A.
Secondo quanto previsto dal piano tecnico del progetto Banda
Ultra Larga, noto come BUL, in Valle d'Aosta i Comuni coperti dal
FEASR saranno 46, in quanto i restanti 22, per un totale di 68
Comuni, saranno finanziati dal Fondo sviluppo e coesione.
La copertura non interesserà 6 Comuni valdostani che l'operatore
selezionato ha verificato essere già interessati da servizi
commerciali adeguati.
Gli abitanti residenti nei 46 Comuni FEASR sono 43.293, mentre
le unità immobiliari complessive sono 49.928, di cui 400 sono sedi
di pubbliche Amministrazioni.
Di questo il 76% avrà una copertura a 100 MB e il restante 24%
una copertura a 30 MB, in base alla differente tecnologia che sarà
possibile installare sul territorio montano della nostra
regione.
Proprio a causa delle difficoltà operative dei tempi di
realizzazione delle opere, rallentati anche a causa dei divieti di
effettuare i lavori sulle strade regionali nei mesi invernali,
resterà escluso un certo numero di case sparse, tra le quali
saranno interessante dal Piano nazionale Italia a un giga.
In 18 Comuni, è stata possibile l'attivazione totale di 347
servizi, come poi riportato in una tabella che, come detto, le farò
avere, quindi ad Arnad attivati 16 servizi, ad Ayas 53, a Bard 14,
a Brissogne 5, a Champdepraz 27, 62 a Donnas, 1 a Emarèse,
Fontainemore e Hône 17, Issime e Issogne con 5 servizi, Lilliannes
5, Montjovet 25, Perloz 2, Pontboset e Rhêmes 2, Verrès 113 e come
detto il totale è 347 servizi.
Come ricordato nelle premesse della sua interpellanza, la
possibilità di una buona connessione è importante assolutamente per
la promozione del nostro territorio e lo sviluppo delle nostre
imprese. Non per nulla non solo questo ma altri progetti sono in
corso e lo sono stati. Un territorio il nostro difficile, composto
per le più, come detto, da aree bianche, cioè non coperte da
servizi commerciali perché non appetibile.
Per questo progetti così sono importanti, come lo è stato
connettere tutti i municipi alla banda larga e sviluppare il più
possibile, spesso in sinergia con altri lavori
d'infrastrutturazione di servizi, la rete dati valdostana.
Non è solo per i temi che lei ha citato che questa rete è
importante: il tema del soccorso in montagna, le possibilità di
lavoro, di poter vivere sul territorio anche lavorando e studiando
lo sono altrettanto.
Presidente -
per la replica, la parola alla consigliera
Foudraz.
Foudraz (LEGA VDA) -
Quest'iniziativa nasceva appunto per
il fatto che si voleva conoscere quale sarebbe stata la percentuale
di copertura del territorio valdostano che si sarebbe raggiunta con
l'attuazione dell'obiettivo previsto nel DEFR 2023-2025, dove alla
voce "Agricoltura e risorse naturali" si evidenziava, tra gli
interventi più significativi da porre in atto, quello relativo alla
diffusione della banda ultralarga per la parte di competenza del
Fondo europeo agricolo per lo sviluppo rurale.
Proprio perché la tecnologia e la navigazione in Internet fanno
ormai parte del nostro quotidiano vivere e sono diventati
importantissimi strumenti di lavoro, come ha giustamente detto lei,
non solo dal punto di vista turistico e commerciale ma anche per il
soccorso, quindi legati anche alla promozione dei prodotti che si
possono ricavare dal nostro tessuto agricolo e non solo, era quindi
interessante avere conto della attuale copertura della banda
ultralarga e della futura percentuale di copertura sul territorio
della nostra regione, per consentire quindi quell'adeguato sviluppo
rurale e lo stare al passo con i tempi per tutte le aziende, per
tutto il settore economico valdostano.
La ringrazio, se mi farà avere quei dati, e prendo atto della
risposta che mi ha fornito.
