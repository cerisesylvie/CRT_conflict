Classificazione
CONSIGLIO REGIONALE
Attività consiliare d'aula



Oggetto del Consiglio n. 3270 del 7 marzo 2018 - Resoconto
OBJET N° 3270/XIV - Communications du Président du Conseil
régional.
Farcoz (Président)
- À la présence de 31 Conseillers, je
déclare ouverte la séance. Point n° 1 à l'ordre du jour.
Je vous communique que le projet de loi suivant a été déposé à
la Présidence du Conseil: projet de loi n° 132, présenté par le
Gouvernement régional le 2 mars 2018: "Disposizioni in materia di
urbanistica e pianificazione territoriale. Modificazioni di leggi
regionali".
Une proposition d'acte administratif a été également déposée:
"Approvazione del nuovo Statuto della Finaosta S.p.A.".
Je vous informe aussi qu'à partir du 20 février 2018, les
réunions suivantes ont eu lieu:
Bureau de la Présidence: trois fois;
Conférence des Chefs de groupe: deux fois;
I
e
Commission: une fois;
II
e
Commission: deux fois;
III
e
Commission: deux fois;
IV
e
Commission: une fois;
V
e
Commission: une fois;
II
e
et IV
e
Commissions conjointes: une
fois.
Aujourd'hui débute le programme des événements des Journées de
la Francophonie en Vallée d'Aoste, organisées par le Conseil de la
Vallée, la Présidence de la Région, l'Assessorat de l'éducation et
de la culture, avec la collaboration des associations culturelles
du territoire. Cette synergie fructueuse a comme trait d'union la
langue française et se propose d'offrir un éventail de la diversité
culturelle et identitaire présente dans l'espace francophone.
Je vous informe que, comme convenu au sein de la Conférence des
Chefs de groupe, les points n° 24 et n° 31 à l'ordre du jour seront
discutés conjointement.
Je vous informe que ce matin le Conseiller Nello Fabbri a
annoncé ses démissions de Chef de groupe de l'Union Valdôtaine
Progressiste. Toujours ce matin, le Conseiller André Rosset a
communiqué son adhésion au Groupe Mixte. Lundi 5 mars les
Conseillers Cognetta et Ferrero ont communiqué leur passage au
Groupe Mixte.
La parole au collègue Ferrero.
Ferrero (GM) -
La mia è una comunicazione quasi di
servizio.
Il giorno successivo a quello della sessione precedente del
Consiglio, recandomi in ufficio, ho notato che una porta
dell'armadio era aperta (porta che regolarmente è chiusa); era
quella che conteneva le richieste di accesso agli atti, le fatture
ai sensi dell'articolo 116, nonché alcune segnalazioni alle
autorità giudiziarie e contabili riguardo a certe questioni.
Volevo solo raccomandare possibilmente una maggiore attenzione
riguardo alla sorveglianza dei locali, poiché si è capito che ad
entrare non è stato Arsenio Lupin, dato che la piccola unghietta
con la quale gira la serratura era storta, quindi la porta è stata
aperta in maniera abbastanza grezza. Questo mi dispiace, ma non
farò assolutamente nessuna segnalazione, esposto o denuncia, anche
perché c'è talmente tanta roba che sarebbe un problema andare a
vedere se è stato sottratto qualcosa. Lascio perdere, penso che
Magistratura e Forze dell'ordine in questo periodo abbiano altro da
fare.
Ho cercato se trovavo qualche migliaio di euro, magari 4 mila,
20 mila: niente. Per cui mi sono detto: magari quel qualcuno che ha
aperto l'armadietto ha voluto fare una donazione... avrebbero
potuto essere utili! Purtroppo è stata solo un'effrazione, niente
di grave, ma un po' di attenzione sarebbe gradita.
Presidente -
Grazie, collega. Mi rammarico di averlo
saputo solo adesso. Sicuramente avremmo potuto attivarci per fare
un esposto e, secondariamente, invito lei e i colleghi a chiudere a
chiave gli uffici.
La parole au collègue Rosset.
Rosset (GM) -
È con amarezza e un certo malessere che
oggi annuncio la decisione di lasciare il gruppo politico che ho
contribuito, con altri colleghi e amici (Luciano, Laurent, Elso), a
far nascere e a cui ho aderito con convinzione in questi anni. Il
movimento era nato con un progetto di ricostruzione unionista, un
progetto politico progressista, progetto politico che fosse di
rinnovamento e di apertura; tale movimento voleva riportare ad
avere fiducia nella politica e, soprattutto, fiducia in chi la
rappresenta. Il nostro era un messaggio che voleva interpretare
l'esigenza del cambiamento, del rinnovamento, era un progetto che
parlava alla gente con un linguaggio diretto, lontano dalle
ampollosità del "politichese". La nostra visione voleva concepire
l'azione politica e i suoi metodi attraverso un agire diverso che
mettesse in pratica i valori come: libertà, etica, morale,
dibattito, condivisione, lealtà.
È vero, in una società che tende ad uniformare il tutto - il
bene con il male, il buono con il cattivo - questi valori sono
l'essenza indispensabile per ricostruire la "casa comune dei
valdostani" di cui tanto si parla, ma anche il senso di
appartenenza e lo spirito di comunità. Purtroppo in quest'ultimo
periodo sono venuti a mancare la sensibilità umana e la lealtà,
sono venute a mancare sincerità e trasparenza, addirittura abbiamo
dovuto accettare e subire imposizioni, e non entro nel merito di
altre forze politiche. Sono venuti a mancare valori per me
fondamentali, perché senza umanità non si può costruire una società
migliore.
La mia non è un'accusa, è una semplice constatazione che
evidenzia come i valori in cui io credo, di cui ho parlato e ho
citato poc'anzi, rischiano di trasformarsi in gusci vuoti se non
sono sostenuti da strumenti più adatti a realizzarli. Oggi mi
allontano, non scappo. Lo dico con tristezza, con l'augurio che
questa scelta induca riflessioni profonde, che non porti processi
sommari o a battute di spirito. Per me questi sono stati anni
intensi, fatti di tempi esaltanti, ma anche di momenti difficili.
Come posso dimenticare il 10 marzo 2017? Sia chiaro che non porto
rancore, né condurrò polemiche personali, ma al tempo stesso non
devo chiedere scusa a nessuno; mi assumo tutte le responsabilità di
questa mia scelta, perché ogni diritto implica una responsabilità,
ogni occasione un obbligo, ogni possesso un dovere.
Président -
La parole au collègue Fabbri.
Fabbri (UVP) -
Vorrei anch'io illustrare i motivi delle
mie dimissioni. Molti passaggi politici, che ultimamente mi sono
sfuggiti, mi hanno convinto che non possiedo quella capacità di
interpretare i momenti politici che un Capogruppo deve avere nei
confronti dei colleghi e del movimento. Questa mancanza di finezza
e di interpretazione nelle varie situazioni che si sono verificate
mi ha fortemente messo a disagio; per cui, per evitare il ripetersi
in futuro di tale spiacevole situazione e fraintendimenti, do le
dimissioni da Capogruppo solo ed esclusivamente per motivi
personali.
Questo passaggio, però, non implica che io non condivida, come
ho sempre sostenuto nel movimento e pubblicamente in Consiglio, il
progetto di rifondazione delle forze autonomiste, specialmente in
questo momento, che per me e per noi rimane l'unica possibilità per
ridare slancio e un futuro alla nostra Valle d'Aosta. A mio avviso,
però - ma credo possa essere condiviso da tanti - deve essere una
rifondazione sostanziale, non di forma, non di facciata, deve
essere una ricostruzione che si basa sulla roccia e non sulla
sabbia, perché possa dare quella speranza di cui parlavo prima.
Président -
La parole au collègue Gerandin.
Gerandin (CC-MOUV) -
Penso che ora ci sia davvero tanto
su cui riflettere della politica valdostana. Facevo due conti: in
questo momento, in quest'aula, tenuto conto anche del passaggio dei
colleghi Cognetta e Ferrero al Gruppo Misto, se confrontiamo i dati
delle elezioni politiche la rappresentatività di questi dati è
sotto il 42 percento, per cui penso che il messaggio che ci è
giunto dai valdostani non può essere sottovalutato, non può essere
banalizzato, soprattutto è un risultato che deve fare riflettere la
politica valdostana. Sicuramente è frutto di cinque anni deficitari
a livello parlamentare, per essere molto onesti e non polemici;
cinque anni di fiducie date senza alcun motivo, quando le
Finanziarie, una dietro l'altra, ci massacravano; cinque anni in
cui l'unica Regione a Statuto speciale che non ha concluso un
accordo finanziario con lo Stato è la Valle d'Aosta, ma non perché
non l'abbia raggiunto, bensì perché non ci siamo neanche mai
seduti. Il ruolo dei Parlamentari è stato quantomeno deficitario.
Qualcuno si vantava degli 800 milioni: è bene che i valdostani
sappiano che gli 800 milioni la Regione li aveva già spesi, sono
stati dilazionati in cinque anni, erano "dovuti" dallo Stato a
seguito dei rapporti finanziari pregressi e qualcuno si è vantato
di averli portati a casa. Questa non è la politica della presa in
giro per i valdostani, e questo è un aspetto.
C'è un altro aspetto che, secondo me, è sintomatico di questo
risultato elettorale: in cinque anni di governo regionale, dove è
regnata sovrana l'incoerenza, la mancanza di rispetto degli
elettori, il fatto che fossero le segreterie e le commissioni
politiche a decidere se e come disfare e fare nuove maggioranze,
dove c'è stata poca trasparenza e incompetenza da parte di chi ha
amministrato e soprattutto gli interessi personali, dove invece del
Rassemblement
- come qualcuno sta rilanciando in questo
momento - c'è stato più che altro un
embrassons-nous
per
interessi di poltrone, il risultato finale è questo!
Io ho un altro motivo di preoccupazione: che in questo momento
si stia mettendo in discussione l'autonomia, principio che la Valle
d'Aosta si è guadagnata e che è da difendere. Si mette in
discussione perché è stata usata in maniera assolutamente
inesplicabile per i valdostani: per questioni personali, per strani
interessi, usando la politica. È stata mortificata la nostra
Autonomia. In questo momento l'autonomia fuori Valle è vissuta come
un privilegio e come un sistema per avere benefici personali, ma
penso che i valdostani, con questo voto, abbiano dimostrato che
probabilmente non è l'autonomia ad esser messa in discussione,
bensì come vengono gestite le competenze che la stessa autonomia ci
dà. Non fare una riflessione in questo momento mi pare estremamente
deficitario.
Concludo con un rammarico e mi unisco a quanto detto prima dal
collega Rosset: io sono stato tra i membri fondatori dell'UVP e
vedere il movimento che si sta sfasciando sotto questo progetto che
nessun in Valle ha capito (perché penso che gli elettori lo abbiano
affossato definitivamente), e soprattutto che dei tre membri
fondatori che ha ricordato - mi dispiace non abbia ricordato anche
Claudio Brédy, che purtroppo è mancato, ma che aveva già preso le
distanze a suo tempo - rimangano lei, Presidente, e qualcuno dei
suoi amici più fedeli, a me dispiace. Non è motivo di
soddisfazione, io ho creduto in quel progetto, per cui è un po' una
mortificazione soprattutto il fatto che in questo momento non ci
sia trasparenza amministrativa e non si voglia, quando si parla di
"Rassemblement", affrontare la questione morale. Se noi non
ripartiamo da una questione morale azzerando anche quelli che
possono essere - per il momento - solo sospetti, l'autonomia non
solo sarà a rischio, ma sarà a rischio anche quel famoso
"Rassemblement" che io chiamo più comunemente "embrassons-nous" per
interessi di poltrona. Se si leggono le dichiarazioni fatte, mi
pare che non sia stato capito questo messaggio, per cui sono due
volte preoccupato.
Concludo. Auguro sicuramente buon lavoro ai nostri Parlamentari,
in particolare alla collega Tripodi che è stata eletta per la prima
volta. Come cittadino non sono però tranquillo, se leggo che tra le
prime cose che si vogliono mettere in discussione ci sono le
competenze prefettizie ed eventualmente lo Statuto della Valle
d'Aosta.
Président -
La parole à l'Assesseur Bertschy.
Bertschy (UVP) -
Non sarei intervenuto nel dibattito se
non dopo le dichiarazioni del collega Gerandin, che dispiacciono,
perché la campagna elettorale è terminata domenica e ognuno sta
analizzando i risultati. Ieri sera il
Conseil des
Communautés
dell'Union Valdôtaine Progressiste si è riunito,
tra l'altro in una sala non pubblica, non delle istituzioni, gli
organi politici li riuniamo in altre sale, però ci siamo detti le
cose che sono andate bene e quelle che sono andate male. Ringrazio
il collega Andrea Rosset per quanto ha fatto per l'UVP e spero che
con questo suo segnale ci dia un ulteriore stimolo per ripartire.
Ci siamo detti cosa ha funzionato e cosa no, non usando i termini
che si usano alla fine di una campagna elettorale per lanciarne
un'altra.
Collega Gerandin, io stimo la sua attività da amministratore,
però quando banalizza così l'attività degli altri movimenti secondo
me sbaglia, anche perché lei è rimasta l'unica persona coerente qua
dentro, ma non mi pare che la sua coerenza abbia pagato per il
candidato Marcoz, sostenuto da MOUV e che avrebbe dovuto fare un
exploit
di voti alle elezioni. Forse oggi il messaggio non
può essere quello dei buoni e cattivi, quanto piuttosto: ognuno
faccia i suoi ragionamenti, cerchi di pensare agli errori che ha
fatto, se ne ha fatti, parli alle persone con le quali dialoga in
termini politici e proviamo a capire, riguardo al mondo autonomista
e senza spostarci su altro, se ci sono le condizioni per fare
progetti e percorsi diversi in futuro, senza però gettare sempre
fango su tutti e su tutto, perché non credo sia questo
l'atteggiamento con il quale poter ripartire.
Il collega Nello Fabbri ha detto bene: c'è politicamente
l'intenzione di fare qualche cosa di diverso, di migliore rispetto
a quello che forse l'UVP ha proposto insieme all'Union Valdôtaine.
Se ci sono idee migliori le vedremo in futuro; però, se
l'atteggiamento è semplicemente quello di squalificare gli
avversari, ritengo che non sia il punto di ripartenza giusto dal
quale possiamo confrontarci.
Ribadisco: abbiamo fatto le nostre analisi e le abbiamo fatte
anche velocemente. Ieri sera un'ottantina di persone si sono
ritrovate per parlare dell'UVP, dei suoi problemi, delle difficoltà
che abbiamo vissuto in queste elezioni; non mi pare che il
risultato delle forze autonomiste possa far gioire chi crede in
questo ideale e nella rappresentanza di persone che a Roma possono
difendere con quei valori la nostra regione e valorizzarne le
peculiarità.
Detto questo, buon lavoro a chi è stato eletto e speriamo che
noi, come forze autonomiste, sapremo sostenere le cose buone che
andranno fatte e contrastare, evidenziare e segnalare tutto quello
che andrà invece in contrasto all'interesse della nostra comunità e
del nostro Statuto. Le chiederei però di parlare del suo movimento
e di smetterla di parlare del nostro, perché non mi sembra corretto
nei confronti anche delle tante persone che ancora oggi comunque
sostengono il nostro ideale e di altre che si stanno
avvicinando.
Président -
La parole au collègue Cretier.
Cretier (PD-SIN.VDA) -
Volevo esprimere anch'io qualche
preoccupazione sulla situazione riferita alle elezioni. Chiaramente
siamo tutti bravi a trarre le conclusioni e la colpa nessuno la
vuole. Bisogna fare, ognuno nelle proprie sedi, delle valutazioni
corrette all'interno dei partiti, dei movimenti e dei gruppi per
capire cosa non ha funzionato a livello di autonomia e di Valle
d'Aosta.
C'è un malcontento generale legato sicuramente al perdurare
della crisi economica e di valori, e forse la nostra colpa è quella
di non aver dato risposte, sia nell'immediato che nel passato. A
livello nazionale vi è un
trend
lento, ma positivo, di
tematiche di economia, di lavoro e di occupazione. Certo, tutti
vorrebbero dei grandi cambiamenti a breve termine, ma questo non è
possibile. Soprattutto penso che nel ventennio precedente grandi
azioni - causate anche dalla crisi - non sono state portate a
termine, non erano tra gli obiettivi e questo ha condizionato
molto. Una stabilità sicuramente era necessaria, sia al Governo, a
Roma, sia qui, in Valle d'Aosta, per proseguire in questi
intenti.
I risultati delle elezioni sono un po' come le sentenze: vanno
rispettati e accettati; non è tutto oro ciò che luccica e ci
saranno - penso - dei risultati diversi. La politica in questo
periodo è stata un po' autocelebrativa, sicuramente non si è
occupata a tempo pieno di cosa succede là fuori, sulla strada, i
problemi che assillano tutti i giorni la popolazione. Indubbiamente
ognuno mette davanti certe situazioni anche familiari e noi non
siamo stati capaci di risolverle: questa è chiaramente una mia
considerazione. Un'accusa che viene sempre mossa è quella di non
aver ragionato su quali scelte occorre fare, scelte fondamentali,
che dovrebbe essere un principio cardine della politica. Come è
stato detto poco tempo fa a proposito dell'autonomia, qui, a
Palazzo regionale, durante un convegno, tutti i santi giorni ci
dobbiamo ricordare dell'autonomia e dell'intesa con lo Stato in
modo pattizio, non soltanto alle scadenze elettorali.
L'azione che bisognerà intraprendere è quella di riprendere in
mano tutti gli aspetti finanziari con decisioni condivise da tutti,
per ripartire al meglio e dare un senso alla politica. Io credo che
non siamo al fallimento dell'autonomia, anzi, nella nostra
concezione forse pratica essa è valida sia per il nord che per il
sud e per tutte le Regioni a Statuto speciale. Fanno anche
riflettere le molte schede bianche e quelle nulle. Un buon segnale,
secondo me, è l'affluenza, espressione di un discreto interesse
alla politica e la volontà di partecipazione alle scelte
democratiche del Paese, una speranza di contare di più in una
comunità e in una società moderna.
L'augurio che faccio al Senatore e amico Lanièce e alla neo
Deputata Tripodi è che siano loro gli
Chevaliers de
l'Autonomie
, che grazie anche al voto di altre Regioni a
Statuto speciale non venga nuovamente messa in discussione la
nostra pietra miliare. La prima autonomia poggiava su due principi
base: le agevolazioni di ordine economico e tributario a favore
della regione e la concessione novantanovennale per le acque e le
miniere. Le concessioni economiche non sono più applicabili per le
miniere, ma sicuramente sono ancora valide per l'acqua. Vorrei
citare una piccola ricerca fatta da una scolaresca di Donnas:
"L'acqua è di tutti".
Occorre quindi pensare ad un'economia autoalimentata, legata
alla montagna e alle risorse naturali, potenziando la rete dei
trasporti garantendo servizi
in loco
, perché tutti siamo
autonomisti e tutti dobbiamo presidiare il territorio. Siamo legati
alla montagna e alle difficoltà, siamo stati capaci di alzare la
testa dopo i terribili momenti della guerra, quindi andiamo avanti
con obiettivi seri e condivisi.
Président -
La parole au Président de la Région.
Viérin (UVP) -
Nous croyons que le Conseil est sûrement
le lieu du débat et surtout de la confrontation, même si parfois
les attaques personnelles ne font pas du bien à la politique: cela
a été probablement un des signaux que les électeurs ont voulu
donner. Nous croyons donc important de souligner dans ce Conseil
quelques considérations politiques sur certains passages qui ont
été cités.
Collega Gerandin, credo che ogni movimento debba fare una
riflessione su queste elezioni e su tutte le elezioni in generale,
così come sulle ultime elezioni comunali che hanno portato a una
forte riflessione.
Noi veniamo da una condivisione comune, assieme ai colleghi che
lei ha citato: Andrea Rosset, Luciano Caveri, Claudio Brédy e a
tanti altri dell'Union Valdôtaine
in primis
, non
dimentichiamocelo. Ad un certo punto ci siamo staccati dall'Union
Valdôtaine con un nome e con un progetto ben preciso che si
chiamava "
Rompre pour reconstruire
" (credo non le sia
sfuggito). Non penso che allora fosse un suo progetto personale per
avere qualche poltrona, ma penso che - come tutti noi - fosse
accomunato, visto che il sottoscritto, come altri, le poltrone le
aveva abbandonate (lei un po' meno), però siamo certi che in allora
fosse una scelta di stimolo per il movimento autonomista
principale, per denunciare alcune cose che non funzionavano:
metodi, questioni di principio rievocate oggi, e che il nostro
obiettivo fosse proprio quello di rompere per ricostruire su
presupposti diversi.
Questa legislatura, al di là di tutte le negatività dei passaggi
e non passaggi, e anche frazionamenti di gruppi di cui lei peraltro
è protagonista assieme ad altri, sicuramente fuori non ha dato il
messaggio che noi probabilmente avevamo nella bontà del nostro
progetto. Noi rivendichiamo quindi la bontà di avere sempre
dibattuto qui in Consiglio e all'interno degli organi dei nostri
movimenti - lei peraltro c'era - per cercare di portare a un
compimento, perché ci dispiaceva, scindendo le persone dai
movimenti, che si andasse a dissipare il patrimonio di tutte le
forze autonomiste, non solo di chi come noi aveva fatto una scelta
coraggiosa, ma anche di chi l'aveva fatta prima di noi. Questa era
una discussione nell'ambito delle forze autonomiste. È stato
difficile realizzare questo progetto in questa legislatura, ci sono
state grandi problematiche.
Noi oggi rivendichiamo che i progetti politici dei movimenti
debbano essere discussi dai movimenti. È anche giusto che le
elezioni siano dei momenti in cui si debbano trarre delle
considerazioni, tant'è che ieri noi - lo ricordava il collega
Bertschy -abbiamo avuto la riunione del nostro "parlamentino" dove
ci sono stati tantissimi spunti di riflessione. Sicuramente l'UVP è
una di quelle forze che sa fare autocritica e il documento prodotto
parte da alcune considerazioni: per esempio che il progetto da noi
lanciato quest'estate portasse a costruire una unione delle forze
autonomiste almeno riguardo alle elezioni politiche, non solo -
come dice lei - con un "
embrassons-nous
", ma con un
"
rassemblement
", con una ricostituzione di tali forze, le
quali, ognuna con le proprie identità, potessero riuscire ad avere
un fronte compatto almeno per le elezioni politiche, salvo poi
distinguersi a livello regionale. Questo non è avvenuto. Uno dei
primi elementi è che il movimento che ha vinto alla Camera ha avuto
pochi voti in più rispetto a cinque anni fa, ma la divisione del
fronte autonomista ha fatto sì che il fronte autonomista esprimesse
solo uno dei due candidati, mentre, unito, avrebbe espresso i due
candidati. Questi sono elementi politici.
Altro però è il messaggio che gli elettori hanno voluto dare
alla politica, quello sì: la troppa litigiosità, i cambi di campo,
le risposte che non sono arrivate in questi anni, questi
sicuramente ci sono. Noi, come UVP, crediamo che la gente oggi ci
chieda messaggi profondi e temi concreti, quindi lavoreremo sulle
tematiche che interessano la gente. I temi nazionali interessavano
la gente, ma probabilmente il mondo autonomista non ha saputo
affrontare quelli che le forze nazionali hanno saputo cavalcare.
Tutte queste riflessioni, assieme ad altre, fanno sicuramente parte
del nostro movimento. Noi siamo abituati - lo ricordava il collega
Bertschy - a parlare del nostro movimento, non degli altri, perché
qui è facile venire a distribuire patenti di vincitori e di vinti.
Se vogliamo parlare di vincitori e di vinti, questa coalizione ha
espresso il Senatore anche e soprattutto con i voti degli alleati,
mentre il suo movimento, collega Gerandin, che era pesantemente
schierato solo su una candidatura, non ha mosso la classifica. Il
messaggio che gli elettori hanno dato l'hanno dato a tutti, lei
compreso!
La campagna elettorale è finita; è vero che ne inizia un'altra,
ma noi oggi chiederemmo di non trasformare l'aula del Consiglio in
campagna elettorale per altri scopi - che saranno le nostre
elezioni regionali - come è stato per le elezioni politiche: con
conferenze stampa sulle iniziative consiliari nelle sedi
istituzionali, attaccando i candidati delle altre liste. Secondo
noi - l'abbiamo detto anche pacatamente - non è questo ciò che oggi
la gente chiede e, al di là di tutto, non è ciò che noi
sentiamo.
In modo molto pacato, collega Gerandin, dico semplicemente che
noi crediamo ancora che tutte le forze autonomiste siano una grande
risorsa e che potrebbero veramente trovare delle sintesi sui temi
dando anche messaggi diversi che noi per primi abbiamo sempre dato
e continuiamo a dare. Non ci sentiamo toccati da certi attacchi,
perché non riguardano le persone che lei ha citato, soprattutto
quelli dell'UVP.
Concludo, Presidente, con un messaggio all'amico Andrea Rosset.
Capisco i periodi di amarezza che ci sono in politica, raccolgo
anche i contenuti di ciò che lui ha espresso, peraltro non solo
qui, in aula, e negli organi del movimento. Ribadisco la stima e il
rispetto per il collega e amico Andrea, per le battaglie condivise
anche assieme, con l'augurio che questo allontanamento possa farci
ritrovare per nuove sfide e nuove battaglie su nuovi presupposti
per ripartire assieme.
Président -
La parole au collègue Fosson.
Fosson (AC-SA-PNV) -
Oggi ritengo anch'io doveroso
esprimere con pacatezza alcune considerazioni a nome del gruppo che
rappresento, anche per guardare al futuro e fare delle
considerazioni non solo riguardo ad una campagna elettorale.
Il risultato delle politiche è chiaro, non si può barare, si
vede benissimo chi ha vinto e chi ha perso. Vi è però una novità:
l'affermazione - come nel resto del Paese - dei partiti nazionali,
di quello che loro portavano avanti. La Valle d'Aosta non è più un
angolo, un laboratorio di politica diverso. E poi vi è anche
l'affermazione della protesta al sistema. In un contesto comunque
di crisi economica, occupazionale ma anche valoriale, certi
populismi hanno fatto breccia e in questo noi forse siamo stati
tutti più corretti.
Noi, come raggruppamento, avevamo un progetto di cambiamento e
l'abbiamo proposto. Era iniziato con percorsi diversi, si è
concretizzato con la Giunta Marquis e poi con questi mesi di
opposizione, ma non è stato creduto possibile, valido o
percorribile. Tuttavia il cambiamento dell'assetto politico dentro
quest'aula è sicuramente partito, così come in Valle d'Aosta, ormai
è ineluttabile ed indifferibile. Forse non ne condividiamo le
modalità, ma il cambiamento c'è stato e ci dovrà essere, non si può
più fermare: è partito.
Quello che colpisce profondamente chi nel cuore è autonomista è
la sconfitta di tutti i progetti autonomisti, chi più, chi meno,
soprattutto di quanto sta alla base di un progetto autonomista: il
credere che l'autonomia speciale della Valle d'Aosta sia un grande
valore. L'autonomia per noi è una conquista preziosa, perché
permette un percorso specifico che rispetta la nostra realtà, le
nostre specificità, che dà dignità anche alla singola persona, ma
non è più percepita come un bene da difendere. A me colpisce anche
la prima affermazione della deputata del Cinque Stelle (a cui
faccio molti auguri), la richiesta di cambiare una delle
peculiarità più importanti per lo Statuto della Valle d'Aosta, il
riunire le competenze prefettizie insieme a quelle del Presidente
della Giunta. Se questo avvenisse, chiaramente la nostra autonomia
sarebbe ridotta notevolmente già alla base, come ha spiegato di
recente il professor Louvin.
L'analisi che dobbiamo fare tutti è però perché questo è
avvenuto. L'autonomia, proprio perché è un percorso specifico di
autogoverno, deve portare a percorsi amministrativi validi, deve
risolvere i problemi di chi vive nella nostra Valle in modo
diretto, efficace, più semplice, forse perché lo Stato non è capace
di fare queste cose come le avremmo dovute fare noi. Tutti dobbiamo
farci un'autocritica sulla protesta di ieri degli agricoltori per
tutto quello che abbiamo messo in piedi in questo settore: non
abbiamo sicuramente risolto i problemi della categoria. La nostra
forma di governo non ha garantito alla Valle quel sistema di
sviluppo auspicabile, dobbiamo farci tutti un'autocritica.
Come si può difendere il futuro, ripartire da questa nostra
conquista preziosa per non perderla per strada, così messa in
discussione da questo voto? Riuniamo tutti gli autonomisti.
Dimentichiamo le divisioni, era evidente a tutti che questo può
essere un percorso valido da percorrere. Ci siamo divisi su chi era
più o meno autonomista, su chi aveva diritto di definirsi tale.
Riunire le forze autonomiste è chiaramente una possibilità, è
ovvio, ma permettetemi, se "riunirsi" vuol dire rinforzare alcuni
personalismi che comunque hanno condotto tale percorso autonomista
in detti anni (allora ce ne siamo andati perché contestavamo
proprio questo, non per altri motivi), viene difficile
ricongiungersi se non affrontiamo questo nodo importante. Non è che
non si vuole stare insieme, ma abbiamo visto e esperimentato che
quando siamo insieme qualcuno prevale sempre. Sarà quindi utile
fare qualche passo indietro per difendere l'autonomia. Chi è capace
di fare un passo indietro in questo momento per favorire questo
percorso di riunificazione farà sicuramente un grande favore alla
nostra Valle e a coloro che vi abitano.
Président -
La parole au collègue Chatrian.
Chatrian (ALPE) -
È da due giorni che il gruppo di ALPE
cerca di analizzare il voto, perché non ci si deve nascondere
dietro un dito: noi pensiamo che il valdostano abbia voluto darci
uno schiaffo a titolo di avviso prima che sia troppo tardi. ALPE
deve riconoscere che il messaggio politico non ha raggiunto la
testa e il cuore del numero degli elettori necessario per ottenere
la rappresentanza in Parlamento. Prima considerazione.
Seconda considerazione. Non possiamo non rilevare come il
responso delle urne punisca in particolare l'autonomismo: sono i
numeri a dirlo, i dati, le elezioni, chi ha votato in tutte le sue
diverse forme senza distinzioni, quasi a significare che per la
maggioranza della popolazione questo non costituisca più un valore
fondante del sistema democratico valdostano.
Terza considerazione. Sono le cause di questo disamore e del
voto di protesta conseguente che vanno analizzate con onestà
intellettuale e lungimiranza, se si vuole recuperare un rapporto di
fiducia con gli elettori. Ho ascoltato attentamente le parole del
collega Rosset e non ho capito se rimarrà in maggioranza oppure no,
ma poco importa. Ho ascoltato anche le parole del collega Fabbri,
ma mi dispiace non aver sentito invece i due colleghi che hanno
preso la decisione di uscire dal loro gruppo e che hanno
condizionato le elezioni di tre giorni fa. Mi dispiace non capire
quali sono state le loro motivazioni, ma magari avremo modo di
sentirlo nelle prossime ore.
Quarta considerazione. A livello nazionale mi sembra di aver
capito che tre sono i poli: Centrosinistra, Movimento Cinque
Stelle, Destre. In Valle d'Aosta i poli sono quattro: due sul
fronte autonomista, che hanno presentato due proposte (e pensavamo
entrambi che fossero proposte forti) e altri due poli (Movimento
Cinque Stelle e Lega) che hanno fatto la differenza. Forse il
Senatore Lanièce è stato eletto per i suoi voti personali nella
Bassa Valle, dico "forse" guardando i risultati, ma l'autonomismo
ha perso, le due proposte hanno perso. Chi ha perso di più poco
importa: forse più la maggioranza, forse più questa parte del
campo? In questo momento io penso che importi poco, perché i tre
partiti nazionali, in sommatoria, sono andati oltre il 50
percento.
Quinta riflessione. Probabilmente lo schiaffo che i valdostani
hanno voluto darci sulle proposte che abbiamo fatto - poiché sono
due le proposte che non sono passate, né la vostra, né la nostra,
però parlo della nostra, non parlo degli altri, perché sono
abituato a parlare di cosa facciamo noi - è sicuramente perché non
vogliono più annunci, nel settore agricolo le associazioni non
vogliono più annunci, vogliono fatti e, se non possiamo dare delle
risposte, non vogliono essere presi in giro. Se non ci sono i soldi
o le risorse vogliono sapere che quello non si può fare.
Io penso che sia troppo importante e fondamentale la
concretezza. Lasciamo perdere il riempirci la bocca - parlo per
noi, per il sistema - del fatto che siamo i migliori in tanti
campi. No, non siamo i migliori. Avete visto i risultati in
Südtirol, hanno fatto cappotto, a differenza di tutte le altre
Regioni del nord: sei a zero, quattro autonomisti e due eletti nel
momento in cui hanno fatto la loro proposta di natura politica. Per
quanto riguarda invece la Provincia di Trento, non è andata così,
al contrario, probabilmente qualcosa non ha funzionato anche da
loro. Questo per dire che non possiamo fare gli struzzi.
L'autocritica, per quanto ci riguarda, l'abbiamo fatta, la stiamo
facendo e la stiamo analizzando molto bene. Per noi la proposta
deve continuare, perché il sentimento di questa campagna elettorale
è che il valdostano ha voglia di cambiamento, ma tocca a noi
presentare una proposta credibile, sostenibile, di persone capaci,
preparate che facciano la differenza e che possano farla non solo a
livello nazionale, ma a livello locale. Penso sia il momento della
concretezza più totale, dei fatti, della non millanteria, di non
prendere in giro le persone. Se le cose non si possono fare si deve
dire, ma soprattutto se non siamo capaci di fare le cose bene
dobbiamo presentare persone che facciano la differenza, lasciando i
mediocri a casa e mettendo in campo persone che sappiano fare la
differenza.
Noi abbiamo presentato due persone molto capaci, molto
preparate. Ci dispiace di non aver potuto intercettare e quindi
arrivare fino in fondo alla proposta che abbiamo fatto, e mi
dispiace che quella parte che ha condizionato le elezioni politiche
non abbia voluto dire certe cose prima. Noi continueremo su questa
linea, perché la Valle d'Aosta ha bisogno di un cambiamento e di
persone capaci. Non ci nascondiamo, non c'è nessuno che ha vinto -
io penso - soprattutto per chi è stato fuori dalla partita. Tutti
abbiamo perso, chi di più, probabilmente la maggioranza perché i
numeri non mentono, ma i nostri candidati non hanno vinto.
Président -
La parole à l'Assesseur Baccega.
Baccega (EPAV) -
Anche noi, come Edelweiss Popolare
Autonomista Valdostano, abbiamo iniziato ieri sera un percorso di
valutazione sul risultato elettorale delle politiche in Valle
d'Aosta. Secondo noi il risultato è stato una batosta, è stato
fortemente condizionato anche dai media nazionali in cui
sistematicamente erano presenti i Cinque Stelle, il Centrodestra e
Renzi. Questo sicuramente non ha favorito e dato chiarezza al
messaggio che le forze autonomiste hanno voluto portare nei vari
Comuni, al percorso intrapreso in questa campagna elettorale che si
è conclusa.
Noi abbiamo ritenuto che il progetto autonomista fosse un
progetto serio, un progetto nel quale andavano profuse tutte le
energie e le forze, ma ovviamente si è risentito fortemente di
quanto successo in cinque anni in questo Consiglio regionale. Noi
abbiamo aderito con convinzione alla coalizione della lista "Vallée
d'Aoste", abbiamo voluto essere presenti in tutti i contesti in cui
si è sviluppata la campagna elettorale perché ritenevamo che quel
progetto di rilancio dell'autonomia fosse serio e concreto, sul
quale i valdostani dovevano fare una più attenta valutazione. Il
rilancio dell'autonomia non è completato, non è concluso, e
l'invito che noi facciamo è a proseguire in quella direzione.
L'autonomia è una forza importante che questa Regione deve
salvaguardare.
Il fatto è uno: in base alle dichiarazioni che si sono
susseguite ieri, la Valle d'Aosta ha perso un deputato, e questo è
un fatto gravissimo sul quale tutti quanti abbiamo grosse
responsabilità. Non so se sarà il caso - magari lo valuteremo - di
invitare i due Parlamentari per capire come inizieranno i loro
percorsi all'interno di questo Consiglio regionale, ma noi
riteniamo che sia importante guardare avanti. Lo abbiamo detto in
tutti gli ambiti in cui ci siamo confrontati, in tutti i Comuni:
guardare avanti significa anche essere intelligenti, significa dare
prospettive e cercare di capire meglio le esigenze della nostra
collettività.
Président -
La parole au collègue Marquis.
Marquis (AC-SA-PNV) -
Anch'io ritengo doveroso fare
alcune considerazioni politiche sul risultato delle elezioni di
domenica e dello scenario che si prefigura. Sicuramente è giusto
che la politica sappia fare dell'autocritica.
La popolazione valdostana si è espressa in modo chiaro e
inequivocabile: ha detto che la Valle d'Aosta fa parte dell'Italia,
hanno prevalso i movimenti di matrice nazionale, in particolare il
Movimento Cinque Stelle e Lega Nord, che erano i portavoce del
malessere della comunità, di coloro che vivono in una situazione di
difficoltà. Credo che bisogna saper cogliere con attenzione questo
messaggio di protesta verso un contesto difficile, caratterizzato
da una fortissima crisi economica, valoriale, occupazionale. Tante
famiglie che vivono in Valle d'Aosta si trovano in una situazione
di difficoltà, così come tante imprese non riescono a trovare le
giuste gratificazioni per il loro lavoro.
Da mesi sostenevamo che fosse necessario un progetto del
cambiamento. Noi abbiamo provato a predisporre una proposta e a
sostenerla, ma non siamo riusciti a fermarla. Avevamo una base di
partenza più ridotta di quella della maggioranza regionale, però
sicuramente oggi siamo convinti che quella fosse la strada giusta
per dare delle risposte alle esigenze della comunità valdostana.
Noi riteniamo che oggi l'autonomia non sia stata sentita come un
valore dalla popolazione, perché la popolazione era impegnata su
altri fronti, con altre problematiche. Probabilmente la riflessione
va fatta sulla gestione dell'autonomia in questi anni, un'autonomia
non più a servizio della comunità, ma vista come uno
slogan
,
uno slogan vuoto.
Io non condivido il discorso di rilanciare l'autonomia così come
è stato fatto in passato; bisogna rilanciarla in modo responsabile,
perché l'autonomia è una cassetta degli attrezzi: se la cassetta
degli attrezzi non la si adopera, non serve! Oggi i valdostani
hanno detto che l'autonomia non serve, perché non si sono
riconosciuti nei progetti presentati dalle forze autonomiste. Credo
che questo sia il problema del cambiamento di approccio, non basta
riunire le forze.
Rassembler
per fare cosa? Bisogna avere
una visione comune e dei progetti per riunire i valdostani, per
raggiungere degli obiettivi, credo sia questa la lezione di cui si
debba prendere atto! Abbiamo cercato di portare avanti un progetto
del cambiamento e di transizione in sei mesi, ma probabilmente il
messaggio non è arrivato.
Ricordo che ad ottobre si era detto di portare le lancette
indietro, ma i valdostani ci hanno detto che le lancette vanno
portate avanti, non indietro! Era stato presentato un progetto che
si pensava dovesse durare quindici anni - così era stato descritto
nel mese di ottobre - e oggi dobbiamo anche dire che è stato
decretato il fallimento di tale progetto da parte dell'opinione
pubblica valdostana. Su questo bisogna fare delle riflessioni
serie, che non devono essere messe in campo per salvaguardare lo
status quo
, perché così non si riuscirà ad andare da nessuna
parte! Si alimenterebbe ancora di più il populismo e la protesta.
In questi giorni, però, mi sembra di aver colto dei messaggi deboli
da questa lezione, che vanno nella direzione di dire: "mettiamoci
assieme così risolviamo il problema". No, non possiamo chiuderci
dentro il fortino per far sì che vengano a darci fuoco tutti
assieme nel Palazzo!
Credo che dobbiamo cambiare marcia e cambiare progetto, dobbiamo
renderci conto di quali sono i problemi della popolazione
valdostana, dei problemi che necessitano di risposte concrete, non
di chiacchiere o di annunci. Riconosco la buona fede di quanto è
stato fatto, di quello che aveva in testa qualcuno quando ha detto
di portare avanti un progetto di rottura per costruire. Il
messaggio che però è arrivato alla gente è solo di rottura di
questa legislatura, questa volontà non è arrivata sul territorio! È
quindi da qui che bisogna partire in modo serio, se ci si vuole
confrontare, perché diversamente continueremmo ad alimentare il
populismo e sicuramente faremmo perdere alla Valle d'Aosta
un'occasione per determinare nuovamente una situazione di
ripartenza, di crescita che possa ritornare a dare speranza e
fiducia a tutti i valdostani.
Président -
La parole au collègue Rollandin.
Rollandin (UV) -
Je crois que chaque groupe a déjà fait
comprendre l'attitude de l'après-vote.
L'Union Valdôtaine, comme les autres forces, est en train de
faire une analyse sérieuse sur ce qui s'est passé, tout en
considérant le fait qu'il y a eu, pendant cette période, un effort
pour faire comprendre qu'il s'agissait d'élections politiques et
pas régionales. Cet aspect n'est pas banal, car les arguments à la
une qu'on demandait de saisir portaient sur des arguments régionaux
plutôt que sur la question nationale. Le projet essayait de faire
comprendre qu'il ne faut pas donner pour acquis le Statut. Au
contraire, malheureusement, la plupart des gens pensent que le
Statut existe et qu'il n'y a pas de problèmes. Et voilà les Cinque
Stelle, qui ont affirmé que le Statut peut être changé et qu'on
commence par l'un des aspects les plus délicats: les compétences de
la Présidence de la Région.
Io credo sia significativo cercare di far capire che lo Statuto
speciale non deve esser dato per scontato, tant'è che, quando si
parlava della modifica costituzionale, si voleva a tutti i costi
l'accordo per poterlo modificare. Oggi non c'è e quindi
malauguratamente possono modificare lo Statuto secondo logiche che
non partono dalla considerazione della Regione per cui tutti
possiamo dire "sosteniamo l'autonomia". Non è così. A riprova di
questo è uscita immediatamente qual è l'origine, la volontà di
qualcuno riguardo all'autonomia della nostra Regione. Noi siamo
sempre più convinti che discutere per far capire che cos'è
l'autonomia è un aspetto importante. Non può finire lì. Però
volevamo capire quali erano gli argomenti che potevano essere
portati a livello nazionale in questo contesto, perché le elezioni
erano nazionali. Ecco che allora l'autonomia finanziaria, la
competenza nelle leggi erano gli argomenti forti, ma non è stato
questo l'argomento che è circolato. Su che cosa hanno vinto i
Cinque Stelle in tutto il Sud? Sui contributi, sui 780 euro
previsti per le persone che non hanno un lavoro e non hanno
reddito. Guardate la macchia del Cinque Stelle da Perugia in giù, e
poi c'è anche un puntino giallo per la Valle d'Aosta, per la
Camera.
Io credo che le riflessioni non possano finire in quest'aula,
ognuno le farà nel proprio ambito, però noi crediamo che su questo
aspetto sia necessario insistere e trovare magari mezzi nuovi per
metterli insieme. È molto più facile rompere. Qui, in questa sala,
tutti lo hanno dimostrato: hanno tutti fatto parte della
maggioranza, a parte i Cinque Stelle, quindi qui di vergini non ce
ne sono. Allora bisognerà smettere di credere che quando si era in
maggioranza tutte le cose andavano bene e quando non si era in
maggioranza tutto andava male. Non ci crede più nessuno! Il
problema è trovare gli argomenti, soprattutto le risposte a quello
che chiede la gente.
Adesso andremo verso un periodo altrettanto difficile, a come
dare le risposte, e non è così comodo. Ci sarà un'altra campagna
elettorale, ma quella per le elezioni politiche ha subito e ha
avuto un condizionamento forte dei problemi regionali. C'è poco da
fare: questo ha condizionato un buon risultato.
Per quanto riguarda il Senatore, collega Gerandin, il discorso è
che la Bassa Valle ha mantenuto e dato una disponibilità di voti
che lo hanno favorito. Ci dispiace non averli avuti anche per la
Camera e ci dispiace ancora di più pensando alle idee di chi è alla
Camera e rappresenta la Valle d'Aosta. Questo è difficile da
capire. Adesso non so come la gente se ne renderà conto, però ormai
è un fatto. Evitiamo pertanto di fare altri errori.
Point n° 2 à l'ordre du jour: "Communications du Président de la
Région". Il n'y a pas de communications.
