Classificazione
SPORT E TEMPO LIBERO
Sport invernali



Oggetto del Consiglio n. 3994 del 3 ottobre 2024 - Resoconto
OGGETTO N. 3994/XVI - Interrogazione: "Strategie messe in
campo per ridurre i costi e promuovere lo sci fra i residenti
valdostani".
Bertin (Presidente) -
Ritorniamo al punto n. 19,
l'assessore Bertschy è tornato.
Per la risposta, Assessore Bertschy, ne ha facoltà.
Bertschy (UV) -
Sono arrivato alla fine della conclusione
dell'intervento del consigliere Aggravi, immagino che si riferisse
anche alla mia assenza; per correttezza, condivido quello che ha
detto, perché lavorare in maniera ordinata è necessario a
tutti.
Io sono dovuto salire per la Conferenza delle Regioni e
partecipare in sostituzione del Presidente. Personalmente, ero
convinto che quest'assenza fosse stata comunicata nella Conferenza
dei Capigruppo, quindi mi scuso, ma evidentemente sono un sostituto
anch'io, in questo momento, ed ero convinto che foste stati
informati.
Per quanto riguarda l'interrogazione n. 19, "Strategie messe in
campo per ridurre i costi e promuovere lo sci fra i residenti
valdostani", il gruppo Lega interroga l'Assessore competente per
conoscere se siano state messe in campo delle strategie per
abbattere i costi per i residenti valdostani e promuovere lo sci
fra i residenti.
Queste strategie, come tutti sapete e come abbiamo condiviso -
perché ho sempre piacere di dire che l'Assessore, il Governo e la
maggioranza stanno lavorando in maniera importante con le società
di impianti a fune per favorire progetti che creino le condizioni
per un ritorno sulle stazioni di sci dei valdostani, dei giovani -
e quindi il lavoro che si fa, nel rispetto delle competenze di
ognuno di noi e nel rispetto dell'autonomia dell'AVIF e delle
società che ovviamente lavorano come società per azioni, i nostri
indirizzi - come sapete - li abbiamo espressi da tempo e sono
espressi in tutti i DEFR, compreso quest'ultimo, dove si è ancora
richiesto, per la parte trasporti, di portare avanti iniziative
rivolte ai giovani e ai residenti per la diffusione della pratica
dello sci; stessa cosa vale per le società di impianti a fune, per
cercare di promuovere prezzi agevolati per i giovani e per i
valdostani, integrando le offerte di sci di fondo e abbonamenti
stagionali.
Questo è un lavoro che va avanti da tempo, credo che la Valle
d'Aosta sia stata protagonista del progetto che poi tante Regioni
hanno seguito, quello dello
skipass
a 50 euro per i ragazzi
fino a 18 anni, che poi è stato integrato con l'abbonamento del
fondo, del progetto "Scivolare a scuola" che ha permesso a tanti
ragazzi, che non avevano mai avuto la possibilità di mettere gli
sci e di divertirsi sulla neve, di farlo in maniera organizzata
attraverso l'impegno appunto della scuola, della società impianti a
fune e dei maestri di sci.
Abbiamo realizzato il progetto con lo stagionale per le piccole
stazioni a 200 euro, l'anno scorso; in quest'ultimo anno
l'indirizzo è stato ancora più importante perché non si tratta solo
più di potersi divertire sugli sci, ma un mondo così importante -
che rappresenta un'economia come quella che tutti noi sappiamo, il
fatturato delle società è un fatturato importante, l'occupazione
che genera, l'indotto che genera va considerato - ha necessità che
la propria comunità, la propria popolazione possa cogliere tutti
gli aspetti che lo riguardano: la formazione professionale (perché
abbiamo bisogno di nuovi giovani che possano inserirsi all'interno
di un settore di lavoro di così grande importanza), l'apprendere,
lo stare sulla neve, quindi l'apprendere la vita di montagna, stare
insieme a un sistema che rappresenta, per tante persone che sono
venute a vivere in Valle d'Aosta nel corso di questi anni, anche
qualche cosa di nuovo, di differente.
Quello che dobbiamo fare e che abbiamo cercato di fare nei
nostri indirizzi al DEFR e che le società hanno fino ad ora
raccolto e comunicheranno in questi giorni una nuova attenzione
rispetto ai valdostani, è proprio questo: cercare di favorire non
tanto lo sconto, perché in Valle d'Aosta bisogna far pagare meno il
giornaliero ai valdostani - e su questo dobbiamo poi essere un po'
tutti bravi, compresi gli operatori della stampa, a spiegare che
non si tratta di favorire il valdostano rispetto al turista, ma si
tratta di creare le condizioni perché i valdostani che vivono il
settore, lo stesso settore che ha la necessità che le persone
stiano sui comprensori per imparare mestieri, vedere come evolve e
andare a sostenerlo - si tratta di un modo per far praticare dello
sci durante l'inverno a una popolazione che, in certe condizioni,
non ha tantissime altre alternative, questo è un po' il nostro
sport di riferimento.
Concludo dicendo che, in questi giorni, verranno comunicate le
agevolazioni che riguardano i valdostani con l'intenzione, da
quello che ci è stato riferito, ma saranno le società a
comunicarlo, di dare un ulteriore segnale nei confronti delle cose
che lei porta in quest'interrogazione e che noi abbiamo espresso,
ripeto, durante tutti i Documenti di economia e finanza in questo
periodo.
Presidente -
Consigliere Manfrin per la replica.
Manfrin (LEGA VDA) -
Grazie Assessore per la sua risposta
e anche per la sua presenza.
Semplicemente per dire che concordo sulla questione dello sconto
e dell'abbonamento rispetto allo
skipass
a 50 euro riservato
ai giovani residenti. Il problema però nasce appunto e il fatto che
lei dica che verranno annunciati ulteriori azioni di abbattimento
dei costi, anzi, lei non ha detto di abbattimento di costi, ha
detto una cosa diversa, quindi io non so che cosa verrà messo in
campo, quindi attendiamo di saperlo, certo è che abbiamo voluto
mettere insieme, richiamando anche l'iniziativa che già i colleghi
Ganis e Foudraz avevano portato all'attenzione di quest'Aula,
proprio rispetto alla questione del calo degli sciatori residenti,
quindi la media del 10% degli sciatori residenti, l'idea è quella
di implementare, di diffondere, di far aumentare la percentuale di
valdostani che si esercitano in questa tipologia di sport e quindi
una prima questione che viene in mente è il costo.
Se il costo sale a 1.460 euro, lo stagionale, contro i 1.370
della scorsa stagione, quindi facendo registrare un aumento del
23%, è evidente che tutto questo non può che incidere.
Evidentemente, lei ha lanciato un po' un monito agli organi
d'informazione, però gli organi d'informazione hanno fatto due
conti e, secondo me, li hanno fatti anche in maniera corretta,
perché, riportando anche la maniera più favorevole possibile, gli
over 65 pagano 1.168 euro, per i giovani
under
24 1.168 euro
anche loro, gli under 16  1.022 euro.
Ora comprende che sono sicuramente cifre importanti che
rischiano di scoraggiare in alcuni casi la pratica dello sci.
Allora, che si debba andare a porre un limite, un freno, rispetto
ai costi per favorire la partecipazione e anche l'implementazione
della percentuale di valdostani che frequentano i nostri
comprensori, è chiaro che, giustamente, il costo diventa una delle
voci, se non la voce principale.
Rimaniamo in attesa di vedere quali saranno le proposte che
verranno fatte, però sicuramente la questione dei costi rimane
prioritaria, quindi io la ringrazio per la sua risposta, vedremo
che cosa seguirà a quanto lei ci ha detto.
Presidente -
Per una precisazione, assessore Bertschy, ne
ha facoltà.
Bertschy (UV)
- Mi scuso con il collega Manfrin se non
sono stato chiaro.
L'azione scontistica è confermata: attualmente il valdostano ha
uno sconto del 20% e quello che le società intendono fare è
sicuramente quello di continuare. Noi non comunichiamo cose che
devono comunicare loro, quindi l'obiettivo è proprio quello di
andare a lavorare per maggiorare ancora questi sconti.
Quello che io intendevo dire agli organi d'informazione è che
noi in passato abbiamo avuto il problema che poi, quando emergono
gli sconti per i valdostani, sembra che questo diventi, rispetto
alla clientela normale, un privilegio.
Questo deve venir visto come un investimento su una popolazione
che deve avere le opportunità per fare uno dei pochi sport che
durante l'inverno si può fare, è questo che volevo dire, e spiegare
anche che non si tratta di creare delle categorie privilegiate, ma
semplicemente di collocare uno sport come questo nel proprio
territorio.
Presidente -
Un minuto anche al consigliere Manfrin.
Manfrin (LEGA VDA) -
Sì, io avevo immaginato, però, come
potrà immaginare altrettanto, e condivido ovviamente il richiamo,
in realtà io non ci vedo nulla di male nell'applicare una
scontistica ai valdostani, quello che però mi preme sottolineare è
questo: lo sconto del 20-30% su una cifra come 1.370 euro è una
cosa, e uno sconto del 20-30% su una cifra come 1.460 euro è
un'altra. Quindi è chiaro che, all'aumentare della cifra
dell'abbonamento, lo sconto comunque non è che sterilizzi
completamente l'aumento e, anzi, segue quello che purtroppo è
l'aumento.
O si fanno delle scelte ulteriori, quindi più forti, che possano
effettivamente rendere la cifra abbordabile per un maggior numero
di persone possibili, o altrimenti è una strategia che non è che
paghi tanto.
