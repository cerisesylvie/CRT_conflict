Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2057 del 10 giugno 1986 - Resoconto
OGGETTO N. 2057/VIII - COMUNICAZIONI DEL PRESIDENTE DEL
CONSIGLIO.
PRESIDENTE
: Le comunicazioni del Presidente inquadrano
l'attività del Consiglio dal 28 maggio in poi:
Disegni di legge presentati:
D.L. n. 289, presentato dalla Giunta regionale in data 28 maggio
1986, concernente: "Istituto regionale Bartolomeo Gervasone" (I e V
Commissione)
D.L. n. 290, presentato dalla Giunta regionale in data 4 giugno
1986, concernente: "Interventi regionali in occasione del
verificarsi di eventi calamitosi ed eccezionali avversità
atmosferiche" (I - II e III Commissione)
D.L. n. 291, presentato dalla Giunta regionale in data 6 giugno
1986, concernente: "Istituzione del Fondo Regionale Investimenti
Occupazione (FRIO)" (I - II e V Commissione)
Proposta di legge statale n. 6, presentata dalla Giunta
regionale in data 29 maggio 1986, concernente: "Riforma del regime
giuridico dei parchi nazionali"
(II Commissione)
Disegni di legge vistati: -
Disegni di legge non vistati: -
Deliberazioni vistate: -
Deliberazioni non vistate: -
Riunioni di Commissioni:
IV Commissione: 1
Gruppo di lavoro per la revisione del regolamento:1
La II Commissione, allargata ai Capi gruppo, per i problemi del
Parco del Gran Paradiso, ha visitato ieri la Valsavarenche.
Colleghi Consiglieri,
È mancato nella giornata di sabato 7 giugno u.s., all'età di 82
anni, il Dr. Enrico Chantel, professionista stimato e per molti
anni membro di questo Consesso.
Enrico Chantel, nato ad Aosta il 29 novembre 1903, è stato uno
dei personaggi più conosciuti e più apprezzati per la Sua
generosità d'animo, per l'impegno che profondeva nell'affrontare i
problemi che gli si presentavano sia nella vita quotidiana che
nella pubblica amministrazione.
Conseguita la laurea in medicina, partecipò alla campagna
d'Etiopia, dove venne fatto prigioniero. Ritornato in Italia, si
dedicò nuovamente alla sua professione, che ha svolto quasi
ininterrottamente fino al marzo dello scorso anno.
Il Suo temperamento, la Sua volontà di rendersi utile alla
Comunità valdostana Lo portarono presto ad impegnarsi attivamente
nella vita politica.
Nel 1959 fu eletto Consigliere regionale nella lista del Leone
Rampante e fu Assessore alla Sanità nella Giunta presieduta dal
compianto Avv. Oreste Marcoz.
Fece parte ancora di questo Consesso dal 30 luglio 1970 al 4
luglio 1973 e ricoprì nella Giunta presieduta da Cesare Dujany la
carica di Assessore alle Finanze, proprio nel periodo in cui erano
in corso le trattative con il Governo per la revisione
dell'ordinamento finanziario della nostra Regione.
In tale occasione Enrico Chantel si adoperò con passione e
dedizione per risolvere il problema dell'autonomia finanziaria
della Valle d'Aosta, contribuendo alla approvazione della legge 6
dicembre 1971, n. 1065, che rivoluzionò di parecchio i rapporti tra
Stato e Regione in materia di entrate finanziarie.
Recentemente aveva abbandonato il Partito Socialista per aderire
al Movimento dell'Union Valdôtaine, al quale era tuttora
iscritto.
Con la Sua scomparsa, la Valle d'Aosta perde un appassionato
difensore dell'autonomia e delle istituzioni democratiche, un uomo
politico di grande valore e soprattutto di grande umanità che
sempre concepì la politica come servizio.
Per molti anni fu Presidente dell'Ordine dei Medici della Valle
d'Aosta.
Vorrei concludere queste brevi espressioni di cordoglio
ricordando un altro aspetto della personalità di Enrico Chantel: la
dedizione e la puntigliosità con cui esercitava la professione di
medico, sempre pronto in qualsiasi momento della giornata ad
accorrere là dove il dovere lo chiamava: aspetto che ho potuto
meglio conoscere in quanto per molti anni è stato il medico della
mia famiglia.
Rinnovo al figlio Pierandrea e alla famiglia tutta la più
sentita partecipazione al loro grande dolore per la perdita
dell'illustre Congiunto.
È mancato nei giorni scorsi, a Courmayeur, la guida alpina
Francis SALLUARD.
Francis Salluard era molto conosciuto in Valle, non soltanto per
la sua attività di guida, ma soprattutto per il suo passato di
combattente nella Lotta di Liberazione.
Di quell'epoca rimane il ricordo del contributo che Salluard
dette al rimpatrio di Sandro Pertini, allora esule in Francia.
Sandro Pertini, diventato poi Presidente della Repubblica, non
dimenticò mai la generosità d'animo del suo collega partigiano e
volle, nel corso della sua visita ufficiale in Valle d'Aosta,
testimoniargli di persona la propria gratitudine incontrandolo a
Courmayeur.
È mancato nei giorni scorsi, a Roma, il Professor Gerolamo
MECHELLI, Presidente del Consiglio regionale del Lazio, per tanti
anni esponente di spicco della Democrazia Cristiana laziale e
nazionale.
Rinnoviamo alla famiglia e al Consiglio regionale del Lazio la
più sentita partecipazione al grave lutto che li ha colpiti.
Il Consiglio d'Azienda della RAI di Aosta ha fatto pervenire a
questa Presidenza un documento in cui si denunciano carenze nella
gestione aziendale della sede di Aosta.
In merito alla realizzanda costruzione ricostruzione dell'antica
chiesa di S. Francesco sulla piazza Emile Chanoux di Aosta, a cura
dell'Assessorato al Turismo, Urbanistica e Beni Culturali, devo
comunicare a questa Assemblea che sono pervenute numerose lamentele
da parte di cittadini aostani che esprimono perplessità e riserve
sul valore culturale e sull'estetica dell'opera in questione.
PRESIDENTE
: Ha chiesto la parola il Consigliere
Segretario Tamone; ne ha facoltà.
TAMONE (U.V.):
Un Conseil après l'autre, nous nous
retrouvons malheureusement toujours pour rappeler des amis qui nous
quittent: la dernière fois, il s'agissait de Monsieur Claudio
Manganoni, homme politique et aujourd'hui de Monsieur Enrico
Chantel. Comme vient de dire le Président du Conseil, Enrico
Chantel fut un homme complexe qui participa à plein titre, et avec
tout l'engagement de sa personnalité, à la vie de notre pays. Avant
tout, médecin: un médecin, comme on disait l'autre jour avec le
Conseiller Dolchi, sans imaginer qu'il disparaît si vite,
"traditionnel", de ces médecins qui ont avec leur patients un
rapport non pas seulement de travail mais aussi personnel.
Nous tous l'avons eu, comme le Président Bondaz, pour médecin,
nous pouvons en témoigner, mais ce n'est pas parce qu'il était
médecin traditionnel qu'il ne considérait pas la technologie et le
progrès: je tiens à rappeler que le cabinet de radiologie du
Docteur Chantel fut l'un des premiers de la Vallée, à l'avant-garde
même vis-à-vis des institutions publiques. Dans ce sens je crois
vraiment que Monsieur Chantel fut dans sa profession un grand
exemple. Je ne peux pas non plus oublier son activité d'assistance
aux travailleurs et je pense que dans ce Conseil, nos amis qui ont
travaillé à l'INAIL et ceux qui ne sont pas ici mais ont travaillé
à l'INPS se souviennent très bien de Monsieur Chantel comme
quelqu'un qui se dédiait complètement à la cause des
travailleurs.
Il était aussi combattant dans ce domaine avec toutes les
difficultés que l'on connaît; de plus il a été Président de l'Ordre
des médecins pendant de longues années: une charge qu'il a
honorablement assumée vis-à-vis de l'opinion publique, étant aussi
un Président qui dépendait, c'est vrai, des intérêts de ces
associés, mais en les orientant vers un travail plus efficace, plus
valable, dépendant aussi, dans ces moments-là des intérêts des
malades. Par ailleurs, Enrico Chantel fut un politicien de premier
ordre: comme vient de le rappeler le Président du Conseil,
Assesseur à la Santé et à l'Aide Sociale et, dans les dernières
années de sa carrière politique publique, Assesseur aux Finances,
où il sut se distinguer par une action "qualifiante" et rentable
pour la communauté.
Dans les années '74 Monsieur Chantel revient dans les files du
mouvement autonomiste, en faisant partie de l'Union Valdôtaine
Progressiste. Avec d'autres personnes, notamment du Rassemblement
Valdôtain et de l'Union Valdôtaine, il fut parmi les auteurs de la
réunifications de '76 qui porta à la composition d'un seul
mouvement autonomiste. Nous nous le rappelons engagé dans ce moment
difficile pour que les différences existant entre ces membres des
trois mouvements puissent s'atténuer pour déboucher sur un accord.
Plus tard, il fut aussi candidat aux élections de '78, pour l'Union
Valdôtaine, et candidat pour notre liste aux élections communales
de la Ville d'Aoste.
Je me souviens de lui parce qu'il a fait presque toute sa
campagne électorale '78 avec moi: il avait alors près de 75 ans,
mais il était très lucide et savait exprimer clairement ses
idées.
Lors des "comices" il arriva une fois qu'un jeune homme dérangea
l'assemblée, et nous ne savions guère comment nous comporter car il
est évident que nous étions à la recherche de voix. Monsieur
Chantel osa lui dire à un certain moment: "On en a marre! Tu dois
aussi respecter les droits des autres.", démontrant ainsi plus de
courage que nous en avions eu et aussi qu'il était le plus jeune
d'entre nous, même s'il était le plus âgé.
Nous voulons rappeler un homme courageux, un homme qui a
travaillé pour sa vallée, pur ses gens. C'est dans cet esprit que
je veux renouveler à son fils André et à tous ses parents les
condoléances de l'Union Valdôtaine tout entière et du groupe de
l'Union Valdôtaine du Conseil régional.
PRESIDENTE
: Ha chiesto la parola il Vice Presidente
Dolchi; ne ha facoltà.
DOLCHI (P.C.I.):
Signor Presidente del Consiglio e
colleghi Consiglieri, mi sia concesso, data la figura di Enrico
Chantel e la vecchia amicizia e militanza che ci legava, se, oltre
alle parole del collega, Consigliere Tamone, di associarmi, a nome
del Gruppo Comunista, alle espressioni di cordoglio già manifestate
dal Presidente del Consiglio a nome di tutti noi.
Io credo che la figura di Enrico Chantel non sarebbe completa se
io non ricordassi, proprio per esperienza personale vissuta, una
parte della sua attività di pubblico amministratore che, forse, è
meno appariscente ma che è, invece, a mio avviso, oltremodo
importante nella formazione di uomo pubblico di Enrico Chantel.
Dal 1952 al 1956 egli è stato Assessore alla Sanità del Comune
di Aosta, prima con il Sindaco Savioz e poi con chi vi parla,
perché eletto come indipendente nella lista comunista al Comune di
Aosta e lì fece la sua prima esperienza di uomo politico e di
amministratore, o di uomo pubblico, come si suole dire, accomunando
quelle grandi doti di cuore, di umanità, di generosità e di
profonda professionalità, come già ci ha ricordato il collega,
Consigliere Tamone, con le responsabilità di trasferire, proprio
perché Assessore alla Sanità, queste sue esperienze nella vita
pubblica e nelle decisioni e nei progetti che poteva avere un
Comune capoluogo, come quello di Aosta, in piena ricostruzione
ideale oltre che materiale.
Chantel, nel dicembre del 1956, sempre nella lista del Partito
Comunista, fu rieletto come indipendente e divenne Assessore.
Lasciò poi il Comune di Aosta per partecipare, quale candidato,
alle elezioni regionali del 1959 nella lista del leone e da lì
divenne poi, forse, più conosciuto perché assunse importanti
incarichi nella vita regionale.
Un altro aspetto della vita di Chantel, che è già stato
ricordato dal Consigliere Tamone, ma sul quale io vorrei aggiungere
un particolare è stato la sua dedizione, non solo alla professione
(fu Presidente dell'Ordine dei Medici per un tempo lunghissimo e fu
anche Presidente degli Ordini Professionali), ma fu anche il medico
di fiducia dei lavoratori della Confederazione Generale Italiana
del Lavoro, il medico di fiducia dell'I.N.C.A.
Credo che la sua formazione politica e la sua attività ebbero
anche molto risalto e si impregnarono di questo contatto che lui
aveva con i lavoratori della Cogne, con i problemi della silicosi
legata alla salute dei cittadini e dei lavoratori.
Chantel rude, alle volte aggressivo nei confronti dei suoi
ammalati e dei suoi pazienti, era però completamente conscio della
responsabilità che gli deriva dal fatto che quei pazienti, quei
suoi ammalati avevano in lui completa fiducia. Credo che questo
fosse il legame che lo univa a quelli che da lui si recavano quando
avevano bisogno della sua assistenza di medico e che lo univa anche
a quei cittadini che da lui si recavano quando avevano bisogno,
della sua esperienza, della sua correttezza e della sua onestà di
Amministratore pubblico, sia comunale che regionale.
È con questi sentimenti che noi rinnoviamo le nostre espressioni
di cordoglio ai familiari, ed in particolare al figlio, e all'Union
Valdôtaine, della quale Chantel fece parte negli ultimi anni della
sua intensa attività. Grazie.
PRESIDENTE
: Mi corre l'obbligo di scusare l'assenza dei
Consiglieri Aloisi, Pascale e Baldassarre, che stanno partecipando
alla Conferenza del Consiglio delle Regioni d'Europa.
Ha chiesto la parola il Consigliere Torrione; ne ha facoltà.
TORRIONE (P.S.I.):
Non è senza emozione che ci associamo
alle parole di cordoglio espresse per la scomparsa di Enrico
Chantel. La sua lunga militanza nelle file del Partito Socialista
ha indubbiamente caratterizzato la storia della federazione
valdostana del P.S.I. Personalità complessa quella di Chantel e
forse, a prima vista, anche difficile da individuare: sanguigna ed
in certe occasioni estremamente aspra.
Le sue battaglie, all'interno e all'esterno del Partito, le
conduceva all'insegna di questa sua estrema passionalità. Era
difficile non trovare in Enrico Chantel un argomento che non lo
interessasse e che non facesse proprio. Anche con quel suo
carattere ribelle, egli cercava in ogni modo di approfondirlo e di
sviscerarlo.
Strana personalità, se vogliamo, quella di Enrico Chantel,
perché, accanto a questa spigolosità, univa delle doti di profonda
umanità, di generosità, di disponibilità soprattutto nei confronti
della causa degli umili. Egli esprimeva soprattutto questa sua
qualità, non come politico, ma come medico.
Ricordo un particolare emblematico. Ieri mattina, mentre stavamo
rendendo omaggio alla salma, si è avvicinata una signora molto
anziana che, forse, non riconoscendo neppure il figlio di Chantel,
ha detto: "Sono venuta a trovare per l'ultima volta il mio medico
di famiglia". Poi abbiamo saputo che Chantel era stato medico della
famiglia di quell'anziana signora per ben 45 anni, forse da quando
aveva appena preso la laurea.
Ha ragione il compagno Consigliere Dolchi quando ricorda
l'estrema disponibilità di Chantel nei confronti dei lavoratori.
Egli non era solo disponibile, ma era anche generoso, perché io
posso testimoniare di averlo visto, in casi di estremo bisogno,
tirare fuori dei soldi dalla propria tasca per darli ad un
lavoratore. È questo un aspetto particolare del suo carattere che
contribuisce ad inquadrare ed a delineare la sua personalità. Nella
vita pubblica trasferiva il suo carattere impetuoso ed anche
violento, che però si bruciava come un cerino, perché, appena
finita la sfuriata, Enrico Chantel tornava a stringere la mano.
Ricordo in proposito un episodio marginale e che forse non è il
più adatto a commemorare la sua scomparsa ma che ci dà la misura
della sua passionalità e, nello stesso tempo, della mancanza di
rancore nei confronti dell'avversario politico. Una volta, ad un
avversario che non riusciva più a convincere con le sue
argomentazioni, Enrico Chantel disse: "Mi dispiace, ma sei un
cretino! E te lo dico non come politico, ma come medico: non
esprimo un giudizio, ma faccio una diagnosi". Nel consesso ci fu un
momento di sconcerto, perché la battuta era piuttosto pesante. Ma
non aveva ancora finito di pronunciarla che Enrico Chantel stava
già stringendo la mano del suo avversario politico.
Questo era Enrico Chantel e noi socialisti lo ricordiamo così.
Sovente, nei congressi nazionali, per il suo aspetto fisico e non
solo per il rispetto dovuto alla sua lunga militanza socialista, si
vedeva in lui una certa somiglianza con Pietro Nenni e qualcuno lo
chiamava: "Il Nenni valdostano". Enrico Chantel era molto fiero di
questa definizione.
Da quell'uomo libero che era, Chantel nella sua vita aveva fatto
numerose scelte indipendenti e abbiamo visto che ieri anche altre
bandiere si sono inchinate alla sua memoria. Nel rispetto della sua
scelta, abbiamo osservato con piacere che un'altra Forza politica
ha potuto apprezzare le doti ed il carattere di Enrico Chantel.
Lo salutiamo con una frase che è diventata emblematica nella
storia del socialismo. Quando si commemorò Pietro Nenni, nel
momento di salutarlo, il Segretario del Partito Socialista, Bettino
Craxi, lo volle ricordare con una frase semplicissima, molto cara a
Nenni: "Ciao Nenni". Anche noi, forse per la sua somiglianza con
Pietro Nenni, salutiamo il compianto Chantel dicendogli: "Ciao
Enrico". Così lo vogliamo ricordare come Socialisti. Grazie.
Si dà atto che dalle ore 10,01, assume la Presidenza il Vice
Presidente DOLCHI Giulio.
PRESIDENTE
: Ha chiesto la parola il Consigliere Ricco; ne
ha facoltà.
RICCO (D.C.):
Il nostro Gruppo si associa al profondo
dolore per la scomparsa del dottor Chantel Enrico, ex Assessore
comunale e regionale. Oltre alla sua grande umanità, voglio
ricordare il suo intenso dinamismo che lo portava ad interessarsi a
fondo di problemi sempre scottanti e di prim'ordine. È da
sottolineare la sua fattiva opera come Presidente dell'Associazione
per la lotta contro il cancro, organismo nel quale mi pregio di far
parte come revisore dei conti.
Al figlio, prof. Pierandrea, personalmente ed a nome del Gruppo
della Democrazia Cristiana, rinnovo le mie sentite
condoglianze.
PRESIDENTE
: Ha chiesto la parola il Consigliere Pedrini;
ne ha facoltà.
PEDRINI (P.L.I.):
Signor Presidente, mi associo alle
parole dei Colleghi che mi hanno preceduto. Io ho vissuto alcuni
anni con lui ed ho avuto con lui anche degli scambi piuttosto
violenti, ma, tra Chantel ed il sottoscritto, vi era una simpatia
che ci permetteva di far finire tutte le nostre controversie fuori
da quest'aula con una calorosa stretta di mano.
Lo ricordo con commozione e porgo le mie condoglianze, e quelle
del Partito Liberale, al figlio ed a tutta la sua famiglia.
PRESIDENTE
: Ha chiesto la parola il Vice Presidente De
Grandis; ne ha facoltà.
DE GRANDIS (P.R.I.):
Desidero associarmi alle parole di
cordoglio che sono state pronunciate in quest'aula per la scomparsa
del dott. Enrico Chantel. Ho conosciuto poco il dott. Enrico
Chantel come uomo politico, ma l'ho conosciuto molto bene come
medico e soprattutto come medico di patronato, difensore dei più
deboli, degli infortunati, degli ammalati e dei silicotici in
particolare.
È stata un'esperienza, senza dubbio, interessante ed anche
gratificante per me, che, come funzionario dell'INAIL, mi trovavo
sulla sponda opposta a quella di Enrico Chantel. È con un certo
affetto che oggi ricordo le sfuriate di cui mi fece segno il dott.
Chantel che mal sopportava che da parte mia, come funzionario, si
applicassero rigidamente le leggi dell'Istituto, quando il suo
cuore avrebbe voluto che quelle leggi si piegassero alle necessità
ed alle sofferenze dei lavoratori che difendeva.
Ricordo anche con affetto che il dott. Chantel, dopo le sfuriate
terribili che mi rivolgeva, al limite proprio dell'offesa e
dell'insulto, si ritrovava poi seduto con me al tavolo, per cercare
di scoprire, insieme, se, nell'ambito delle leggi, vi era qualche
via d'uscita per andare incontro ai lavoratori che dovevano essere
tutelati.
Questo ricordo io lo porto nel cuore con notevole piacere,
perché le "aggressioni" che io, come funzionario, ho subito da
parte del dott. Chantel sono sempre passate in seconda linea di
fronte a questo burbero benefico che, al di là di una vernice rude,
violenta e aggressiva, nascondeva un cuore sensibilissimo, tanto
che non era pronto ad impegnare soltanto se stesso come medico,
come uomo e come politico, in qualunque ora del giorno o della
notte, ma giungeva, al limite, a porre mano anche al portafoglio,
come ricordava appunto il Consigliere Torrione, perché non riusciva
a sopportare che qualcuno soffrisse senza poter essere aiutato e
sostenuto nelle sue sofferenze.
Questo è il mio ricordo di Chantel, è un ricordo che io porto
nel cuore e voglio rivolgere al figlio ed ai parenti le mie più
sentite condoglianze, come funzionario dell'INAIL, come uomo ed
anche come membro del Partito Repubblicano.
PRESIDENTE
: Ha chiesto la parola il Consigliere
Maquignaz; ne ha facoltà.
MAQUIGNAZ (A.D.P.):
Voglio anch'io esprimere il più
profondo cordoglio, mio personale e del Movimento degli A.D.P, per
la scomparsa dell'ex Consigliere ed ex Assessore regionale, Enrico
Chantel. Alla famiglia, ai parenti ed agli amici tutti, rinnoviamo
le più profonde condoglianze.
PRESIDENTE
: Ha chiesto la parola il Consigliere Berti; ne
ha facoltà.
BERTI (Art. e Comm.):
Anch'io mi associo alle parole di
cordoglio espresse dal Presidente del Consiglio e dai vari
Consiglieri che mi hanno preceduto nel rievocare l'immagine e la
personalità del medico e del politico Enrico Chantel. Grazie.
