Classificazione
ASSISTENZA SOCIALE
Famiglia, tutela dell'infanzia
EDILIZIA
Edilizia residenziale



Oggetto del Consiglio n. 17 del 11 luglio 2018 - Resoconto
OGGETTO N. 17/XV - Interrogazione a risposta immediata:
"Tempistica per la liquidazione dei contributi per il sostegno
all'accesso alle abitazioni in locazione per l'anno 2017".
Fosson (Président) -
Pour l'illustration du point 3.01 à
l'ordre du jour, la parole au conseiller Bertin.
Bertin (IC) -
Siamo venuti a conoscenza in questi giorni
dei ritardi nell'erogazione dei contributi per gli affitti di
sostegno alla locazione da parte dell'amministrazione regionale. Il
bando era del 2017 con un previsto sostegno di oltre 3 milioni di
euro (3,4 milioni, se non ricordo male) e in questo periodo i
cittadini aventi diritto sono particolarmente preoccupati e anche
in una situazione di disagio, poiché questi contributi sono in
ritardo. Evidentemente questo crea un disagio non soltanto agli
aventi diritto ma, a cascata, anche ai proprietari dei beni. Una
situazione che va in qualche modo risolta e volevamo sapere quando
questi contributi verranno liquidati.
Président -
Pour la réponse, la parole à l'assesseur
Borrello.
Borrello (AC-SA-PNV) -
La domanda che lei pone ci
permette di fare il punto della situazione per dare anche
comunicazione ai cittadini rispetto allo stato dell'arte. In
effetti, come da lei anticipato, il bando è stato concluso nel
dicembre 2017 e gli uffici hanno istruito tutte le pratiche, per
quanto riguarda l'aspetto legato all'istruttoria in senso stretto.
Ovviamente tenuto conto anche di quelli che sono stati gli
appuntamenti di carattere elettorale, la tornata elettorale che c'è
stata in questo momento, gli uffici erano pronti per l'eventuale
liquidazione del contributo per l'allocazione già nei mesi di
maggio e giugno e, mediamente, negli ultimi anni la liquidazione
del contributo è sempre stata effettuata tra maggio e giugno. Come
ben sapete, è da dieci giorni che abbiamo preso possesso delle
pratiche all'interno dell'amministrazione regionale e abbiamo preso
coscienza dello stato dell'arte in questo momento. A fronte di una
storica predisposizione a livello di bilancio regionale di una
disponibilità di circa 3,7 milioni - ho una statistica degli ultimi
anni per quanto riguarda il valore medio previsto per l'erogazione
di questo tipo di contributo - abbiamo trovato iscritto all'interno
delle poste di bilancio un valore di 2,2 milioni. A tutti gli
effetti, a differenza dei 3,7 milioni che negli ultimi anni sono
stati previsti e utilizzati per questo tipo di contributo, ad oggi
abbiamo in disponibilità di cassa 2,2 milioni, previsti a seguito
della variazione di bilancio del marzo 2018. Dal punto di vista
tecnico significa che si avrà una contribuzione media inferiore di
circa il 30/35 percento per ogni singolo cittadino. Ricordo che ci
sono due fasce: fascia A, i più bisognosi da un punto di vista
della contribuzione; la fascia B, quelli che hanno un ISEE
maggiore; questa diminuzione della disponibilità finanziaria
comporterebbe, per quanto riguarda i cittadini iscritti nella
fascia A, una diminuzione del 30 percento con il passaggio del
contributo da 2.300 euro a i circa 1.600 euro. Questo potrebbe in
futuro creare dei possibili disagi per le persone che in questo
momento chiedono questo contributo.
Per questi motivi, tenuto conto che questa è la disponibilità
finanziaria, abbiamo avuto un confronto con la Giunta, provvederemo
al pagamento delle disponibilità attualmente previste, seppur con
una riduzione del 30 percento, e stiamo chiedendo conforto legale
all'ufficio - qualora ci sia successivamente la disponibilità
finanziaria -  per quanto riguarda la possibilità in questo
momento di dare un acconto e in un secondo momento provvedere al
saldo, tenendo conto che questo tipo di contributo è fondamentale
per evitare ulteriori situazioni negative per quanto riguarda il
contesto sociale dei cittadini che chiedono questo tipo di
contributi.
Président -
Pour la réplique, la parole au conseiller
Bertin.
Bertin (IC) -
Questa è una situazione gravissima, nel
senso che, oltre ad avere delle legittime aspettative da parte dei
cittadini rispetto a questo contributo, non soltanto questo non è
arrivato nei tempi abituali (maggio e giugno), ma questo contributo
rischia di essere diminuito del 30 percento. La situazione è grave,
anche perché questo contributo va a rivolgersi a fasce della
popolazione già in difficoltà e colpite dalla crisi economica. È
una situazione che deve essere risolta ed è assolutamente grave che
non si sia intervenuti in precedenza. Le responsabilità paiono
chiare.
Avete utilizzato spesso uno
slogan
berlusconiano
dell'altro millennio ("il governo del fare"): fate e fate in
fretta, perché questa situazione va risolta.
