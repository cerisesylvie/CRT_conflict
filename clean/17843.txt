Classificazione
ATTIVITÀ CULTURALI


Resoconto integrale del dibattito dell'aula
Oggetto del Consiglio n. 1019 del 2 dicembre 1999 - Resoconto
OGGETTO N. 1019/XI Concessione di un contributo
all'Associazione "L'Atelier des Alpes", per l'organizzazione della
manifestazione "Filmare la storia", ai sensi della legge regionale
20 agosto 1993, n. 69. Impegno di spesa.
Deliberazione Il Consiglio
Premesso che la legge regionale 20 agosto 1993, n. 69 disciplina
la concessione di contributi a favore di associazioni ed enti
pubblici e privati per attività ed iniziative a carattere
culturale, scientifico ed artistico, ed in particolare
l’articolo 3 regolamenta
l’assegnazione di contributi per manifestazioni
culturali e scientifiche;
Preso atto che il signor Jean-Paul Lustrissy, presidente
dell’associazione "L'Atelier des Alpes", ha
presentato, con lettera in data 15 aprile 1999, una richiesta
tendente ad ottenere un contributo per
l’organizzazione della manifestazione "Filmare la
storia";
Rilevato che l’iniziativa ha
l’obiettivo di far conoscere a una larga parte di
pubblico, soprattutto docenti e studenti dell’ultimo
anno delle scuole medie superiori, i rapporti fra la Storia
d’Italia e il Cinema, attraverso vari documentari
sui momenti più salienti del Novecento;
Considerato che gli organizzatori intendono altresì costituire
un gruppo di lavoro - formato da studenti universitari, ricercatori
specializzati, professionisti del settore audiovisivo e insegnanti
di storia - che approfondisca l’uso dei filmati
d’archivio quali strumenti del discorso storico;
Appurato che tale iniziativa, basata
sull’intervento di operatori valdostani del settore
e del cineasta Gianfranco Pannone, insegnante di regia in una
scuola di cinema, segnalatosi all’attenzione
internazionale per il suo lavoro di ricerca sulle trasformazioni
della società e della cultura italiana nel corso del ventesimo
secolo, si svolgerà secondo il seguente programma:
17 dicembre 1999
- conferenza per le scuole superiori sul tema "Filmare la
Storia", con l’ausilio della proiezione di materiali
audiovisivi d’archivio, in particolare estratti dai
due film di Pannone, Piccola America (sulla bonifica delle Paludi
Pontine durante il fascismo) e Lettere dall’America
(sull’Italia e il "sogno americano" nel dopoguerra
della ricostruzione);
- laboratorio sui materiali audiovisivi
d’archivio, serata nel corso della quale Pannone
presenterà il terzo film della sua "trilogia sui vinti",
L’America a Roma (sugli "stuntman" dei western
all’italiana, come sogno impossibile di
un’emancipazione proletaria), e il recentissimo
documentario Pomodori;
- presentazione dei film L’America a Roma e
Pomodori;
18 dicembre 1999
- laboratorio sui materiali audiovisivi
d’archivio;
- analisi dei materiali audiovisivi locali in previsione della
costituzione di un Archivio Valdostano;
Considerato che il preventivo definitivo delle spese, presentato
in data 12 ottobre 1999, ammonta a Lire 30.000.000, così
ripartite:
- spese vitto e alloggio Lire 3.200.000
- materiale pubblicitario e informativo Lire 3.300.000
- compensi al personale esperto Lire 13.000.000
- affitto locali e spese di segreteria Lire 7.000.000
- affitto, installazione e assistenza tecnica Lire
3.500.000;
Rilevato che l’iniziativa sarà sovvenzionata
anche dall’Istituto Storico della Resistenza della
Valle d’Aosta e dalla Fondazione Cassa di Risparmio
di Torino per un importo di Lire 12.000.000;
Atteso che il Servizio Attività Culturali
dell’Assessorato dell’Istruzione e
della Cultura ha provveduto all’istruttoria ed alla
valutazione della domanda ritenendola ammissibile a contributo, ai
sensi dell’articolo 3 comma 3 e
dell’articolo 8 comma 1 della legge regionale 20
agosto 1993, n. 69;
Tenuto conto della validità culturale
dell’iniziativa, la Giunta, su proposta
dell'Assessore all'Istruzione e alla Cultura, ritiene pertanto
opportuno aderire alla richiesta mediante la concessione, ai sensi
dell’articolo 3 comma 1 della legge regionale n.
69/1993, di un contributo di Lire 15.000.000, pari al 50 per cento
della spesa preventivata;
Visto l’obiettivo gestionale 120102 - gestione
dei finanziamenti a enti e privati per
l’organizzazione di iniziative culturali e
scientifiche;
Richiamata la deliberazione della Giunta regionale n. 2 in data
11 gennaio 1999 concernente l’approvazione del
bilancio di gestione per l’anno 1999 e per il
triennio 1999/2001, con attribuzione alle strutture dirigenziali di
quote di bilancio e degli obiettivi gestionali correlati e di
disposizioni applicative, nonché la circolare n. 4 in data 29
gennaio 1999;
Visto l’articolo 8 del decreto legislativo 22
aprile 1994, n. 320, come modificato dall’articolo 1
del decreto legislativo 16 febbraio 1998, n. 44, in ordine alla
sottoposizione dell’atto a controllo;
Visto il parere favorevole rilasciato dal Capo Servizio Attività
Culturali dell’Assessorato
dell’Istruzione e della Cultura, ai sensi del
combinato disposto degli articoli 13, comma 1, lettera e) e 59,
comma 2 della legge regionale 23 ottobre 1995, n. 45, sulla
legittimità della presente deliberazione;
Visto l’articolo 8, comma 2 della legge regionale
n. 69/1993 e dell’articolo 3, comma 1, lettera m)
della legge regionale 7 dicembre 1979, n. 66, in ordine alla
competenza del Consiglio regionale;
Delibera
1) di approvare la concessione all’associazione
"L'Atelier des Alpes", (C.F. 90014490073) di un contributo massimo
di Lire 15.000.000 (quindicimilioni), in percentuale non superiore
al 50 per cento delle spese preventivate ed effettivamente
sostenute e correttamente documentate e, comunque, in misura non
superiore alla differenza tra le entrate e le uscite effettive, per
l’organizzazione della manifestazione "Filmare la
Storia" in programma ad Aosta il 17 e 18 dicembre 1999, ai sensi
dell’articolo 3 comma 1 della legge regionale 20
agosto 1993, n. 69;
2) di approvare ed impegnare la spesa di Lire 15.000.000
(quindicimilioni) con imputazione al capitolo 57260 del bilancio di
previsione della Regione per l’anno 1999
("Contributi ad enti e ad associazioni culturali ed educativi per
manifestazioni ed iniziative culturali e scientifiche") richiesta
n. 3510, che presenta la necessaria disponibilità di fondi;
3) di disporre che alla liquidazione della spesa si provveda ai
sensi dell’articolo 58 della legge regionale 27
dicembre 1989, n. 90 e successive modificazioni in applicazione
dell’articolo 9 della legge regionale 20 agosto
1993, n. 69;
4) di dare atto che il contributo in questione non è soggetto
alla ritenuta d’acconto del 4 per cento prevista dal
D.P.R. n. 600 del 29 settembre 1973.
Président
La parole au Conseiller Lanièce.
Lanièce (Aut)
Volevo solo chiedere delucidazioni in merito
a questa manifestazione e dove si svolge, visto che si svolgerà nei
primi giorni del mese di dicembre.
Président
La parole à l'Assesseur à l'éducation et à la
culture, Pastoret.
Pastoret (UV)
Cette manifestation arrive à sa troisième
édition, la première s'était tenue à Saint-Vincent en 1997 et la
deuxième en 1998 à Biella, la première année nous avions alloué une
contribution de 50 millions de lires et de 20 millions la deuxième
année.
On revient au Val d'Aoste cette année et la contribution est de
15 millions. Nous avons fait une réduction sur les contributions,
mais elle se tiendra en Vallée d'Aoste.
Le colloque devrait être? te lo dico dopo? La sede dovrebbe
essere la Biblioteca?
(interruzione del Consigliere Lanièce, fuori
microfono).
? au siège de la Bibliothèque et dans les écoles, parce qu'il y
aura aussi des colloques dans les écoles? se tiendra à Aoste?
Président
La parole au Conseiller Lanièce.
Lanièce (Aut)
Se il corso si svolge nella Biblioteca
regionale, chiedo agli uffici di verificare per quali motivi nel
preventivo è stata indicata la cifra di 7 milioni per l'affitto dei
locali; penso che i locali della Biblioteca vengano forniti
gratuitamente!
Président
La parole à l'Assesseur à l'éducation et à la
culture, Pastoret.
Pastoret (UV)
Une partie se tiendra au Théâtre de la ville
d'Aoste, Cinema Corso.
Président
Je soumets au vote l'objet n° 18:
Conseillers présents: 28
Votants: 25
Pour: 25
Abstentions: 3 (Beneforti, Curtaz, Squarzino Secondina)
Le Conseil approuve.
