Classificazione
DEMANIO E PATRIMONIO REGIONALE


Resoconto integrale del dibattito dell'aula
Oggetto del Consiglio n. 2157 del 25 luglio 2001 - Resoconto
OGGETTO N. 2157/XI Presa d’atto del venir meno
della condizione apposta all’atto di acquisto in
data 19 dicembre 1985, di terreni di proprietà regionale siti al
confine con i Comuni di Arnad, Bard e Donnas, su cui insistono i
ruderi dell’ex caserma "Besozzi".
Deliberazione Il Consiglio
Premesso che con atto a rogito Vice Direttore
dell’Ufficio del Registro di Aosta in data 19
dicembre 1985, repertorio n. 1141, registrato in Aosta il 10 giugno
1986 al n. 1245 Serie I e trascritto in Aosta il 18 giugno 1986 ai
nn. 4037/3080, la Regione Autonoma Valle d’Aosta
acquistava dall’Intendenza di Finanza di Aosta
l’immobile denominato "Caserma Besozzi" sito nei
Comuni di Arnad, Bard e Donnas, in realtà consistente in un terreno
posto al confine tra i sopracitati Comuni, con alcuni ruderi;
Considerato che detto trasferimento prevedeva che
l’Amministrazione regionale si impegnasse a
realizzare sui terreni acquistati un punto di vigilanza per incendi
così come previsto dalla deliberazione della Giunta regionale n.
6204 del 13 settembre 1985, nel termine di cinque anni dalla
notifica dell’avvenuta approvazione del contratto da
parte dell’Intendenza di Finanza di Aosta ed a
mantenere la destinazione per un periodo di tempo non inferiore a
venti anni con condizione di risoluzione del contratto in caso di
inottemperanza a tale onere e conseguente restituzione
dell’immobile all’Amministrazione
finanziaria;
Dato atto che ad oggi nonostante il mancato realizzo delle opere
da parte dell’Amministrazione regionale sui terreni
suindicati, l’Amministrazione finanziaria dello
Stato non ha provveduto ad avanzare alcuna richiesta tesa a far
valere ipotetici diritti di restituzione dei beni di cui
trattasi;
Considerato, inoltre, che il D.P.C.M. 8 novembre 1995,
registrato alla Corte dei Conti il 20 dicembre 1995, reg. 3 foglio
126, nell’individuare i beni di interesse per la
difesa dello Stato e per i servizi di carattere nazionale che
restano di proprietà dello Stato, non ha ricompreso il compendio
immobiliare in questione e che, pertanto, lo stesso è comunque da
ritenersi ad ogni effetto trasferito al patrimonio regionale ex
articolo 5 dello Statuto speciale;
Richiamata la deliberazione n. 1115 del 9 aprile 2001, con cui
la Giunta regionale approvava la vendita a trattativa privata di
detti terreni ai sensi dell’articolo 13, comma 6
– lettera c) – della L.R. n. 12/97 e
successive modificazioni;
Ritenuto necessario, al fine di formalizzare con atto notarile
la vendita dell’immobile, prendere atto della
definitiva titolarità dell’Amministrazione regionale
del compendio immobiliare denominato ex "Caserma Besozzi", con
conseguente venir meno della condizione apposta
all’atto di acquisto in data 19 dicembre 1985 a
carico dell’Amministrazione regionale;
Richiamata la deliberazione della Giunta regionale n. 13 in data
11 gennaio 2001 concernente l’approvazione del
bilancio di gestione della Regione per il triennio 2001/2003 con
attribuzione alle strutture dirigenziali di quote di bilancio e
degli obiettivi gestionali correlati e di disposizioni
applicative;
Richiamata la norma di cui alla lettera j)
dell’articolo 1 della legge regionale 7 dicembre
1979, n. 66 che attribuisce al Consiglio la competenza
nell’acquisto, alienazione di beni immobili,
all’accensione, cancellazione di ipoteche e di oneri
continuativi;
Visto inoltre, l’articolo 8 del decreto
legislativo 22 aprile 1994, n. 320, come modificato
dall’articolo 1 del decreto legislativo 16 febbraio
1998, n. 44, in ordine alla sottoposizione dell’atto
a controllo;
Visto il parere favorevole rilasciato dal Direttore della
Direzione Attività Contrattuale e Patrimoniale, ai sensi del
combinato disposto degli articoli 13, comma 1, lettera e) e 59,
comma 2, della legge regionale 23 ottobre 1995, n. 45, sulla
legittimità della presente deliberazione;
Visto il parere della II Commissione consiliare permanente;
Delibera
1) di dare atto che i terreni situati in zona "E" (agricola) del
P.R.G.C. ricadenti in parte sul territorio del Comune di Arnad, in
parte su quello del Comune di Donnas ed in parte su quello di Bard
su cui insistono dei ruderi ormai ridotti ad ammassi di pietre di
una caserma risalente alla prima guerra mondiale denominata
"Caserma Besozzi", distinti presso il N.C.T. al Fg. 58 lettera A
del Comune di Arnad, Fg. 2 lettera A del Comune di Bard, Fg. 1
lettera C del Comune di Donnas, fanno parte definitivamente del
patrimonio regionale e possono, pertanto, essere trasferiti a terzi
secondo le disposizioni di legge in materia, senza alcun onere o
condizione derivante dall’atto di acquisto in
premessa indicato;
2) di dare atto che è in facoltà del Presidente della Regione
od, eventualmente, in caso di delega, dell’Assessore
regionale che interverrà alla stipulazione dell’atto
di vendita dei beni di cui al punto 1), di dichiarare nello stesso
che i beni medesimi sono in piena disponibilità della Regione
Autonoma Valle d’Aosta e di garantire, pertanto,
l’acquirente per l’eventuale evizione
degli stessi.
Président
Est-ce que quelqu’un demande la
parole?
Je soumets au vote l’objet n° 26:
Conseillers présents: 30
Votants: 27
Pour: 27
Abstentions: 3 (Frassy, Lattanzi, Tibaldi)
Le Conseil approuve.
