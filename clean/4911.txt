Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 632 del 24 novembre 1982 - Resoconto
OGGETTO N. 632/VII - INIZIATIVE PER FACILITARE I
TRASFERIMENTI, A MEZZO DELLE AUTOLINEE PUBBLICHE, DI STUDENTI
VALDOSTANI TRA AOSTA E TORINO - (Interpellanza).
PRESIDENTE:
Do lettura dell'interpellanza in oggetto,
presentata dal Consigliere Minuzzo.
INTERPELLANZA
Venuto a conoscenza delle grosse difficoltà di ordine
economico e di orario affrontate dagli studenti valdostani che
devono frequentare scuole fuori Valle ed in modo particolare per
gli studenti universitari;
Considerato che per gli studenti sarebbe molto più comodo in
certi casi usufruire del servizio autolinee ma che è assai più caro
che non il servizio delle FF.SS. e che gli studenti non possono
permettersi il lusso di fare un abbonamento per risparmiare dei
quattrini e poi non usarlo;
Ricordato che ad una precedente interpellanza del P.S.D.I.
con la quale si chiedevano interventi della Regione per facilitare
agli studenti valdostani la permanenza nelle città sede di
università;
Rilevato che alle difficoltà create agli studenti per la
permanenza a Torino si potrebbe in parte ovviare consentendo loro
di rientrare in Valle ogni giorno;
INTERPELLA
gli Assessori alla Pubblica Istruzione, Sig.a Maria Ida
Viglino, all'Industria, Commercio, Artigianato e Trasporti,
Sig.Guido Chabod per sapere:
1)
se hanno esaminato la possibilità di istituire un
servizio speciale di trasporto studenti Aosta-Torino e quale sia il
loro pensiero;
2)
se nell'impossibilità di istituire un servizio
speciale di trasporto non sia possibile stipulare una convenzione
con la concessionaria dell'autolinea Aosta-Torino al fine di
praticare tariffe agevolate agli studenti pari a quelle praticate
dalle FF.SS..
PRESIDENTE:
La parola al Consigliere Minuzzo per
l'illustrazione dell'interpellanza.
MINUZZO - (P.S.D.I.):
Contrariamente a qualche altro, che
ha scoperto gli studenti universitari in questi ultimi tempi, come
Partito Socialdemocratico avevamo già avuto modo di occuparci degli
universitari qualche mese addietro, quando presentammo
un'interpellanza all'Assessore Viglino per cercare di trovare una
sistemazione logistica accettabile per gli studenti universitari
che devono recarsi fuori Valle per frequentare le facoltà. In
quella sede, l'Assessore disse che non era possibile far fronte
alle richieste del P.S.D.I. per l'onere finanziario che ne
derivava: possiamo anche condividere, non crediamo che siano
giustificazioni accampate perché non si vogliono, in realtà,
affrontare certi problemi! Però, qualche giorno fa, per
combinazione, ho letto sugli organi di informazione locale che la
Regione ha ceduto alla Provincia di Torino la costruzione di
Brugliasco, che era adibita a ricovero per gli infermi che non
trovavano sistemazione nella nostra Regione. Ecco, forse - ed è una
considerazione che faccio adesso, a prescindere dall'interpellanza
- si è persa un'occasione per andare incontro a quelle richieste
che avevamo fatto alcuni mesi fa; voglio dire che si sarebbe
potuto, forse, fare una permuta con la Provincia di Torino e
ottenere uno stabile da destinare non dico a ostello, ma comunque
ad alloggio per i nostri universitari che sono costretti ad
affrontare spese iperboliche, che vanno dalle 400 alle 600-700 mila
lire mensili, per trovare sistemazione in una camera decente. Ma
questa è una parentesi, che ho voluto però fare visto quello che
era apparso sugli organi di informazione.
Per venire all'interpellanza, dirò che per molti studenti
sarebbero opportune delle agevolazioni tariffarie sulle autolinee;
non parliamo del treno, perché con le Ferrovie dello Stato essi
pagano solo 16.000 lire, una cifra veramente irrisoria, per andare
e tornare da Aosta a Torino; però a questa cifra irrisoria di
abbonamento ferroviario fa riscontro un problema di orari, perché
non c'è un orario che sia compatibile con l'inizio e il termine
delle lezioni. La compatibilità ci sarebbe con le autolinee, però
qui le tariffe sono veramente elevate: l'abbonamento settimanale,
dal lunedì al venerdì costa 17 mila lire; l'abbonamento mensile
costa 63.000 lire; l'abbonamento lunedì-sabato costa 20.000 lire; e
quello sempre mensile del lunedì-sabato, costa 75.500 lire.
Io ritengo che riusciremo a dare soluzione ai molti problemi di
carattere economico dei nostri universitari, o comunque degli
studenti che devono recarsi fuori Valle e principalmente a Torino
per frequentare gli studi, se si riuscisse a stipulare delle
convenzioni - e qui manca l'Assessore interessato, che
probabilmente ha delegato l'Assessore Viglino a trattare il
problema - che non costringano gli studenti a fare il doppio
abbonamento, alle FF.SS. e all'autolinea; questo infatti è uno
spreco di denaro perché, di solito, gli studenti devono solo per
alcuni giorni servirsi delle autolinee, per i motivi di orario che
ho ricordato prima.
Bisognerebbe quindi cercare di stipulare convenzioni con i
concessionari delle autolinee che collegano Aosta a Torino; a
questo proposito, devo dire che ho già sentito alcuni di questi
concessionari, che sarebbero ben disponibili a stipulare delle
convenzioni purché poi ci sia un intervento della Regione, perché a
loro dire - io non ho potuto verificarlo perché non ne ho avuto gli
strumenti - per legge sono obbligati a praticare delle tariffe che
non siano inferiori al prezzo della prima classe delle ferrovie. Io
non so se questo è vero, ma penso che effettivamente sia così;
perché non vedo i motivi per i quali mi avrebbero dovuto fare
queste affermazioni.
Io chiedo, quindi, all'Assessore, visto che quanto richiesto al
punto 1), e cioè l'istituzione di un servizio speciale, è forse
troppo oneroso per la Regione - sarebbe troppo bello riuscire a
permettere agli studenti di andare e venire in giornata da Torino -
di istituire delle convenzioni con i concessionari delle autolinee;
diversamente gli studenti o sono costretti a prendere il treno
delle 5,15 oppure quello delle 6,13 perché non vi sono - sì,
termino subito, collega Tamone - altri orari che consentano di
arrivare in tempo per le lezioni. La autolinee hanno invece degli
orari che sono compatibili con la frequenza delle lezioni: mi hanno
detto alcuni studenti - ripeto: alcuni studenti, e non il comitato
che qualcuno ha pensato recentemente di costituire - che andrebbe
bene il pullman delle 8, che essendo diretto arriva a Torino alle
10 e consentirebbe comunque di partecipare alle lezioni
universitarie. In questo modo potrebbero guadagnare due o tre ore
di sonno, perché anziché prendere il treno delle 5 o delle 6
potrebbero prendere il pullman delle 8. Però, è chiaro, c'è il
problema dei costi che sono elevati e non tutti gli studenti, anzi
molto pochi, possono permettersi il lusso di fare questi
abbonamenti.
Chiedo dunque all'Assessore se non ritiene opportuno
interpellare, qualora non l'abbia già fatto, i concessionari delle
autolinee per stipulare convenzioni che non siano troppo onerose
per la Regione e che mettano in condizione gli studenti di
rientrare a casa non dico tutti i giorni ma più giorni alla
settimana.
PRESIDENTE:
Risponde l'Assessore alla Pubblica Istruzione
Maria Ida Viglino, ne ha facoltà.
MARIA IDA VIGLINO - (U.V.):
Je n'ai pas grand-chose à
ajouter, parce que non seulement le Conseiller Minuzzo a exposé son
problème, mais il l'a déjà résolu. Nous avons exactement les mêmes
données car nous nous sommes mis en contact avec les
concessionnaires qui ont parlé des abonnements du lundi au vendredi
ou du lundi au samedi. Or, je pense, et c'est une pensée
personnelle, que 63.000 par mois pour faire 42 courses Aoste-Turin
n'est pas vraiment excessif, surtout que les élèves qui font
Aoste-Verrès paient à peu près la moitié par mois. Je m'attendais
des prix bien supérieurs. Je le répète: quand on m'a dit qu'il
existait des abonnements pour les travailleurs et les étudiants à
63.000 par mois pour 42 courses Aoste-Turin, je me suis demandé
quelle réduction nous pouvions faire sur des prix semblables,
surtout vu que nos élèves, pour la ligne Aoste-Verrès et retour,
paient à peu près la moitié de cette somme par mois. Je m'attendais
à 120.000, - 150.000 et alors j'aurais compris que c'étaient des
prix onéreux. Evidemment, si une famille a deux ou trois étudiants
universitaires, cela représente tout de suite une dépense beaucoup
plus importante, mais pour une seule personne la question ne se
pose pas. Je vois que des enfants de 10 ans ont régulièrement dans
leur poche de 4 à 5.000 lires et ils en font ce qu'ils veulent, et
je ne dis pas par jour, mais presque. Alors, il me semble qu'un
étudiant n'aura quand même pas de difficultés si grandes à payer
63.000 pour 42 courses Aoste-Turin en ligne directe avec ce service
à 9h45. Mon problème était plutôt un autre: il ne me semble pas que
tous les étudiants universitaires puissent arriver à Turin à 10
heures. Lorsque nous avions nos cours, trois fois par semaine nous
devions être à 8 heures du matin à l'Institut de Physique-Chimie où
nous avions de 8 heures à 9 heures leçon de physique et de 9 heures
à 10 heures leçon de chimie. Le problème serait plutôt d'anticiper
la course. Le concessionnaire, interpellé m'a dit d'avoir déjà fait
une demande en ce sens. Il est certain que, s'il pouvait anticiper
sa course, disons, à 7 heures et rentrer à 13 heures, non seulement
il aurait les étudiants universitaires, mais aussi un certain
nombre de résidants dans la Vallée qui quelquefois ont la nécessité
d'aller à Turin et de n'y rester qu'une demi-journée. Il serait
alors possible aux étudiants universitaires d'arriver à temps pour
leurs leçons, de rentrer plus tôt s'ils n'ont qu'une demi-journée
de travail ou autrement à 17h30 avec la deuxième course. Nous avons
convenu d'approfondir le problème, de faire peut-être une demande
officielle de la part de la Région, parce que la difficulté
provient, non pas de la Région ou des concessionnaires, mais du
Département des Services de Chemin de Fer. Ce dernier ne veut pas
une concurrence qui lui retirerait un certain nombre d'abonnés. De
toute façon, c'est une question importante et je reconnais que M.
Minuzzo s'est occupé des étudiants universitaires avant certaines
autres personnes qui les ont découverts, maintenant. D'ailleurs la
Région également n'a pas découvert les étudiants universitaires six
mois avant les élections régionales, mais bien avant!
PRESIDENTE:
La parola al Consigliere Minuzzo per la
replica.
MINUZZO -
(P.S.D.I.): Ringrazio l'Assessore della sua
risposta. Vorrei solo rilevare che le 63.000 lire non sono forse
troppe, però se le rapportiamo alle 16.000 lire delle Ferrovie
dello Stato, sono senz'altro molte di più; c'è poi da tener conto
che a queste 63.000 lire si aggiunge il costo del pasto e, tutto
sommato, si arriva alla fine del mese ad una cifra piuttosto
rilevante.
Comunque, ringrazio l'Assessore per la risposta che mi ha dato e
soprattutto per il fatto che sta cercando di ottenere
l'anticipazione della corsa del pullman diretto per dar modo agli
studenti di arrivare in orario per la frequenza delle lezioni. Sono
soddisfatto perché il problema è alla sua attenzione e mi auguro
che si trovi una soluzione.
PRESIDENTE:
Colleghi Consiglieri, sono le 12,50. Credo
che possiamo sospendere qui i nostri lavori, che riprenderanno alle
ore 16,00 con la discussione dell'oggetto iscritto al n. 22
dell'ordine del giorno. In proposito, poiché si tratta delle
ratifiche delle deliberazioni adottate dalla Giunta, pregherei gli
Assessori interessati di essere presenti.
La seduta è sospesa. I lavori riprenderanno nel pomeriggio alle
ore 16,00.
La seduta termina alle ore 12,50.
