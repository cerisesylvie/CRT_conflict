Classificazione
BILANCIO E CONTABILITA' REGIONALE



Oggetto del Consiglio n. 2482 del 24 maggio 2023 - Resoconto
OGGETTO N. 2482/XVI - D.L. n. 100: "Primo assestamento del
bilancio di previsione della Regione autonoma Valle d'Aosta/Vallée
d'Aoste per il triennio 2023/2025".
Bertin (Presidente) -
Ricordo che è stato acquisito il
parere del Collegio dei Revisori dei conti. Anche in questo caso,
se non vi sono interventi, possiamo mettere in votazione l'articolo
n. 1. La votazione è aperta.
Esito della votazione:
Presenti: 35
Votanti: 19
Favorevoli: 19
Astenuti: 16 (Aggravi, Baccega, Brunod, Distort, Foudraz, Ganis,
Guichardaz Erika, Lavy, Lucianaz, Manfrin, Marquis, Minelli,
Perron, Planaz, Restano, Sammaritani).
L'articolo n. 1 è approvato.
Possiamo dare lo stesso risultato per l'articolo n. 2? Stesso
risultato.
Articolo 3? Stesso risultato.
Articolo 4? Stesso risultato.
Per l'articolo n. 5 ha chiesto di intervenire la consigliera
Erika Guichardaz, ne ha facoltà.
Guichardaz E. (PCP) -
Per dare soddisfazione al
consigliere Rollandin, vorrei spiegare perché su questo articolo
voteremo contro.
È chiaro, da quanto ha detto l'assessore Marzi, e vorrei che
fosse evidenziato ancora una volta, che si è arrivati a questo
punto con la risoluzione del 12 maggio 2021; con quella risoluzione
si è dato corso all'ampliamento dell'Ospedale Parini. Soprattutto,
il nostro voto contrario è legato al fatto che in quella
risoluzione c'era solo una parte, se vogliamo, minimamente
votabile, che era quella dell'approfondimento e della verifica
sulla compatibilità tecnico, progettuale ed economica, nonché sulla
realizzabilità in termini cronologici adeguati dell'attuale
progetto complessivo. Per complessivo si intendevano anche le fasi
4 e 5. A oggi, come ha detto chiaramente l'assessore Marzi, stiamo
mettendo un altro pezzetto, ma non abbiamo idea di quanto ci
costerà la fine, né di quando finirà, né di come sarà, né se
finirà.
Quindi, sinceramente sotto questo punto di vista, che le
responsabilità se le prendano tutti quelli che voteranno
quest'articolo.
Presidente -
Consigliere Lucianaz ne ha facoltà.
Lucianaz (LEGA VDA) -
Di questi 242 milioni di euro, una
parte considerevole l'hanno versata i valdostani pagando le
bollette con delle cifre vergognosamente elevate. Ricordatevelo,
perché adesso arriviamo a 187 milioni previsti per questa parte
dell'ospedale, ma siamo proiettati verso 200-230-250 milioni di
euro; qui non si ha idea di quale cifra si andrà a spendere.
Intanto voi buttate i milioni così: è vergognoso! Un milione e
mezzo di euro per traslocare, dieci milioni per arredi e
attrezzature: mi sembra incredibile che la fornitura non fosse
ancora stata contabilizzata nei progetti precedenti. A me pare più
un azzeccagarbugli.
Voi continuate testardamente su questa vostra posizione
disgraziata, qualcuno testardamente continuerà a opporsi a questo
sperpero di denaro pubblico.
Presidente -
Se non vi sono altri interventi, mettiamo in
votazione. La votazione è aperta.
Esito della votazione:
Presenti: 35
Votanti: 21
Favorevoli: 19
Contrari: 2
Astenuti: 14 (Aggravi, Baccega, Brunod, Distort, Foudraz, Ganis,
Lavy, Lucianaz, Manfrin, Marquis, Perron, Planaz, Restano,
Sammaritani).
L'articolo n. 5 è approvato.
Articolo n. 6. Ci sono interventi? Si è prenotato il consigliere
Aggravi, ne ha facoltà.
Aggravi (LEGA VDA) -
Per dichiarazione di voto a nome del
gruppo Lega Vallée d'Aoste. Come è già stato annunciato in
Commissione e anche nell'illustrazione della relazione di
minoranza, quest'articolo lo voteremo perché è in coerenza rispetto
al voto che abbiamo espresso sulla legge. Ci auguriamo, come
abbiamo già avuto modo di apprendere dalle informazioni
nell'audizione dell'Assessore competente in Commissione, anche poi
successivamente la possibilità di verificare o comunque avere
informazioni su quelli che sono stati gli effetti dei finanziamenti
e soprattutto anche per capire come un intervento emergenziale è
stato utilizzato, e comunque quali sono state le necessità del
tessuto economico e non soltanto della nostra regione.
Presidente -
Consigliera Erika Guichardaz ne ha
facoltà.
Guichardaz E. (PCP) -
Anche il nostro gruppo voterà
quest'articolo, perché nonostante non avessimo dato il nostro voto
alla legge per le motivazioni che ho esplicitato durante la
discussione generale, sappiamo che questi fondi andranno proprio
alle imprese più in difficoltà che, come dicevo prima, sono quelle
che hanno aspettato per più tempo e che naturalmente speriamo
possano invece poter avere in qualche modo questi soldi prima di
altri.
Crediamo, e lo ribadiamo, che non si possa pensare a una misura
spot
, ma si debba pensare a una misura stabile, strutturale
e a dei criteri che possano fare in modo di andare in qualche modo
a premiare innanzitutto le imprese più in difficoltà e poi le altre
imprese.
Presidente -
Possiamo mettere in votazione l'articolo n.
6? La votazione è aperta.
Esito della votazione:
Presenti, votanti e favorevoli: 35
Il Consiglio approva all'unanimità.
L'articolo n. 6 è approvato.
Passiamo ora all'articolo n. 7. Ci sono degli interventi? Non
vedo richieste, mettiamo in votazione l'articolo n. 7. La votazione
è aperta.
Esito della votazione:
Presenti: 35
Votanti: 21
Favorevoli: 21
Astenuti: 14 (Aggravi, Baccega, Brunod, Distort, Foudraz, Ganis,
Lavy, Lucianaz, Manfrin, Marquis, Perron, Planaz, Restano,
Sammaritani).
L'articolo n. 7 è approvato.
Passiamo all'articolo n. 8. Se non vi sono interventi, apriamo
la votazione. La votazione è aperta.
Esito della votazione:
Presenti: 35
Votanti: 20
Favorevoli: 20
Astenuti: 15 (Aggravi, Baccega, Brunod, Distort, Foudraz, Ganis,
Guichardaz Erika, Lavy, Lucianaz, Manfrin, Marquis, Minelli,
Perron, Planaz, Sammaritani).
L'articolo n. 8 è approvato.
Posso dare lo stesso risultato per l'articolo n. 9? Stesso
risultato.
Per l'articolo n. 10? Stesso risultato.
Per l'articolo n. 11? Stesso risultato.
Per l'articolo n. 12? Stesso risultato.
Per l'articolo n. 13? Stesso risultato.
Per l'articolo n. 14? Stesso risultato.
Vi sono adesso gli allegati. Mettiamo in votazione l'allegato A.
La votazione è aperta.
Esito della votazione:
Presenti: 35
Votanti: 19
Favorevoli: 19
Astenuti: 16 (Aggravi, Baccega, Brunod, Distort, Foudraz, Ganis,
Guichardaz Erika, Lavy, Lucianaz, Manfrin, Marquis, Minelli,
Perron, Planaz, Restano, Sammaritani).
L'allegato A è approvato.
Mettiamo in votazione l'allegato B. La votazione è aperta.
Esito della votazione:
Presenti: 35
Votanti: 19
Favorevoli: 19
Astenuti: 16 (Aggravi, Baccega, Brunod, Distort, Foudraz, Ganis,
Guichardaz Erika, Lavy, Lucianaz, Manfrin, Marquis, Minelli,
Perron, Planaz, Restano, Sammaritani).
L'allegato B è approvato.
Posso dare lo stesso risultato per l'allegato C? Stesso
risultato.
Per l'allegato C? Stesso risultato.
Per l'allegato D? Stesso risultato.
Per l'allegato E Stesso risultato.
Per l'allegato F? Stesso risultato.
Per l'allegato G? Stesso risultato.
Per l'allegato H? Stesso risultato.
Per l'allegato J? Stesso risultato.
Per l'allegato K? Stesso risultato.
Per l'allegato L? Stesso risultato.
Mettiamo ora in votazione, se non ci sono interventi o
dichiarazioni di voto, la legge nel suo insieme. Non vedo richieste
d'intervento. La votazione è aperta.
Esito della votazione:
Presenti: 35
Votanti: 19
Favorevoli: 19
Astenuti: 16 (Aggravi, Baccega, Brunod, Distort, Foudraz, Ganis,
Guichardaz Erika, Lavy, Lucianaz, Manfrin, Marquis, Minelli,
Perron, Planaz, Restano, Sammaritani).
Il disegno di legge è approvato.
