Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3 del 13 gennaio 1981 - Resoconto
OGGETTO N. 3/81 - APPLICAZIONE DELLA LEGGE REGIONALE
CONCERNENTE: "INTERVENTI REGIONALI PER LA ZONA TURISTICA DI
SAINT-VINCENT". (Interrogazione con risposta scritta)
Presidente
- Do lettura del testo dell'interrogazione del
Consigliere Viberti:
INTERROGAZIONE CON RISPOSTA SCRITTA
VISTA una sorprendente e stupefacente lettera inviata agli
Amministratori regionali, in data 9 novembre 1980, dalle OO.SS. di
categoria e dalla R.S.A. della SITAV;
AL FINE di avere un quadro chiaro e completo in merito
all'applicazione della legge regionale 27 marzo 1980, n. 14,
concernente: 'Interventi regionali per la zona turistica di
Saint-Vincent';
il sottoscritto Consigliere regionale
INTERROGA
l'Assessore regionale al Turismo, Urbanistica e Beni
Culturali per conoscere:
1) quali sono le opere previste dalla citata legge che sono
state finora realizzate o di cui è iniziata la costruzione;
2) qual è l'impresa (o le imprese) a cui sono stati affidati
i lavori;
3) qual è la spesa finora sostenuta dall'Amministrazione
regionale in base alla citata legge;
4) se si prevede che le opere saranno interamente realizzate
nell'arco di tempo indicato nell'ultimo comma dell'art. 1 delle
legge;
5) se si prevedono ulteriori interventi finanziari della
Regione oltre quelli già indicati dalla legge;
6) se si prevede di proporre al Consiglio delle modifiche
alla citata legge.
Presidente
- È stata data risposta scritta con lettera n.
1 in data 2 gennaio 1981.
