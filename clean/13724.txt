Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 213 del 27 ottobre 1993 - Resoconto
OGGETTO N. 213/X - Diritto all'informazione da parte dei
consiglieri regio­nali. (Interrogazione)
Interrogazione - Visto l'articolo 116 del Regolamento interno
per il funziona­mento del Consiglio che dà diritto ai consiglieri
regionali di ot­tenere dagli uffici le informazioni utili
all'esercizio del loro mandato;
Rilevato che il sottoscritto Consigliere ha richiesto con
lettera 24 agosto 1993, successivamente sollecitata in data 23
settembre 1993, indirizzata al primo Segretario Capo dei servizi
agrari e affari generali dell'Assessorato all'agricoltura,
forestazione e ri­sorse naturali, dati inerenti le bonifiche
sanitarie del bestiame relativi agli anni 1990/91/92/93;
Visto che ad oggi non è ancora pervenuto nessun cenno di
ri­scontro violando pertanto il diritto all'informazione di cui
de­vono godere i consiglieri regionali onde espletare coerentemente
il mandato conferito loro dagli elettori valdostani;
Ciò premesso, il sottoscritto Consigliere regionale
Interroga
il Presidente della Giunta regionale e l'Assessore competente
per conoscere:
1) quali iniziative intendono intraprendere affinché sia
assicu­rato finalmente il sacrosanto diritto ad una corretta
informa­zione dei consiglieri regionali;
2) quando si potrà avere quanto richiesto in data 24 agosto
1993.
F.to: Marco Viérin
Presidente -
La parola all'Assessore
dell'agricoltura, forestazione e risorse naturali Vallet.
Vallet (UV) -
Le Conseiller Viérin revient sur un
thème sans doute important pour le bon fonctionnement du Conseil et
pour le bon travail des conseillers, mais je crois qu'il le fait
avec un ton qui me parait un peu exagéré par rapport aux faits qui
se sont produits dans le cas particulier. Je n'y entre pas parce
que le Conseiller Viérin a reçu, je crois, la lettre signée par le
Dirigeant dans laquelle on lui explique comme se sont passés les
faits et je crois, pour parler du deuxième point, qu'il a déjà reçu
les données qu'il avait demandées. Pour ce qui concerne le
règlement du problème du point de vue général, le Président du
Gouvernement a tout récemment sollicité le Président du Conseil
afin qu'il dispose une réunion de la Commission pour le règlement
pour qu'on puisse mieux régler ces aspects qui concernent le
fonctionnement du Conseil.
Presidente -
Ha chiesto la parola il
Vicepresidente del Consiglio Viérin Mar­co. Ne ha facoltà.
Viérin M. (DC) -
L'Assesseur a dit qu'il ne veut
pas entrer dans l'argument, mais personnellement je veux y entrer.
Ci voglio entrare e anche in maniera abbastanza decisa perché qui
continuiamo a parlare di questo problema della trasparenza,
trasparenza che sembrava, e dico appunto sembrava, un punto forte
di questa maggioranza che mi pare sia stato defalcato dal programma
della stessa. Mi impressiona poi soprattutto l'ul­tima battuta
dell'Assessore, quando si dice che si deve andare a rivedere il
contenuto e l'applicazione del regolamento del Con­siglio la cui
ultima modifica è avvenuta solo nell'aprile di quest'anno.
Noi ci stiamo incamminando, in tutto il mondo, verso il
rag­giungimento della più completa trasparenza e allora vorrei
ca­pire come si vorrà rivedere quest'articolo. Io ho precisato che
il mio non è un discorso di capigruppo o di altro, ma che la
mag­gioranza, se vuole chiudere la saracinesca della trasparenza lo
faccia, ha i voti per farlo, proponga un disegno di legge, una
modifica al regolamento. Sul caso specifico io leggo il comma 2
dell'articolo 16 che dice: "Le richieste di informazione, notizie,
visioni, atti devono essere inoltrate solamente ai funzionari delle
qualifiche dirigenziali o vicedirigenziali" e io ho inoltrato
richiesta di atti ad un vicedirigente. Nel caso specifico poi posso
dire che il sottoscritto all'inizio di agosto ha fatto una
richiesta verbale, il 24 agosto ha poi fatto richiesta scritta
perché la pri­ma non aveva dato alcun risultato. Dal 24 agosto ho
poi telefo­nato per parlare con il vicedirigente almeno due volte,
la per­sona in questione non c'era e non si è nemmeno degnata di
rite­lefonarmi, come avevo richiesto. Il 23 settembre, stufo di
essere preso in giro, ho fatto una lettera di sollecito; non si è
saputo niente. Dopo che avevo presentato un'interrogazione al
Consi­glio, guarda caso, si presenta un dipendente della Regione
con un plico da consegnarmi e sulla lettera di accompagnamento
dello stesso si legge che mi era già stato inviato un primo plico,
ma che probabilmente era andato perso. L'ultimo passaggio della
missiva mi stupisce poi in maniera particolare, cito: "Il presente
ufficio ha la spiacevole sensazione di essere oggetto di
strumentalizzazioni, seppure inevitabilmente anch'esse rien­tranti
nel mandato". Il vicedirigente mette quindi in dubbio che la
trasparenza ci sia d'ufficio o meno e questa è una cosa molto
grave. Chiudo con la speranza che la maggioranza, se si conti­nua
di questo passo, abbia almeno il coraggio delle sue azioni e non si
nasconda dietro la riunione della conferenza dei capigruppo, ma se
ha dei problemi, delle perplessità sull'appli­cazione di questo
regolamento, porti avanti delle modifiche dello stesso, modifiche
che saranno presentate non solo a que­sto Consiglio, ma saranno
fatte conoscere a tutta l'opinione pubblica. Ringrazio.
Presidente -
Per fatto personale prende la parola
l'Assessore dell'agricol­tura, forestazione e risorse naturali
Vallet.
Vallet (UV) -
Il Consigliere Viérin ha diritto di
dire tutto quello che vuole, ma non ha il diritto di interpretare
quanto gli viene detto. La maggioranza o l'Assessore non c'entrano
assolutamente nulla nel caso specifico. Nel fatto del disguido, se
disguido c'è stato perché adesso leggerò la lettera di risposta del
dirigente, l'As­sessore e la maggioranza non hanno avuto conoscenza
del quesito posto dal Consigliere Viérin proprio perché, come
recita l'ordine di servizio n.14, firmato dall'allora Presidente
Bondaz, le richieste di informazione sono inoltrate dai consiglieri
richie­denti al personale avente qualifiche dirigenziali e
vicedirigen­ziali. I dirigenti e i vicedirigenti conoscono
benissimo questo ordine di servizio e sono stati richiamati per
eseguirlo pun­tualmente. Quindi in questo caso non c'entra la
volontà vessa­toria o meno del Consiglio, della Giunta, della
maggioranza e dell'Assessore.
Per venire al caso specifico. Il dirigente in questione
risponde: "
La sua interrogazione del 14 ottobre fa evidentemente
presu­mere che a quella data lei non avrebbe ricevuto le
informazioni richieste, inviate alla Signoria Vostra in busta
gialla indirizza­ta: Consigliere Viérin - Sede, quanto meno 20
giorni or sono. Purtroppo, visti gli esiti, sono solo in via
informale in quanto già la richiesta, essendo indirizzata
direttamente allo scrivente, non era passata tramite il protocollo.
Si trasmettono quindi i dati, che verranno consegnati, onde evitare
spiacevoli disguidi, direttamente tramite raccomandata a mano con
avviso di rice­vimento. Considerata poi la portata delle
informazioni richieste - vostra lettera allegata per gli
amministratori che leggono la presente per conoscenza - comportante
un complesso lavoro di rielaborazione da armonizzare comunque con
la garanzia della regolarità dei servizi, prescritta dall'articolo
116 a cui la Signo­ria Vostra si appella, si ritiene che l'ufficio
zootecnico, cui è stata smistata la lettera nei primi giorni di
settembre al mio rientro dalle ferie, abbia fornito i dati con
lodevole tempestività senza violare alcun sacrosanto diritto. Ci si
permetta infine di osservare, a titolo personale, che un semplice
contatto per le vie brevi, alle quali la Signoria Vostra ha fatto
ricorso in occasione di precedenti richieste evase subito per mezzo
del fax pur nella indeterminatezza delle stesse, anche tramite
segretarie, avrebbe permesso di chiarire subito l'inconveniente, se
è lecito definire così il mancato ricevimento dei dati, garantendo
alla Signoria Vostra la possibilità di un loro immediato utilizzo
al fine di espletare coerentemente il mandato conferito dagli
elettori val­dostani ed evitando nel contempo allo scrivente
ufficio la spia­cevole sensazione di essere oggetto di
strumentalizzazioni sep­pure inevitabilmente anch'esse rientranti
nel mandato
".
Questo per chiarire che qui non c'entra assolutamente la
tra­sparenza, il comportamento dell'Assessore, della Giunta o della
maggioranza.
Presidente -
Io do la parola per fatto personale
al Consigliere Viérin Marco, ma non vorrei che arrivassimo ad una
diatriba tra duellanti; credo che l'Assessore Vallet abbia spiegato
qual è il fondamento del suo pensiero e non credo che un suo
ulteriore intervento possa risolvere il problema.
Viérin M. (DC) -
L'Assessore Vallet forse non si
ricorda la parte finale del suo intervento, quando è stato detto
che l'Am­ministrazione regionale sta procedendo per fare una
modifica del regolamento...
(...interruzione dell'Assessore all'agricoltura, forestazione
e ri­sorse naturali, Vallet...).
Presidente -
Vicepresidente Viérin, l'Assessore
Vallet ha detto che in casi di contraddizione il tutto viene
demandato alla Commissione per il regolamento. Il regolamento si
applica, non si interpreta, e quindi non esistono più questioni di
natura personale se non per l'interpretazione di quanto detto
dall'Assessore Vallet. Grazie.
