Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1056 del 15 gennaio 1985 - Resoconto
OGGETTO N. 1056/VIII - INVITO AL PRESIDENTE DEL CONSIGLIO DEI
MINISTRI AD EFFETTUARE UNA VISITA UFFICIALE IN VALLE D'AOSTA. -
APPROVAZIONE DI MOZIONE.
PRESIDENTE:
Do lettura della mozione presentata dai
Consiglieri Torrione, Pascale, Breuvé:
MOZIONE
L'attuazione, nella sua compiutezza, del nostro regime di
autogoverno secondo quanto previsto dallo statuto speciale,
presuppone non solo comportamenti coerenti ed incisivi da parte
della classe politica valdostana ma anche un rapporto con lo stato
improntato alla massima correttezza ed alla reciproca lealtà.
L'instaurarsi di un clima che consenta da un lato alla nostra
Autonomia di non essere mortificata da una intromissione statale
invadente e condizionante e dall'altro di esprimere tutta la sua
potenzialità, può in effetti rappresentare un elemento di notevole
importanza politica e forse anche una svolta significativa nella
storia della nostra Regione.
Per conseguire un obiettivo del genere è però necessario
riannodare le fila di un discorso ed affrontare un confronto
diretto proprio con chi è preposto alla massima carica di governo
della nostra Repubblica e cioè il Presidente del Consiglio dei
Ministri.
E ciò al fine di avviare a soluzione alcuni problemi che
necessitano di interventi sia statali che regionali nonché di
stabilire più stretti legami, pur nel rigoroso rispetto delle
competenze reciproche, fra interessi della Regione e quelli dello
Stato.
E' pur vero che vecchie incrostazioni dovute a diffidenze e
pregiudizi a volte anacronistici ed anche ad una mancanza di
dialogo hanno sovente condizionato le relazioni fra Regione Valle
d'Aosta e lo Stato per cui appare opportuno e producente aprire un
nuovo capitolo che serva a gettare le basi di una più proficua
collaborazione futura.
L'inizio di una simile operazione può essere individuata in una
visita ufficiale del Presidente del Consiglio dei Ministri in Valle
d'Aosta in analogia a quanto di recente si è verificato per
un'altra Regione a statuto speciale e più precisamente il
Trentino-Alto Adige.
Nel corso di tale visita può infatti essere offerta la
testimonianza concreta di ciò che ha significato per la comunità
valdostana autogovernarsi per quasi quarant'anni, con
l'esplicitazione delle più significative tappe e realizzazioni del
nostro cammino autonomistico, e di converso fare considerare
contestualmente ciò che invece non è stato possibile conseguire
anche a causa di atteggiamenti statali ancora improntati ad una
mentalità ed a principi accentratori e burocratizzati.
Tutto ciò premesso i sottoscritti Consiglieri regionali del
Gruppo socialista, Gianni Torrione, Liborio Pascale e Lilliana
Breuvé propongono che il Consiglio regionale
DELIBERI
di invitare il Presidente del Consiglio dei Ministri ad
effettuare una visita ufficiale in Valle d'Aosta dando mandato alla
Presidenza della Giunta e del Consiglio regionale di adottare tutti
gli atti conseguenti e finalizzati a tale scopo.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Ha ragione il Consigliere Mafrica
che il regolamento mette sempre in calce le mozioni che così
perdono di significato perché vengono discusse alla fine della
mattinata, quando qualcuno può già cominciare a sentire i morsi
della fame, ma questo lo dico senza voler drammatizzare.
La mozione che abbiamo presentato assume un significato non solo
politico ma un significato soprattutto istituzionale; noi riteniamo
che i rapporti fra lo Stato e la Regione, e l'abbiamo anche
sottolineato, debbano essere improntati alla massima correttezza ed
alla reciproca lealtà. Diciamo questo perché se tale comportamento
di entrambe le istituzioni è improntato a principi del genere,
l'attuazione del nostro regime di autogoverno potrà, a nostro
avviso, estrinsecarsi nella sua compiutezza.
Non sono sempre stati facili i rapporti fra Stato e Regione,
anzi spesso sono stati conflittuali ed hanno portato anche ad
esasperazioni reciproche. Noi sottolineiamo, nella mozione, che
l'atteggiamento dello Stato non è sempre stato un atteggiamento
corretto, concretizzandosi sovente in comportamenti che sono stati
condizionanti ai fini della espressione della nostra autonomia.
Ci sono stati periodi in cui il dialogo sembrava addirittura
interrompersi e questi diversi atteggiamenti hanno indubbiamente
frenato un rapporto che invece deve caratterizzarsi sul piano
istituzionale e sul piano dei collegamenti fra i due enti come un
elemento costante di pratica politica.
Abbiamo riscontrato che questa opportunità può essere anche
praticata attraverso un invito ufficiale del Consiglio regionale
alla massima espressione governativa della Repubblica italiana e
cioè il Presidente del Consiglio dei Ministri, ma quale
rappresentante del
Governo italiano e non quale rappresentante di un partito
politico, perché allora sarebbe stato molto più facile per noi (lo
dico per evitare equivoci) invitare il Presidente del Consiglio dei
Ministri ad una manifestazione di partito e far sì che la
manifestazione di partito si trasformasse, come è avvenuto in
passato, in una manifestazione di tipo ufficiale.
Il Presidente del Consiglio dei Ministri, casualmente, in questo
momento è un socialista - qualche forza politica si augura che fra
pochi mesi cambi - non sappiamo quando questa visita potrebbe
effettuarsi, pertanto invitiamo la figura istituzionale del Capo
del Governo, non legata in questo momento al fatto che sia un
socialista o meno.
Riteniamo che questo invito vada fatto nell'interesse della
nostra autonomia, per la risoluzione dei numerosi problemi che
ancora giacciono insoluti anche per responsabilità precise dello
Stato. Il testimoniare invece allo Stato ciò che ha rappresentato
per i valdostani autogovernarsi per quasi un quarantennio può
essere un elemento di valutalizione ai fini di una diversa
considerazione da parte dello Stato della nostra stessa autonomia e
quindi riteniamo che questo sia un passo doveroso che il Consiglio
fa verso il Capo del Governo italiano.
Non abbiamo altro da aggiungere, salvo sfrondare questo discorso
della strumentalizzazione di tipo politico che abbiamo sentito fra
le righe. Voglio ripetere un concetto che abbiamo già avuto modo di
esprimere in questa sede: non vogliamo essere assolutamente
valutati per benemerenze altrui, ma vogliamo essere considerati per
l'attività che noi svolgiamo come socialisti in Valle d'Aosta. La
visita del Presidente del Consiglio deve essere considerata perché
tale l'abbiamo concepita come una visita ufficiale alla nostra
Regione per tutti i motivi che ho cercato di spiegare. Che la cosa
avvenga in tempi brevi o lunghi non ci interessa, ci interessa che
il Consiglio regionale faccia questo invito al Capo del Governo
della Repubblica italiana.
PRESIDENTE:
Ha chiesto di parlare il Consigliere
Baldassarre, ne ha facoltà.
BALDASSARRE - (P.S.D.I.):
Non vorrei iniziare la polemica
con il Presidente del Consiglio, me ne guarderei bene, però
arrivati ad una certa ora sarebbe necessario, come ha fatto in
altre occasioni, che annunciasse il termine dei lavori. Sono le
13,15 e siamo a discutere di un problema importante per cui ritengo
che sarebbe stato opportuno sospendere il Consiglio per continuare
a discutere nel pomeriggio. Comunque visto che bisogna discutere,
discutiamo.
Quando ho ricevuto l'ordine del giorno ed ho letto sulla stampa
la mozione che il P.S.I. si accingeva a fare, mi sono preoccupato
perché ho appreso che per invitare un Presidente del Consiglio in
Valle d'Aosta bisogna ricorrere ad una mozione e questa mi sembra
un'assurdità. Sono d'accordo con il Gruppo socialista che ha
presentato la mozione, perché ha notato l'assenza di sensibilità da
parte di questa maggioranza nel senso di invitare il Presidente del
Consiglio, cosa che invece è stata fatta da altre Regioni a statuto
ordinario e speciale; non voglio credere che non sia stato invitato
perché é un socialista oppure che qualcuno aspetti che venga
riciclato Andreotti o chi per esso.
Il problema politico è veramente grave, se si pensa
all'insensibilità di questa maggioranza su questo problema, quando
in quest'aula si rivolgono grosse accuse allo Stato con il quale
deve esistere una collaborazione perché la lotta non serve a
nessuno. Il mantenimento di certe posizioni non serve né al
complesso dei partiti che reggono le sorti - per il momento e mi
auguro per poco tempo ancora - della Regione Valle d'Aosta, né ai
cittadini della nostra Regione. Quindi il fatto di aver dovuto
ricorrere ad uno strumento come la mozione è degno di comparire
nella prima pagina dei principali quotidiani italiani, perché
dimostra le assurdità che succedono in questa Regione con l'attuale
maggioranza.
Voterò a favore di questa mozione perché ritengo esemplare
l'atteggiamento che ha assunto il P.S.I., però permettetemi di dire
che non ritengo questo l'atteggiamento corretto che la maggioranza
dovrebbe avere con il governo centrale per far sì che alcuni
vantaggi tornino a favore della Valle d'Aosta.
PRESIDENTE:
Approfitto, visto che ho sentito molti
Consiglieri che si riferivano al regolamento, per dire che da
alcuni mesi la Presidenza del Consiglio sta aspettando le modifiche
che i Gruppi consiliari dovrebbero portare alle proposte di
emendamento del regolamento consiliare. Fino ad oggi devo dire che
purtroppo la Presidenza non ha ricevuto nessun tipo di proposta,
quindi invito i Gruppi consiliari ad essere un po' più
solleciti.
Ha chiesto di parlare il Consigliere Riccarand, ne ha
facoltà.
RICCARAND - (N.S.):
Da una parte condivido lo spirito di
questa mozione, dall'altra ho alcune perplessità rispetto al
contenuto della mozione, alle modalità di incontro che vengono
proposte, rispetto anche al momento in cui si situa questa
proposta, cioè vicino a scadenze elettorali che tutti
conosciamo.
Al di là di questa considerazione, credo che se non vogliamo
ridurre i rapporti fra due istituzioni diverse, come il Consiglio
regionale della Valle d'Aosta e la Presidenza del Consiglio dei
Ministri, ad un rapporto a livello di persone, che non tiene conto
della realtà, sarebbe necessario arrivare a questo incontro avendo
come base l'elaborazione, da parte di questo Consiglio, di temi
concreti, cioè arrivare all'incontro con un pacchetto di proposte
ben precise per cui l'incontro con il Presidente del Consiglio dei
Ministri assumerebbe un significato non solo rappresentativo, come
sembra dall'impostazione di questa mozione, ma anche con un
contenuto politico reale.
Proporrei quindi un emendamento nel deliberato, cioè di dare
mandato alla Presidenza del Consiglio regionale e alla Presidenza
della Giunta di predisporre le condizioni politiche per invitare
ufficialmente il Presidente del Consiglio dei Ministri ad
effettuare una visita in Valle d'Aosta.
Questo significa che dobbiamo stabilire su quali terreni
concreti dobbiamo fare questo incontro: sui buoni benzina,
sull'ordinamento finanziario, sul progetto di revisione dello
statuto speciale della Valle d'Aosta per cui è stato dato incarico
alla Giunta di presentare una proposta? Dopo aver stabilito qual è
il pacchetto di proposte su cui vogliamo andare ad una verifica
concreta, facciamo, nei tempi dovuti, questo incontro!
Sono convinto che anche l'incontro avvenuto in Tirolo si sia
basato su un corpo concreto di provvedimenti, altrimenti mi sembra
di ridurre il tutto ad una rappresentazione, che può essere vista
come un momento di legame fra Stato e Regione, tuttavia abbastanza
povera di contenuti.
PRESIDENTE:
Ha chiesto di parlare il Consigliere Ricco,
ne ha facoltà.
RICCO - (D.C.):
La prossima campagna elettorale è un
appuntamento politico veramente importante per tutta l'Italia e
quindi anche per la Valle d'Aosta, in quanto si rinnoveranno i
Consigli comunali. Gli elettori giudicheranno le forze politiche in
base al loro operato e saranno certo dei giudici severi. Bene fa il
P.S.I ad approfittare dell'occasione di queste elezioni
amministrative per chiedere con una mozione al Consiglio regionale
della Valle d'Aosta di invitare ufficialmente l'Onorevole Craxi,
Segretario Nazionale del P.S.I. ed attualmente Presidente del
Consiglio dei Ministri, dimenticando però che la Valle d'Aosta fa
parte integrante della Repubblica italiana e quindi qualsiasi
parlamentare italiano può venire in Aosta a fare visita o a tenere
comizi pre-elettorali o elettorali!
Comunque, al di là di quanto detto, se il Presidente Craxi verrà
in Valle d'Aosta sarà ben accetto e sarà accolto con tutti gli
onori che spettano al suo rango.
Noi siamo favorevoli ad invitare ufficialmente il Presidente del
Consiglio dei Ministri in Valle d'Aosta nel mese di giugno 1985 e
preghiamo contemporaneamente il Presidente della Giunta regionale
di iniziare il protocollo per la definizione dei problemi da
discutere, fra cui i confini del Parco del Gran Paradiso, la difesa
dell'occupazione presso la Deltasider, la presenza della Valle
d'Aosta a Strasburgo, la definizione della legge elettorale
regionale che prevede la potestà legislativa alla Valle d'Aosta,
etc.
Il Consigliere Torrione è veramente un uomo politico abile e
consumato, ma capisce bene che per invitare un personaggio di così
spiccato rilievo occorre prepararsi su dei problemi seri, occorre
che tutto venga predisposto degnamente.
Volevo aggiungere che non essendo questo un problema politico,
ritengo che ogni Consigliere D.C. sia libero di votare come
crede.
PRESIDENTE:
Ha chiesto di parlare il Consigliere
Maquignaz, ne ha facoltà.
MAQUIGNAZ - (A.D.P.):
Nella sostanza condivido quanto è
stato detto dal Consigliere Ricco. Devo dire che se la visita del
Presidente del Consiglio dei Ministri ci trova da una parte
consenzienti, non può dall'altra parte non destare delle
perplessità - e non voglio fare un discorso strumentale alla
rovescia - perplessità che mi sono sorte leggendo i titoli dei
giornali che commentavano la visita di Craxi in Alto Adige, e
vorrei brevemente ricordarli in questo Consiglio.
Il "Corriere della Sera" dice che la visita lampo di Craxi in
Alto Adige ha cercato di spegnere la miccia dell'irredentismo
locale, e cita Magnago che "non ha saputo nascondere la propria
irritazione ed ha chiaramente ammesso: - Voi sapete che non abbiamo
accolto con molto favore questa visita lampo perché poteva creare
l'impressione che sostituisse il dialogo con il Governo a Roma. -
Magnago si lamentava: - Riceve tutti i partiti come una catena di
montaggio".
Dico questo perché voglio significare al Consiglio come questi
avvenimenti si possano prestare a delle facili strumentalizzazioni.
Cito anche la Repubblica che dice "il Capo del Governo a Bolzano
per ricucire lo strappo etnico".
L'Unità dice "Bolzano: visita lampo di Craxi, ma c'è il sospetto
che sia un'altra operazione immagine".
Il nostro Gruppo è ben lieto che il Presidente del Consiglio dei
Ministri venga in Valle d'Aosta, però vogliamo che ci venga nella
pienezza della sua funzione istituzionale e per questo motivo
riteniamo che questo invito debba essere rivolto dal Presidente
della Giunta e dalla Giunta regionale e ci sembra strano che questo
invito debba essere rivolto dal Consiglio regionale perché crediamo
che i rapporti fra la Regione autonoma della Valle d'Aosta ed il
Governo italiano siano tenuti normalmente dai Presidenti.
PRESIDENTE:
Ha chiesto di parlare il Consigliere Mafrica;
ne ha facoltà.
MAFRICA - (P.C.I.):
Siamo d'accordo che i rapporti fra
Consiglio regionale e Parlamento sui problemi che riguardano la
Regione Valle d'Aosta debbano essere più stretti di quello che non
siano oggi e crediamo anche che dovrebbe esserci un confronto più
serrato fra la Giunta regionale ed il Governo per una serie di
questioni che sono anche state citate prima, per cui su questo
punto non abbiamo alcun dubbio.
Riteniamo però, anche se non siamo contrari alla mozione, che
effettivamente le visite del Papa e quelle del Presidente del
Consiglio non contribuiscono molto alla soluzione dei problemi, per
cui pensiamo che non abbia alcun carattere risolutivo una visita
del Presidente del Consiglio in Valle d'Aosta, tanto più tenendo
conto di quanto abbiamo letto in questi giorni sui giornali.
Infatti il Presidente del Consiglio in carica, rispondendo al
Segretario della D.C., ha detto che, in questa campagna elettorale,
scenderà sulle piazze, e questo vuol dire che non è un Presidente
del Consiglio che si libera delle sue prerogative partitiche!
Siamo perciò d'accordo nel rivolgere l'invito, ma riteniamo che
la Giunta ed il Consiglio possano fare ben altro per risolvere i
problemi effettivi della Valle d'Aosta, magari preparando un
pacchetto di proposte da portare al Parlamento perché vengano
approvate, facendo sì che il Presidente della Giunta venga
consultato dal Governo presieduto dall'Onorevole Craxi quando si
tratta dell'ordinamento finanziario della Regione (cosa che non
capita tutte le volte), ed in questo senso, con gli emendamenti
finora proposti e con uno che propongo io, riteniamo che la mozione
possa essere approvata.
L'emendamento che propongo riguarda la soppressione dei nomi dei
Consiglieri proponenti che figurano nella mozione e la sostituzione
della formula che appare sempre nelle mozioni "Il Consiglio
regionale delibera".
PRESIDENTE:
Ha chiesto di parlare il Consigliere
Stévenin, ne ha facoltà.
STEVENIN - (U.V.):
Il y a un grand nombre de questions
qui sont encore ouvertes avec l'Etat, parmi lesquelles
l'application du Statut et sa revision, dont à l'intérieur de ce
Conseil on a parlé maintes fois, mais le Conseil régional sur tous
ces problèmes n'a pas encore trouvé des convergences
significatives. La rencontre avec le Président du Conseil des
Ministres est donc souhaitable, mais à mon avis il est même
important que cette confrontation avec M. Craxi (et à ce sujet je
partage ce qu'a dit M. Riccarand) soit amenée sur un plan de
discussion globale, et qu'elle ne donne pas la possibilité à des
interprétations et à des positions complètement opposées.
Sans cet engagement la visite de M. Craxi ne serait que formelle
ou pire ne serait qu'une visite électorale, telles que celles qui
se sont vérifiées, par exemple en 1954 alors que M. Fanfani a parlé
sur la place de la République en promettant dans quelques mois la
zone franche pour la Vallée d'Aoste. Il faut dire quand même (M.
Torrione a raison) qu'il s'agissait là de visites dans des périodes
très proches des élections, et non de visites demandées par le
Conseil régional de la Vallée d'Aoste. D'autant plus qu'en Val
d'Aoste on en a vu passer beaucoup de Ministres, on les a entendu
faire des promesses: il est alors quand même souhaitable que cette
visite soit bien préparée.
D'un côté il y a le problème des élections, de l'autre il y a
aussi le fait que c'est à l'Italie la Présidence du Parlement
européen et là ce sera souhaitable que cette visite se passe dans
cette époque, parce qu'on aurait mme la possibilité de discuter de
ceux qui sont les problèmes des institutions européennes,
auxquelles nous adressons de nombre uses requêtes concernants
l'agriculture, la reconnaissance de diplômes, le nombre des nos
représentants à l'intérieur du Parlement européen, les liaisons
ferroviaires et routières, etc.
Au-delà de ce que je viens de dire nous voterons cette motion
avec les amendements que vous proposera le Conseiller Tamone.
PRESIDENTE:
Ha chiesto di parlare il Consigliere Tamone,
ne ha facoltà.
TAMONE - (U.V.):
Nous présenterons quelques amendements
que d'ailleurs nous avons déjà concordés hier avec M. Torrione. Au
premier alinéa on devrait lire "con lo Stato improntato a reciproca
correttezza e lealtà". Au deuxième alinéa, "una svolta nella storia
della nostra Regione". Au quatrième alinéa, "ciò al fine di avviare
a soluzione alcuni problemi che necessitano di interventi sia
statali che regionali, pur nel rigoroso rispetto etc.". Enfin
l'élimination complète du 5ème alinéa.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN - (U.V.):
Avant tout pour dire qu'à propos des
motions il arrive ce qu'on peut dire à propos de la discussion sur
les lois et sur bien d'autres problèmes: on peut expliquer un texte
en peu de mots ou bien longuement! Quand même on peut revoir le
règlement.
En répondant à M. Baldassarre, je pense qu'il ne connaît pas que
depuis la Présidence Spadolini il y a un rapport à niveau
d'institutions entre 1 Etat et les Régions, justement à cause du
fait qu'il y avait très souvent des rapports un peu particuliers
entre certaines Régions et le Gouvernement. Ce dernier a confié la
réglementation des rapports entre l'Etat et les Régions à une
conférence à laquelle participent tous les Présidents de la Junte.
Je veux être assez clair sur ce point, de façon qu'il n'y ait plus
de doutes sur l'attitude des forces de la majorité qui n'ont pas
fait une invitation spécifique.
A l'égard de cette motion il faut distinguer entre l'aspect
politique et l'aspect institutionnel, comme l'a dit M. Torrione au
début de son illustration. Pour l'aspect institutionnel je crois
d'avoir dit à présent qu'il y a eu un long débat à niveau de
Commission compétente, là où on est encore en train de voir quel
est le rapport entre Etat et Région. Il y a par exemple un projet
qui envisage l'institution d'une Chambre des Régions, et cela c'est
un fait qui doit être discuté. Nous avons nos parlementaires à
travers lesquels nous portons à l'attention des organes compétents
du Gouvernement nos problèmes régionaux, et en même temps nous
avons la possibilité d'avoir des rencontres spécifiques sur les
différents thèmes.
Quelqu'un a manifesté la préoccupation qu'à la suite de ça il
y
ait des échos électoraux, sans doute le Président du
Gouvernement l'a dit qu'il va utiliser ses fonctions pour
intervenir dans la lutte électorale, mais je ne suis pas tellement
préoccupé de ce fait, car je pense que les électeurs valdôtains
sont à même d'évaluer la compétence des Administrateurs communaux
sans être conditionnés de la présence de M. Craxi; peut-être tout
cela pourrait avoir un autre écho si c'étaient des élections
régionales.
Je retiens que n'importe quand le Président du Gouvernement
choisira de venir dans notre Région - et à ce propos je partage le
fait qu'il y ait préalablement une discussion des thèmes qui seront
portés à l'attention du Président du Conseil - je me souhaite
vraiment que cela puisse représenter une occasion en plus pour
discuter de nos questions spécifiques, dont nous attendons la
réponse depuis longtemps; ce sont les thèmes que le Conseiller
Ricco a déjà soulevés et que je partage.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Devo ringraziare il Presidente della
Giunta per avere inquadrato il problema nei suoi giusti termini e
voglio rispondere brevemente ai Consiglieri che sono
intervenuti.
Posso condividere il discorso che ha fatto il Consigliere
Riccarand: noi non l'abbiamo scritto, ma era chiaro anche nelle
premesse che la visita del Presidente del Consiglio, visto che era
un fatto di rapporto istituzionale, non poteva svolgersi se non su
temi ben precisi, che noi non abbiamo individuato per correttezza,
proprio per lasciare libero il Consiglio nella scelta degli
argomenti di discussione.
L'altro aspetto che volevo sottolineare è che il Presidente del
Consiglio, assumendosi la responsabilità di questa sua
affermazione, ha dichiarato che per la prossima campagna elettorale
scenderà nelle piazze a fare quello che è il suo dovere di
Segretario del P.S.I.. Se noi avessimo voluto sfruttare questa
opportunità in maniera gattopardesca (per non dire in maniera
democristiana) avremmo anche potuto farlo, perché a questo punto
avremmo cercato di sfruttare la presenza del Presidente del
Consiglio dei Ministri che, guarda caso, è anche Segretario del
P.S.I..
Noi abbiamo cercato invece, in termini meno parziali e
partitici, di stabilire un contatto con la Presidenza del Consiglio
dei Ministri, contatto che può avvenire fra tre mesi, fra sei mesi
oppure fra un anno, questo non ci interessa assolutamente. Tutti
sanno che il test elettorale è tale per cui questo governo può aver
vita fino allora, se ce l'avrà, o può cadere molto prima; a noi
interessava il fatto istituzionale.
Ci sembra molto più corretto che il Consiglio regionale rivolga
un invito al Presidente del Consiglio; d'altronde sarebbe anche
sciocco che discutessimo in Consiglio del fatto che un partito
faccia venire un suo esponente o meno, perché credo che sia libero
di far intervenire chi vuole, ed in questo senso gli esempi sono
stati innumerevoli e sono stati parecchi i personaggi che sono
venuti ad Aosta invitati a manifestazioni di partito.
Noi riteniamo che questo rapporto vada ristabilito nei confronti
delle istituzioni della Presidenza del Consiglio dei Ministri,
proprio perché c'è un pacchetto di problemi che sono aperti, e li
hanno già citati i Consiglieri che sono intervenuti prima di me.
Visto che questi problemi esistono è chiaro che si devono risolvere
in fase istituzionale e per questo non rivendichiamo sicuramente
delle priorità di tipo partitico.
Siamo d'accordo che la Conferenza dei Capigruppo stabilisca
quelli che saranno i temi del colloquio quando il Presidente della
Giunta ed il Presidente del Consiglio avranno avanzato questa
richiesta e sapremo la data della visita. Ritengo che questa
proposta sia più valida che non far venire l'On. Craxi a far
promesse su una piazza, promesse che poi non vengono regolarmente
mantenute.
Siamo disponibili ad accettare qualsiasi modifica, alcune erano
già state concordate con il Consigliere Tamone; se ci sono altri
apporti costruttivi oppure se c'è l'impegno del Presidente della
Giunta e del Consiglio - abbiamo coinvolto le due figure
istituzionali - a prendere questi contatti e poi a tornare in
Consiglio per riferire, siamo ugualmente d'accordo.
Vogliamo solo che la correttezza di questi rapporti cominci ad
essere diversa, che sia correttezza fra istituzioni e non fra
partiti, perché ognuno di noi può spendere il personaggio sulla
pubblica piazza, l'ha detto il Presidente della Giunta non
l'abbiamo detto noi: queste sono elezioni amministrative dove
sappiamo che il taglio è diverso da altri tipi di elezioni. Le
preoccupazioni non sono tali perché prima che si avvii il
meccanismo dell'invito e con gli impegni che ci sono sia da parte
della Regione che da parte della Presidenza del Consiglio dei
Ministri, probabilmente questa visita avverrà in tempi successivi
al 12 maggio, così anche in questo senso tranquillizzeremo i
Consiglieri della D.C..
PRESIDENTE:
Dopo brevissima consultazione con il
Presidente della Giunta, faccio la seguente proposta al gruppo
socialista: i Presidenti della Giunta e del Consiglio si impegnano
a iniziare la procedura per invitare il Presidente del Consiglio.
In questo senso il Gruppo socialista ritirerebbe la mozione.
Ha chiesto di parlare il Consigliere Torrione, ne ha
facoltà.
TORRIONE - (P.S.I.):
Chiedo che la mozione sia messa ai
voti.
PRESIDENTE:
Passiamo all'ora all'esame degli emendamenti
che sono stati presentati. L'emendamento presentato dal Consigliere
Riccarand recita:
"Delibera di dare mandato alla Presidenza del Consiglio
regionale e alla Presidenza della Giunta regionale affinché
predispongano le condizioni politiche per invitare il Presidente
del Consiglio dei Ministri ad effettuare una visita ufficiale in
Valle d'Aosta".
Ha chiesto di parlare il Consigliere Torrione, ne ha
facoltà.
TORRIONE - (P.S.I.):
Per evitare una strumentalizzazione
di tipo politico, proporrei di modificare l'emendamento del
Consigliere Riccarand come segue:
"Dando mandato alla Conferenza dei Capigruppo di individuare i
temi da sottoporre al Presidente del Consiglio dei Ministri
all'atto della visita stessa".
PRESIDENTE:
Do lettura dell'emendamento del Consigliere
Riccarand nel testo corretto:
"Delibera di dare mandato al Presidente del Consiglio regionale
ed al Presidente della Giunta regionale, affinché predispongano i
temi e le condizioni per invitare il Presidente del Consiglio dei
Ministri ad effettuare una visita ufficiale in Valle d'Aosta".
Ha chiesto di parlare il Consigliere Torrione, ne ha
facoltà.
TORRIONE - (P.S.I.):
Propongo di modificare il testo di
cui è stata data lettura nel modo seguente:
"dando mandato alla Conferenza dei Capigruppo, in accordo con
i Presidenti della Giunta e del Consiglio, di individuare i temi di
ordine politico, amministrativo ed istituzionale da sottoporre al
Presidente del Consiglio in occasione di tale visita".
PRESIDENTE:
Allora pongo in votazione l'emendamento
aggiuntivo, prendendo atto che il Consigliere Riccarand ha ritirato
il proprio emendamento, che dopo la parola "scopo" del deliberato
aggiunge:
"dando mandato alla Conferenza dei Capigruppo, in accordo con
i Presidenti della Giunta e del Consiglio, di individuare i temi di
ordine politico, amministrativo ed istituzionale da sottoporre al
Presidente del Consiglio in occasione di tale visita".
ESITO DELLA VOTAZIONE
Presenti: 27
Votanti: 21
Favorevoli: 19
Contrari: 2
Astenuti: 6 (Chabod, Borbey, Ricco, Lanièce, Maquignaz,
Bondaz)
Il Consiglio approva
PRESIDENTE:
Il secondo emendamento è quello proposto dal
Consigliere Mafrica che elimina "i sottoscritti Consiglieri
regionali del Gruppo socialista, Gianni Torrione, Liborio Pascale,
Lilliana Breuvé propongono che". Lo metto in approvazione:
ESITO DELLA VOTAZIONE
Presenti: 27
Votanti: 21
Favorevoli: 19
Contrari: 2
Astenuti: 6 (Chabod, Borbey, Ricco, Lanièce, Maquignaz,
Bondaz)
Il Consiglio approva
PRESIDENTE:
Do lettura dell'emendamento del Consigliere
Tamone:
al primo comma aggiungere "a reciproca correttezza e
lealtà";
al secondo comma togliere la parola "significativa";
al quarto comma togliere "nonché di stabilire più stretti
legami";
il quinto comma viene eliminato.
Li metto in approvazione:
ESITO DELLA VOTAZIONE
Presenti: 27
Votanti: 21
Favorevoli: 19
Contrari: 2
Astenuti: 6 (Chabod, Borbey, Ricco, Lanièce, Maquignaz,
Bondaz)
Il Consiglio approva
PRESIDENTE:
Metto in approvazione la mozione nel testo
così concordato:
MOZIONE
L'attuazione, nella sua compiutezza, del nostro regime di
autogoverno secondo quanto previsto dallo statuto speciale,
presuppone non solo comportamenti coerenti ed incisivi da parte
della classe politica valdostana ma anche un rapporto con lo Stato
improntato a reciproca correttezza e lealtà.
L'instaurarsi di un clima che consenta da un lato alla nostra
Autonomia di non essere mortificata da una intromissione statale
invadente e condizionante e dall'altro di esprimere tutta la sua
potenzialità, può in effetti rappresentare un elemento di notevole
importanza politica e forse anche una svolta significativa nella
storia della nostra Regione.
Per conseguire un obiettivo del genere è però necessario
riannodare le fila di un discorso ed affrontare un confronto
diretto proprio con chi è preposto alla massima carica di governo
della nostra Repubblica e cioè il Presidente del Consiglio dei
Ministri.
E ciò al fine di avviare a soluzione alcuni problemi che
necessitano di interventi sia statali che regionali pur nel
rigoroso rispetto delle competenze reciproche, fra interessi della
Regione e quelli dello Stato.
L'inizio di una simile operazione può essere individuata in una
visita ufficiale del Presidente del Consiglio dei Ministri in Valle
d'Aosta in analogia a quanto di recente si è verificato per
un'altra Regione a statuto speciale e più precisamente il
Trentino-Alto Adige.
Nel corso di tale visita può infatti essere offerta la
testimonianza concreta di ciò che ha significato per la comunità
valdostana autogovernarsi per quasi quarant'anni, con
l'esplicitazione delle più significative tappe e realizzazioni del
nostro cammino autonomistico, e di converso fare considerare
contestualmente ciò che invece non è stato possibile conseguire
anche a causa di atteggiamenti statali ancora improntati ad una
mentalità ed a principi accentratori e burocratizzati.
Tutto ciò premesso, il Consiglio regionale
DELIBERA
di invitare il Presidente del Consiglio dei Ministri ad
effettuare una visita ufficiale in Valle d'Aosta dando mandato alla
Presidenza della Giunta e del Consiglio regionale di adottare tutti
gli atti conseguenti e finalizzati a tale scopo, dando mandato alla
Conferenza
dei Capigruppo, in accordo con i Presidenti della Giunta e
del Consiglio, di individuare i temi di ordine politico,
amministrativo e istituzionale da sottoporre al Presidente del
Consiglio in occasione di tale visita.
ESITO DELLA VOTAZIONE
Presenti: 27
Votanti: 21
Favorevoli: 19
Contrari: 2
Astenuti: 6 (Chabod, Borbey, Ricco, Lanièce, Maquignaz,
Bondaz)
Il Consiglio approva
PRESIDENTE:
I lavori sono sospesi, il Consiglio verrà
riconvocato a domicilio.
La seduta è tolta.
L'adunanza termina alle ore 14,07.
