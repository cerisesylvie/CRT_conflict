Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 348 del 10 maggio 1983 - Resoconto
OGGETTO N. 348/VII - TERMINE DELLA LEGISLATURA.
PRESIDENTE:
Colleghi Consiglieri, vorrei rubarvi, visto
che sono le 23,59, ancora un minuto, per dirvi che prima di tutto
il Consiglio prende atto che non è stato possibile trattare gli
oggetti di cui ai punti 35, 37, 40, 42, 43 e 45 e che pertanto tali
oggetti decadono per fine legislatura.
Secondo, mi corre l'obbligo, questo farà piacere al Presidente
della Giunta, di esprimere un ringraziamento, come Presidente del
Consiglio e a nome dell'Ufficio di Presidenza, per la
collaborazione che è venuta anche in sede consiliare, per agevolare
il compito, non sempre facile, di coordinare i lavori del
Consiglio.
Infine un altro ringraziamento altrettanto doveroso, da parte
dell'Ufficio di Presidenza e da parte dei colleghi Consiglieri,
pensando di interpretare il loro sentimento, a tutti i
collaboratori della Presidenza, collaboratori, collaboratrici,
dirigenti e funzionari i quali, anche questa sera, come in altre
occasioni, hanno partecipato, fino a tardi, come addetti ai lavori
del Consiglio, all'attività consiliare.
Infine, un augurio a tutti voi, qualcuno si ritroverà in questa
sala altri non si ritroveranno, comunque auguri per voi e le vostre
famiglie.
Con questo terminano i lavori del Consiglio e la
legislatura.
La parola al Presidente della Giunta.
ANDRIONE - (U.V.):
L'altra volta avevo fissato la prima
riunione del Consiglio l'11 luglio, poichè non c'erano ancora i
dati ufficiali. Questa volta il manifesto porta la data del 21
luglio: quindi chi vuole fare vacanza ha tempo.
L'adunanza termina alle ore 0.01
