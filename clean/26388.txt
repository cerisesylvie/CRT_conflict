Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 42 del 8 febbraio 1973 - Resoconto
OGGETTO N. 42/73 - Approvazione di bozza di Convenzione per
la consegna provvisoria, da parte della Società Autostrade
Valdostane - S.A.V. - S.p.A., all'Amministrazione Regionale di
interferenze autostradali interessanti strade regionali.
Montesano (P.S.D.I.)
- La parola al Presidente della
Giunta.
Dujany (D.P.)
- Si tratta di chiedere l'approvazione del
Consiglio circa la bozza di convenzione e l'approvazione della
bozza di convenzione per il passaggio di determinate strade
regionali alla Regione, attraverso una consegna provvisoria a
seguito della costruzione dell'autostrada. Ciò, soprattutto, allo
scopo di poter regolarizzare la situazione stradale di proprietà
regionale e allo scopo di poter concedere i relativi permessi nei
riguardi dei privati.
Caveri (U.V.)
- Io chiederei un chiarimento: quali sono
queste strade? Chiederei di sapere quali sono queste strade che
passano alla Regione.
Dujany (D.P.)
- Sono tutte elencate nella proposta,
chiedo scusa, io sono talmente sintetico perché penso che i
Consiglieri leggano l'elaborato!
Dunque si tratta della strada Hône-Champorcher in Comune di
Hône, della strada Issogne in Comune di Verrès, della strada dalla
Statale 26 Champdepraz in Comune di Champdepraz, della strada
Châtillon-Pontey in Comune di Châtillon, della strada statale Fénis
in Comune di Nus, della strada Statale a Saint Marcel in Comune di
Saint Marcel, della Statale a Brissogne, in Comune di
Brissogne.
Tutte le strade vecchie regionali che sono state intersecate o
interessate in vari modi dall'autostrada.
Andrione (U.V.)
- Sono reliquati di strada.
Montesano (P.S.D.I.)
- Altri interventi?
Andrione (U.V.)
- Reliquati di strada, sono tratti di
strada che, quando l'autostrada è passata, hanno dovuto essere
spostati e rifatti; mentre erano in costruzione erano proprietà
SAV, adesso la SAV li smette e li ritrasmette alla Regione.
Montesano (P.S.D.I.)
- Dopo questo chiarimento ci sono
altri che chiedono precisazioni al riguardo?
Allora il Consiglio è chiamato ad approvare, a votare la bozza
di convenzione per la consegna provvisoria da parte della Società
Autostrade all'Amministrazione regionale di interferenze
autostradali interessanti strade regionali.
Chi è favorevole alzi la mano. Contrari? Astenuti?
Il Consiglio approva.
Oggetto numero 5 bis.
