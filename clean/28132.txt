Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 130 del 13 luglio 1970 - Resoconto
OGGETTO N. 130/70 - (Varia). Richiesta di visita di
sopralluogo ai fabbricati acquistati dalla Regione in Via Hotel des
Monnaies.
Montesano (P.S.D.I.)
- Allora, prima di passare al punto
8 dell'ordine del giorno, io leggo la proposta del Consigliere
Tonino in merito alla nomina di una Commissione. Propongo che venga
nominata una Commissione consiliare con la partecipazione di tutti
i gruppi per recarsi a visitare le case acquistate dalla Regione in
via Hôtel des Monnaies per sincerarsi delle reali condizioni in cui
si trovano gli inquilini di quelle case.
Ora io vorrei chiedere al Consigliere Tonino se non crede più
opportuno che un accertamento di queste condizioni, che io credo
siano quelle igieniche, vero, fosse demandato alla Commissione
Sanità. Noi abbiamo delle Commissioni le quali hanno un parere
consultivo per quelle che sono le notizie, per quelle che sono i
pareri per il Consiglio. Commissione di Sanità della quale lei
potrebbe temporaneamente far parte per poter... Io non so se
l'Assessore, il Presidente della Commissione che è il Prof.
Balestri, se è del parere che la Commissione debba sincerarsi delle
condizioni igieniche di queste case site in via Hôtel des Monnaies,
che la Regione ha acquistato e pregherei anche l'Assessore alla
Sanità, è vero, anche per il fatto, Consigliere Tonino, che della
Commissione Sanità fanno parte due medici, i quali possono dare
ragguagli sulle condizioni igieniche. E alla Commissione, vuol
dire, si aggiungerà anche lei. Quindi perciò la proposta la ritira
accogliendo la mia proposta di demandare alla Commissione alla
Sanità l'accertamento delle condizioni igieniche di queste
case.
Tonino (P.S.I.U.P.)
- Anche perché ci sono due medici in
questa Commissione, e possono vedere in quali condizioni si trova
questa gente.
Montesano (P.S.D.I.)
- Ora, io pregherei il Presidente
della Commissione alla Sanità di prendere contatti con l'Assessore
e con il Consigliere Tonino per concretare questa visita.
Si passa all'oggetto n. 8.
