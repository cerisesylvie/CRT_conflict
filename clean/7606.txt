Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3059 del 24 settembre 1987 - Resoconto
OGGETTO N. 3059/VIII - DISEGNO DI LEGGE CONCERNENTE:
"PROROGA, CON INTEGRAZIONI, DELL'EFFICACIA DELLA L.R. 10 GIUGNO
1984, N. 19, CONCERNENTE L'ADESIONE DELLA REGIONE AL CONSORZIO
GARANZIA FIDI FRA GLI ALBERGATORI DELLA VALLE D'AOSTA".
PRESIDENTE:
Ha chiesto di parlare l'Assessore al Turismo,
Urbanistica e Beni Culturali Lanièce, ne ha facoltà.
LANIECE (D.C.):
Il presente disegno di legge prevede la
proroga della Confidi, garanzia fidi, fra gli albergatori ed un
ulteriore abbattimento del tasso di interesse dei prestiti
destinati a finanziare la realizzazione di opere conseguenti alla
necessità di adeguare le strutture dei fabbricati alberghieri alle
nuove disposizioni in materia di sicurezza e prevenzione degli
incendi, che contengono prescrizioni particolarmente severe ed
onerose, specialmente per quanto concerne le centrali termiche, la
cucina e i contenitori di gasolio.
Presento un emendamento all'art. 2: dato che ormai siamo a fine
anno, propongo di abolire le parole "limitatamente all'anno 1987".
Propongo inoltre l'aggiunta di un articolo 4 per quanto riguarda
l'urgenza.
PRESIDENTE:
Ha chiesto di parlare il Consigliere Millet,
ne ha facoltà.
MILLET (P.C.I.):
Già in Commissione il nostro Gruppo ha
anticipato che avrebbe presentato un emendamento, che ricalca
quello che già abbiamo fatto per quanto riguarda la Confidi per gli
agricoltori.
Il nostro emendamento propone di aggiungere all'art. 1 i
seguenti due commi:
"2. Il contributo è condizionato al versamento della quota
annuale di iscrizione degli aderenti al Consorzio".
"3. L'Amministrazione regionale si riserva di effettuare, in
qualsiasi momento, controlli sulla destinazione dei crediti
accordati, ai sensi della presente legge, dagli Istituti di credito
agli aderenti al consorzio".
PRESIDENTE:
Ha chiesto di parlare l'Assessore al Turismo,
Urbanistica e Beni Culturali Lanièce, ne ha facoltà.
LANIECE (D.C.):
Accettiamo gli emendamenti proposti dal
Gruppo comunista.
PRESIDENTE:
Si passa alla votazione dell'articolato. Do
lettura dell'art. 1:
ART. 1
1. L'efficacia della legge regionale 1 giugno 1984, n. 19,
concernente l'adesione della Regione al Consorzio garanzia fidi fra
gli albergatori della Valle d'Aosta è prorogata sino al 31 dicembre
1989.
PRESIDENTE:
All'art. 1 vi è un emendamento presentato dal
Gruppo comunista, di cui do lettura:
"2. Il contributo è condizionato al versamento della quota
annuale di iscrizione degli aderenti al Consorzio".
"3. L'Amministrazione regionale si riserva di effettuare, in
qualsiasi momento, controlli sulla destinazione dei crediti
accordati, ai sensi della presente legge, dagli Istituti di credito
agli aderenti al consorzio".
Lo pongo in votazione:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Pongo in votazione l'art. 1 nel testo così
emendato:
ART. 1
1.
L'efficacia della legge regionale 1° giugno 1984,
n. 19, concernente l'adesione della Regione al Consorzio garanzia
fidi fra gli albergatori della Valle d'Aosta è prorogata sino al 31
dicembre 1989.
2.
Il contributo è condizionato al versamento della
quota annuale di iscrizione degli aderenti al Consorzio.
3.
L'Amministrazione regionale si riserva di
effettuare, in qualsiasi momento, controlli sulla destinazione dei
crediti accordati, ai sensi della presente legge, dagli Istituti di
credito agli aderenti al consorzio.
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 2:
ART. 2
(Norma transitoria)
1. Limitatamente all'anno 1987 il Consorzio garanzia fidi fra
gli albergatori della Valle d'Aosta è autorizzato a concedere
finanziamenti a medio termine con abbattimento di nove punti del
tasso di interesse fissato tra il Consorzio stesso e gli istituti
di credito convenzionati, qualora si tratti di interventi
specificamente finalizzati a consentire l'adeguamento obbligatorio
delle aziende alberghiere alla normativa vigente in materia di
prevenzione degli incendi.
PRESIDENTE:
All'art. 2 vi è l'emendamento presentato
dall'Assessore Lanièce, di cui do lettura:
All'inizio del 1° comma dell'art. 2 sono soppresse le parole:
"Limitatamente all'anno 1987".
Lo pongo in votazione:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Pongo in votazione l'art. 2 nel testo così
emendato:
ART. 2
1. Il Consorzio garanzia fidi fra gli albergatori della Valle
d'Aosta è autorizzato a concedere finanziamenti a medio termine con
abbattimento di nove punti del tasso di interesse fissato tra il
Consorzio stesso e gli istituti di credito convenzionati, qualora
si tratti di interventi specificamente finalizzati a consentire
l'adeguamento obbligatorio delle aziende alberghiere alla normativa
vigente in materia di prevenzione degli incendi.
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 3:
ART. 3
1. Gli oneri derivanti dall'applicazione della presente legge
graveranno, per quanto concerne l'anno 1987, sul capitolo 37850 del
bilancio di previsione della Regione per il corrente esercizio, e
per gli esercizi successivi sui corrispondenti capitoli dei futuri
bilanci.
2. Gli oneri per gli esercizi 1988 e 1989 saranno determinati
con la legge finanziaria di cui all'articolo 19 della legge
regionale 7 dicembre 1979, n. 68, e troveranno copertura mediante
utilizzo delle risorse iscritte al programma 2.2.2.13: - interventi
promozionali per lo sviluppo di attività alberghiere ed
extra-alberghiere - del bilancio pluriennale 1987-1989.
PRESIDENTE:
Pongo in votazione l'art. 3:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 4 per la dichiarazione
di urgenza:
ART.
4
1. La presente legge è dichiarata urgente ai sensi del 3° comma
dell'art. 31 dello Statuto Speciale ed entrerà in vigore il giorno
successivo a quello della sua pubblicazione nel Bollettino
Ufficiale della Regione.
2. È fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE:
Pongo in votazione l'art. 4:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Pongo in votazione per scrutinio segreto la
legge nel suo complesso:
VOTAZIONE PER SCRUTINIO SEGRETO
ESITO DELLA VOTAZIONE
Presenti 26
Votanti 26
Favorevoli 24
Contrari 2
Il Consiglio approva
