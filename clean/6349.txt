Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 832 del 24 ottobre 1984 - Resoconto
OGGETTO N. 832/VIII - INTENDIMENTI E INIZIATIVE DELLA GIUNTA
REGIONALE IN RIFERIMENTO AI VINCOLI ALL'EDIFICABILITA' POSTI DAL
DECRETO 21 SETTEMBRE 1984 DAL MINISTERO PER I BENI CULTURALI ED
AMBIENTALI (Interpellanza).
PRESIDENTE
: Do lettura dell'interpellanza presentata dal
Consigliere Riccarand:
INTERPELLANZA
VISTO
il Decreto del 21 settembre 1984 del Ministero
per i Beni Culturali ed
Ambientali che sottopone a vincolo paesistico i territori
montuosi sopra i 1.800 metri; i fiumi, i torrenti e le relative
rive per una fascia di 150 metri ciascuna; i boschi e le foreste; i
parchi e le riserve, nazionali o regionali; i ghiacciai e i circhi
glaciali.
RILEVATO
che tale Decreto, pur facendo salve le
competenze delle Regioni a Statuto speciale, vuole offrire un
preciso quadro di riferimento per tutte le regioni.
CONSIDERATO
che entro la fine di dicembre 1984 la
Sovraintendenza regionale dovrà individuare le aree in cui saranno
vietate, sino al 31 dicembre 1985, modificazioni dell'assetto del
territorio, nonché opere edilizie e lavori.
NELLA SPERANZA
che il citato Decreto possa essere di
stimolo per la redazione in tempi brevi di un piano paesaggistico
regionale.
Il sottoscritto Consigliere regionale di Nuova Sinistra della
Valle d'Aosta
INTERPELLA
la Giunta regionale per conoscere:
quali valutazioni sono state espresse sul citato decreto del
21 settembre 1984;
quali provvedimenti sono stati presi per rispettare la
scadenza del dicembre 1984 per la delimitazione dei territori
regionali in cui, almeno fino al dicembre 1985, saranno vietate le
modificazioni dell'Assetto del Territorio nonché opere ediliziee
lavori.
Quali sono i tempi attualmente prevedibili per la redazione
di un piano paesaggistico regionale.
PRESIDENTE
: Ha chiesto la parola il Consigliere
Riccarand; ne ha facoltà.
RICCARAND (N.S.):
IL 26 settembre è stato pubblicato
sulla Gazzetta Ufficiale il Decreto del 21 settembre 1984 con cui
il Ministero dei Beni Culturali e Ambientali sottopone a vincolo
paesistico i territori montuosi sopra i 1.800 metri; fiumi,
torrenti e relative rive per una fascia di 150 metri ciascuna; i
boschi e le foreste; i parchi e le riserve, nazionali o regionali;
i ghiacciai e i circhi glaciali; questo per indicare soltanto gli
aspetti che hanno interesse e attinenza per la Valle d'Aosta.
Questo decreto prevede quindi una estensione notevole dei
vincoli sul territorio e, per quanto riguarda la Valle d'Aosta,
basta pensare alla nostra configurazione geografica per rendersi
conto di quanto è esteso questo vincolo. A nostro avviso tale
decreto rappresenta uno strumento importante di tutela
dell'ambiente e del paesaggio, ma pone anche delicati problemi di
carattere istituzionale proprio perché evidentemente esiste una
ripartizione di competenze fra Stato e Regione in questa materia e
in particolare, per quanto riguarda la nostra Regione a Statuto
speciale, esistono delle competenze in materia urbanistica e in
materia di flora e di fauna che sono della Regione Valle
d'Aosta.
Del resto lo stesso decreto chiarisce i suoi motivi ispiratori
proprio nelle premesse, dicendo che si pone più come momento di
coordinamento metodologico che come iniziativa che tende a
sostituirsi alle Regioni. Infatti lo stesso decreto sottolinea la
necessità di arrivare ad una approvazione dei piani paesaggistici
da parte delle Regioni in modo da superare l'attuale fase di stallo
e indica che soltanto dieci regioni, per il momento, hanno adottato
questi piani paesistici. In pratica il decreto vuole proporre da
una parte una sorta di coordinamento metodologico sull'intervento e
dall'altra vuole sollecitare le regioni a dotarsi di questi piani
paesistici.
Chiaramente i problemi rispetto alla nostra realtà si pongono e
quindi vanno affrontati in tempi brevi. Vorrei solo citare, ad
esempio, il fatto che le norme contenute in questo decreto, i 150
metri di distanza dai torrenti o dai fiumi, sono ad esempio diverse
da quelle previste dalla legge regionale 15 giugno 1978, n. 14, "Le
norme in materia urbanistica", che prevedono una distanza di 10
metri dai corsi d'acqua. Quindi si tratta di vedere in che modo va
affrontata la nostra situazione rispetto a questo nuovo
decreto.
Oltretutto il decreto prevede che entro il dicembre 1984, entro
due mesi quindi da questo momento, la Sovraintendenza individui le
aree in cui sarà vietata fino al 31 dicembre 1985, sulla base delle
descrizioni del decreto, qualsiasi modificazione dell'assetto del
territorio. Si tratta quindi di una disposizione che dovrà essere
rispettata anche se poi bisognerà definire chi dovrà attuare queste
disposizioni. L'interpellanza mira quindi a permettere al Consiglio
di rendersi conto di quali sono gli atteggiamenti, i giudizi e i
comportamenti che la Giunta regionale intende assumere nei
confronti di questo problema estremamente importante perché abbiamo
uno strumento che è rilevante per la tutela del paesaggio e
dell'ambiente e che, a mio avviso, può essere di stimolo per
arrivare finalmente alla redazione di un piano paesaggistico
regionale.
Vorrei ricordare che questo piano era previsto fin dalla legge
28 aprile 1960, n. 3, legge regionale "Urbanistica per la tutela
del paesaggio in Valle d'Aosta", e quindi risale a 24 anni fa la
legge che prevedeva la realizzazione di questo piano paesaggistico.
Siamo arrivati ad
oggi,
il piano paesaggistico non esiste
ancora ed esistono solo alcuni vincoli su zone e su realtà molto
limitate. Se questo decreto può essere di stimolo per andare in
quella direzione, io credo che sia uno schema estremamente
positivo.
Ci sono comunque delle scadenze che devono essere rispettate ed
io vorrei capire come la Giunta, intenda comportarsi nei confronti
di questo decreto e quali indicazioni sono state date al
Sovraintendente rispetto alle scadenze contenute nel decreto
Galasso.
PRESIDENTE
: Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
Suite au décret qu'a nommé le
Conseiller Riccarand le 5 octobre 1984, on a envoyée la lettre (que
je vais lire) au "Ministro per i Beni Culturali e Ambientali, e per
conoscenza alla Presidenza del Consiglio e alla Commissione di
Coordinamento: "Oggetto: Decreto del 21 settembre 1984, pubblicato
sulla Gazzetta Ufficiale n. 265 del 26.9.1984. Si comunica che la
Regione Valle d'Aosta ha preso debita nota del decreto indicato in
oggetto, recante dichiarazioni di notevole interesse pubblico nei
territori costieri, nei territori contermini ai laghi, dei fiumi,
dei torrenti, dei corsi d'acqua, delle montagne, dei ghiacciai, dei
circhi glaciali, dei parchi, delle riserve, dei boschi, delle
foreste, delle aree segnate ad avversità gravi e delle zone gravate
da usi civici, quale atto amministrativo avente la finalità, nei
confronti di questa Regione, che, come è noto, dispone di
competenza primaria in materia di tutela del paesaggio, oltre che
di urbanistica, foreste, flora e fauna a norma dell'articolo 2,
lettere q), g) e d) della legge costituzionale 26 febbraio 1948, n.
4, di identificare ai sensi e per gli effetti dell'articolo 51,
primo comma, lettera a) del D.P.R. 22 febbraio 1982, n. 182, le
linee fondamentali in ordine alla tutela ambientale ed ecologica
del territorio, nonché alla difesa del suolo. La Regione Valle
d'Aosta, competente in norme e provvedimenti di cui al punto 2 del
decreto ministeriale in argomento, avrà cura di dare comunicazione
alla Signoria Vostra di quanto eseguito a riguardo".
La lettre a été justement envoyée pour faire remarquer que d'un
côté la Région a des compétences statutaires et de l'autre le
décret 182 dit à l'article 51: "Competenze dello Stato".
Identificazione delle linee fondamentali dell'assetto del
territorio nazionale, con particolare riferimento all'articolazione
territoriale di interventi di interesse statale e alla tutela
ambientale ed ecologica del territorio nonché alla difesa del
suolo". Donc, en conséquence, les termes que le décret fixe ne sont
pas valables pour la Région Vallée d'Aoste.
Il faut dire que, en tant que Région, nous sommes très sensibles
au problème. Nous avons déjà des lois spécifiques au niveau de
Région, avec lesquelles nous pouvons envisager la protection du
territoire. Il faudra sans doute prendre en considération les
lignes fondamentales qui ont été données par le décret, mais, au
niveau d'organisation, au niveau de légifération de notre Région,
nous sommes autonomes. Donc, d'un côté, nous avons le droit de
légiférer, et, en même temps, nous devons prendre en considération
les lignes fondamentales du décret. Ce sont deux questions
différentes.
En ce qui nous concerne, nous sommes de l'avis que ce sont des
indications intéressantes au niveau locale et je pense qu'il y aura
un débat entre les forces politiques pour arriver à l'approbation
d'un plan qui soit conséquent et qui prenne en considération ces
indications, mais qui soit lié à un pouvoir législatif primaire.
Donc, suite à l'article 2, comme je le disais, c'est la Région qui
doit faire une loi ou une délibération administrative qui fasse
remarquer la possibilité de légiférer.
Je crois que le problème est d'autant plus important que dans le
même contexte nous puissions aussi légiférer en matière de Parc. Et
là, c'est un problème dont nous discuterons dans quelques heures.
Mais, comme impression générale, même tardive, nous croyons que
l'Etat a donné des lignes et, il est bien que l'Etat puisse donner
des lignes fondamentales. Mais, de l'autre côté, nous tenons à
souligner qu'il est de notre compétence de faire une loi ou un acte
administratif spécifique pour notre Région.
C'est la considération que nous avons faite et je répète pouvoir
fournir une photocopie de la lettre que nous avons envoyée
immédiatement au Ministère pour faire savoir que nous n'étions pas
liés aux termes dont le Conseiller Riccarand parlait, c'est-à-dire
deux mois. Nous sommes liés quand même par le fait qu'il y ait des
lignes fondamentales selon ce que dit l'article 51 de la loi
182.
PRESIDENTE
: Ha chiesto la parola l'Assessore al Turismo,
Urbanistica e Beni Culturali Borbey; ne ha facoltà.
BORBEY (D.C.):
Era solo per l'ultimo punto: "Quali sono i
tempi attualmente prevedibili per la redazione di un piano
paesaggistico regionale?" e soltanto per mettere un pò le mani
avanti, perché in questo momento l'Assessorato al Turismo,
Urbanistica e Beni Culturali, così com'è strutturato, non può
senz'altro impegnarsi per scadenze a breve termine.
In questo momento il servizio Urbanistica è privo di cinque
persone e aspettiamo ancora l'esito del concorso per vice
dirigenti, espletato 2 volte senza avere una graduatoria perché la
Commissione non ha ritenuto idoneo chi ha partecipato al concorso.
Ci sono purtroppo molti concorsi da fare e sono in ritardo anche
nei tempi non solo per mancanza di personale ma anche per problemi
logistici.
Anche per i Servizi Tutela del Paesaggio e Sovraintendenza ai
Beni Culturali, la Dott. Montanari e l'Arch. Prola, si stanno
facendo in quattro ma quest'ultimo non è che abbia una salute di
ferro e la Dott. Montanari ha preso un anno di aspettativa perché
aspetta un figlio. Siamo quindi in grosse difficoltà: non sono qui
per dire quali sono le condizioni di salute del personale, ma
volevo soltanto dire che è un nostro preciso intendimento di poter
portare, in questa legislatura, un piano paesaggistico ma in questo
anno e nel prossimo l'Assessorato avrà senz'altro grosse difficoltà
per provvedere in tal senso.
PRESIDENTE
: Ha chiesto la parola il Consigliere
Riccarand; ne ha facoltà.
RICCARAND (N.S.):
La situazione, da quanto ho capito, non
è molto semplice, perché da una parte, giustamente, si dice che in
materia dovrà legiferare la Regione Valle d'Aosta, perché sue sono
le competenze e dall'altra parte però, come afferma l'Assessore,
pur essendoci la buona volontà, non ci sono i presupposti per una
buona legiferazione in tempi rapidi.
Io vorrei solo sottolineare che se la Regione Valle d'Aosta non
impugna questo decreto, probabilmente si aprirà una vertenza non
indifferente, perché se la Regione adotta norme sue, evidentemente
va tutto bene, ma in carenza di normativa regionale io credo che si
rischi di ricadere in questo tipo di normativa che, dal mio punto
di vista, può anche andare bene però in una realtà come la Valle
d'Aosta è veramente vincolante e diventa un gabbia entro cui sarà
molto difficile muoversi. Visto che abbiamo una linea di
orientamento individuata ed espressa da questo decreto, raccomando
che si dotino gli uffici della Regione e si mettano in moto gli
strumenti per arrivare al più presto a questo piano e a queste
normative regionali, che sono necessarie per la Valle d'Aosta.
PRESIDENTE
: Signori Consiglieri l'ora è tarda quindi
penso di interpretare il vostro pensiero sospendendo la seduta. Il
Consiglio sarà ripreso alle ore 16. Ricordo ai Capigruppo che vi è
una riunione alle ore 15 per la questione del Parco del Gran
Paradiso.
La seduta è sospesa. La seduta termina alle ore 13.
