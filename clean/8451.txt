Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2932 del 24 giugno 1987 - Resoconto
OGGETTO N. 2932/VIII - DISEGNO DI LEGGE CONCERNENTE:
"ADEGUAMENTO DEI TASSI DI INTERESSE PRATICATI SU FINANZIAMENTI DI
CUI ALL'ART. 9 DELLA L.R. 8.10.1973, N. 33 E SUCCESSIVE
MODIFICAZIONI".
PRESIDENTE:
Ha chiesto di parlare l'Assessore alle
Finanze Martin, ne ha facoltà.
MARTIN - (A.D.P.):
Gli obiettivi principali di questo
disegno di legge sono essenzialmente due: il primo è quello di
uniformare i tassi praticati dalla legge n. 33 riguardanti il Capo
III, cioè i finanziamenti praticati per l'industria, con quelli
analoghi che già vengono concessi dalla FINAOSTA, sia in gestione
speciale che in gestione ordinaria, e quindi riportare il 50% del
tasso di riferimento nel settore industriale.
Il secondo obiettivo è quello di adeguare i tassi dei mutui in
corso di ammortamento a quelli che risulteranno dopo l'entrata in
vigore di questa legge; questo obiettivo mi sembra sia importante,
perchè attualmente ci troviamo ad avere dei mutui in questo settore
anche al 13% di tasso di interesse, quindi con delle soglie di
interesse eccessive rispetto a quello che era lo spirito della
legge 33 che voleva dare dei prestiti a tassi agevolati.
PRESIDENTE:
Si passa all'esame dell'articolato. Do
lettura dell'art. 1:
ART. 1
1.
Il tasso di interesse da applicare ai mutui
previsti dall'art. 9 della L.R. 8.10.1973, n. 33, è ragguagliato, a
decorrere dall'entrata in vigore della presente legge, al 50%
dell'ultimo tasso di riferimento per i finanziamenti agevolati del
settore industria, pubblicato al momento della stipula del
contratto, arrotondato al mezzo punto.
2.
Il tasso di interesse come sopra determinato sarà
rivisto al 1° gennaio di ciascun anno sulla base delle fluttuazioni
attive e passive del tasso di riferimento in vigore nel bimestre
settembre-ottobre immediatamente precedente.
PRESIDENTE:
Pongo in votazione l'art. 1 testè letto:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
PRESIDENTE:
Do lettura dell'art. 2:
ART. 2
1. I tassi di interesse relativi ai mutui, a valere sull'art. 9
della L.R. 8.10.1973, n. 33 e successive modificazioni, concessi o
perfezionati anteriormente all'entrata in vigore della presente
legge, sono modificati in relazione a quanto previsto dal
precedente articolo.
2. L'applicazione del tasso di interesse calcolato secondo i
parametri di cui sopra è subordinata al perfezionamento di idoneo
documento o atto dal quale risulti l'accettazione delle variazioni
apportate e avrà effetto a decorrere dalle rate con scadenza in
data posteriore all'1.7.1987, restando invariata ogni altra
modalità di concessione del finanziamento originariamente
prevista.
PRESIDENTE:
Pongo in votazione l'art. 2 testè letto:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
PRESIDENTE:
Do lettura dell'art. 3:
ART. 3
1. La presente legge è dichiarata urgente ai sensi del 3° comma
dell'art. 31 dello statuto speciale ed entrerà in vigore il giorno
successivo a quello della sua pubblicazione nel Bollettino
Ufficiale della Regione.
2. È fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE:
Pongo in votazione l'art. 3 testè letto:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
Si dà atto che alle ore 19,46 riassume la Presidenza il
Presidente BONDAZ.
PRESIDENTE:
Pongo in votazione la legge nel suo complesso
per scrutinio segreto:
VOTAZIONE A SCRUTINIO SEGRETO
ESITO DELLA VOTAZIONE
Presenti: 27;
Votanti: 27;
Favorevoli: 23;
Contrari: 4;
Il Consiglio approva
