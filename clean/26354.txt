Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 88 del 28 febbraio 1973 - Resoconto
OGGETTO N. 88/73 - Rinvio della proposta di legge
sull'informazione e il riordinamento dell'Ufficio stampa.
Andrione (U.V.)
- Relatori i Consiglieri proponenti
Dolchi e Siggia-Bianco.
Dolchi (P.C.I.)
- ...
Montesano (P.S.D.I.)
- Consigliere Dolchi, io Le
preavviso che sull'argomento susseguente, cioè il n. 30, manca il
parere della Commissione Paritetica, però se Lei vuole anche
accennare al secondo argomento può farlo, per poi arrivare a delle
decisioni congiunte.
Dolchi (P.C.I.)
- Sig. Presidente, colleghi Consiglieri,
il problema è, secondo noi, delicato e importante e abbiamo notato
che ha sollevato alcune polemiche già prima che le due proposte di
legge, che sono al punto 29 e al punto 30 dell'ordine del giorno di
oggi, arrivasse alla discussione in quest'aula, polemiche che ci
hanno interessato in diverse sedi, da quelle dell'Associazione
Giornalisti alla Commissione, a incontri con altri Consiglieri
regionali, che però secondo me, sono su particolari, su dettagli, e
sono perciò polemiche ingiustificate poiché non tengono conto della
necessità di cambiare prima di tutto la mentalità e il modo di
considerare l'informazione.
Non voglio dilungarmi molto, data anche l'ora tarda, e richiamo
l'attenzione dei Consiglieri su alcune cose che ho già detto nelle
relazioni scritte che accompagnano le leggi, e quindi concordo e
accolgo l'invito del Presidente del Consiglio di inserire nella mia
illustrazione della legge al punto 29 anche alcune considerazioni
che riguardano il punto 30 e che è una proposta di legge
strettamente legata e direi conseguente a quella n. 29.
Dicevo cambiare mentalità sull'informazione perché questa non
può più essere limitata alla pubblicità delle iniziative del
Presidente della Giunta, o alle iniziative degli Assessorati e
degli Assessori, deve essere nel 1973 una informazione ampia,
imparziale di tutta l'attività dell'Amministrazione regionale, di
tutta l'attività amministrativa e legislativa del Consiglio
regionale.
Direi che in questo settore le Regioni a Statuto ordinario,
anche se certamente hanno maggiori mezzi e interessano milioni di
abitanti, però le Regioni ordinarie ci hanno dato nei loro due anni
di vita esempi ampi e concreti di questa nuova mentalità, di
concepire e l'informazione dell'attività politica e legislativa
delle iniziative del Consiglio regionale, dell'Amministrazione
regionale e, come contro partita, a questa informazione la
sollecitazione della partecipazione dei cittadini, delle
organizzazioni dei lavoratori, di tutte le Associazioni che
rappresentano categorie e settori economici.
Voi tutti, Capigruppo, colleghi Consiglieri ricevete le varie
pubblicazioni che sono fatte dalle Regioni e vi cito, vi faccio
solo vedere per chi non l'avesse visto, come ad esempio una
Regione, questa è l'Emilia e Romagna, ma la Lombardia, il Lazio, la
Toscana, la Campania, il Friuli-Venezia Giulia, hanno analoghe
pubblicazioni, e ho preso questa perché si riferisce per esempio ad
una legge che noi abbiamo discusso stamattina: la legge regionale
per i criteri e la costruzione e la gestione degli Asili-nido.
Ebbene, la rivista di informazione della Regione come presenta
la legge? La discussione, il dibattito e la conclusione? Presenta
riportando la relazione di maggioranza e la relazione di minoranza,
il dibattito con riassunti principali interventi con la loro
qualificazione politica, le dichiarazioni di voto e le prese di
posizione di tutti i Gruppi prima della votazione della legge, il
testo definitivo votato.
Ecco integrato poi anche dal testo della legge statale n. 1044 a
cui si riferisce la legge sugli Asili-nido.
Ecco, io mi domando se il dibattito che abbiamo avuto stamattina
sullo stesso argomento, come Consiglio regionale della Valle
d'Aosta, avrà non dico analoga presentazione come spazio sulla
pagina delle "Nouvelles Valdôtaines de l'Administration régionale",
ma se sarà data almeno notizia della posizione, degli interventi
delle varie argomentazioni che hanno accompagnato la discussione e
il voto su questa legge.
Allora ci sarebbe forse da fare questa considerazione: è
indispensabile che per raggiungere questo nuovo tipo di
informazione bisogna che l'Amministrazione regionale faccia delle
pubblicazioni ad hoc, cioè che raggruppino vari importanti
argomenti, direi che in via eccezionale, come per esempio è stato
proposto dal collega Chincheré per quanto riguarda le Comunità
Montane, in via eccezionale quando il Consiglio regionale adotta
dei provvedimenti di notevole importanza, delle pubblicazioni
speciali potrebbero essere pubblicata dall'Amministrazione
regionale e diffuse.
Ma direi, proprio per la limitatezza geografica della nostra
Regione, dei suoi abitanti, delle stesse organizzazioni che possono
essere interessate, partecipi alla vita dell'Amministrazione
regionale, direi che normalmente le pagine de "
Nouvelles de
l'Administration régionale
" come propone la legge che noi
abbiamo presentato possa essere sufficiente.
Quindi la nostra legge ripropone, malgrado la necessità di una
più ampia, obiettiva e imparziale informazione, il mantenimento
delle pagine dell'Amministrazione regionale, che devono però
diventare regolari, quindicinali e assicurare quindi una, proprio
per la loro regolarità, una informazione diversa e completa.
Da questo punto di vista quindi non c'è una grossa innovazione,
ma il fatto che ci sia una legge che regolamenti questa materia è
un dato positivo, noi riteniamo, primo per evitare che i periodici
non ottemperino correttamente alla pubblicazione delle pagine,
pubblicazione che avviene dietro pagamento da parte
dell'Amministrazione regionale, e ne abbiamo avuto, basta leggere i
periodici della Valle d'Aosta, molti esempi, pagine che vengono
pubblicate con quattro mesi di ritardo, pagine che vengono
pubblicate due o tre nello stesso numero del periodico, dopo una
certa vacanza da parte del periodico stesso.
Quindi evitare che i periodici non ottemperino correttamente
alla pubblicazione di una pagina pagata, quindi a tempo e nelle
dovute maniere, e secondo: fare in modo che la Regione provveda
puntualmente ad utilizzare questo strumento, che costa alla
Regione, e quindi assicurare alla propria informazione quella
tempestività e quella regolarità che ora manca.
Direi, e devo dire, anche se voi tutti lo sapete, devo dire che
questo problema è stato anche, giustamente io ritengo, sollevato
dagli editori dei periodici, dei periodici locali, sollevato dai
giornalisti locali, professionisti e pubblicisti che danno la loro
collaborazione, e che le loro proposte andavano oltre alla nostra
proposta di legge, era una proposta avanzata sul piano democratico,
cioè quella del diretto contributo all'editoria locale valdostana
che assicurasse determinate garanzie senza ancoraggio a una
pagina.
Come Gruppo e personalmente sono d'accordo su questa
impostazione degli editori e dei giornalisti e ritengo che l'ideale
sarebbe il contributo diretto all'editoria per mantenere ai
periodici una assoluta libertà di espressione, ma mi sembra anche
che sia opportuno fare un passo per volta e che sarebbe già
positivo in questo Consiglio regionale raggiungere l'aggiornamento
del prezzo, che risale a oltre 10 anni, e che quindi anche per
l'aumento del costo della vita e la svalutazione della moneta non è
più quello originario, assicurare quindi l'aggiornamento del prezzo
e la regolarità della pagina.
Mi sembra che ciò darebbe già agli editori e agli stessi
giornalisti una garanzia valida, valida per la regolarità del
finanziamento e della pubblicazione, e quindi valida per gli
editori che devono fare il proprio bilancio annuale di spesa.
La legge, come avete potuto vedere, cita anche alcune norme per
quanto concerne i requisiti che i periodici devono avere per
ottenere il contributo e la pubblicazione della pagina, e prevede
anche alcune norme relative alla istituzione di controlli affinché
questi requisiti siano garantiti da parte degli editori.
Devo anche dire che in occasione di una Assemblea dei
giornalisti, dove si è discusso il testo della proposta, sono stati
avanzati rilievi, consigli, emendamenti, direi anche preoccupazioni
da parte di alcuni editori di mensili che adesso hanno la pagina e
quindi il contributo, e che di fronte a questa legge si
troverebbero esclusi da questo contributo.
Sono consigli ed emendamenti che mi riservo di illustrare,
articolo per articolo, quando passeremo all'esame della legge.
Detto questo, molto brevemente, perché ci sarebbero tante altre
cose da dire sul punto 29, direi stabilita categoricamente la
periodicità, tanto è vero che si è sottinteso nella legge che se la
Regione non prepara la pagina entro i 15 giorni paga ugualmente il
contributo perché l'editore mantiene a disposizione della Regione
lo spazio, ecco bisogna però fare in modo - e questo è il contenuto
della seconda proposta di legge - bisogna fare in modo che
l'Ufficio deve avere il tempo, i mezzi, gli strumenti per
provvedere quindicinalmente alla pagina che soprattutto è una
pagina diversa, completa dell'attività regionale.
Quindi, dicevo, questo è l'oggetto della legge seguente che io
ritengo, la cui discussione io ritengo potrebbe, dovrebbe essere
abbinata, perché sono strettamente connesse le due legge e i
principi che le ispirano.
La proposta, direi, parte dal presupposto a cui accennavo
all'inizio della mia illustrazione, e cioè, una diversa funzione
dell'informazione e quindi un maggiore e diverso impegno per la
redazione della pagina. Per fare ciò è necessario che anche
l'Amministrazione regionale della Valle d'Aosta, come tutti i
Consigli regionali italiani, si adeguino e che ci siano dei
giornalisti che siano in grado di assolvere a questi compiti; degli
Amministratori che assicurino il servizio e direi che assicurino la
continuità del servizio indipendentemente dai colori della
maggioranza e della Giunta.
Noi riteniamo che nel 1973, anche per l'Amministrazione
regionale della Valle d'Aosta, sia giunto il momento che l'Ufficio
Stampa, che l'informazione, che le relazioni esterne siano in
servizio, un compito dell'Amministrazione e che abbiano quindi il
trattamento degli altri servizi dell'Amministrazione regionale.
Dieri che mi sembrerebbe assurdo che il Medico regionale non
fosse un laureato in medicina, che l'Ingegnere Capo dei LL.PP. non
fosse un laureato in ingegneria; ebbene mi sembra che anche i
responsabili, i dirigenti, quelli che contribuiscono all'attività
dell'Ufficio Stampa siano dei giornalisti. Ecco, quindi, lo scopo
della legge che tende a regolamentare l'attività di questi
giornalisti nell'Ufficio Stampa mediante il contratto che i
giornalisti hanno con i periodici, nell'espletamento delle loro
attività professionali.
E concludo, perché anche su questo ci sarebbero molte altre cose
da dire, ma nel dibattito sugli articoli potremmo approfondire,
concludo dicendo che chi ha avuto occasione di avere contatti, di
frequentare l'Ufficio, di ottenere dall'Ufficio Stampa
documentazioni e anche in ultimo la fornitura di quel notiziario,
di quegli articoli che vengono pubblicati e che interessano la
Valle d'Aosta e che possono essere forniti in fotocopia ai
Consiglieri regionali, avrà visto quale intenso lavoro gli attuali
addetti all'Ufficio Stampa, dal Capo Ufficio a tutti i suoi
collaboratori, devono svolgere e quanto impegno devono profondere
per assolvere alle molteplici, e io dico, delicate mansioni quando
si tratta di interpretare come Uffici Stampa con dei comunicati
l'attività, il pensiero dell'Amministrazione regionale. Ma direi
che se vogliamo richiedere a questo personale, a questo Ufficio, a
questo e a un nuovo servizio, maggiori compiti e maggiore impegno,
dobbiamo anche essere conseguenti alle decisioni che adottiamo,
dobbiamo anche ristrutturare l'Ufficio, potenziarlo, in modo da
renderlo adeguato a questi maggiori e delicati compiti che noi
stessi a questo servizio vogliamo, riteniamo giusto richiedere.
Direi che è proprio in questo senso che la legge, la nostra
proposta di legge, l'oggetto n. 30, che forse a qualcuno è sembrata
un po' esageratamente lunga, perché ci sono tanti articoli che
tendono a regolamentare con una certa precisione, soprattutto il
rapporto fra giornalisti e Amministrazione. Ebbene, questa legge ha
secondo noi questo senso, questo presupposto, può essere
modificata. Il contributo dei Consiglieri è indispensabile perché
si arrivi sia nell'una che nell'altra proposta a delle soluzioni
positive e soddisfacenti. Mi sembra però che alla base di tutto
deve esserci la convinzione del Consiglio che anche
nell'Amministrazione regionale della Valle d'Aosta un passo
moderno, nuovo, deve essere fatto per quanto riguarda e
l'informazione e di conseguenza la partecipazione dell'opinione
pubblica alla vita regionale.
Siggia (P.C.I.)
- Altri interventi? Risponde l'Assessore
Pollicini.
Pollicini (D.P.)
- Intervengo, dunque, la proposta, anzi
le due proposte di legge presentate dal Gruppo Comunista per la
stampa, mi pare che abbiano così necessità di avere un
conglobamento perché trattano di un problema che non può essere
scisso in due, cioè da una parte vi è il finanziamento attraverso
la concessione della pagina redazionale della Regione e dall'altra
vi è la ristrutturazione dell'Ufficio Stampa in modo che possa
avvenire con regolarità questa redazione della pagina
regionale.
Quindi, sotto questo aspetto, secondo me, ritengo giusto abbia
fatto il Presidente del Consiglio a far sì che la discussione
avvenga contemporaneamente all'oggetto n. 29 e all'oggetto n.
30.
A parte il fatto che io ritengo che qui sarebbe opportuno che ci
fosse un'unica legge, perché, ripeto, la materia è la stessa, non è
divisa una dall'altra, ma vediamola così suddivisa.
L'allegato n. 29, cioè la parte che si riferisce ai
provvedimenti a favore della più ampia informazione sull'attività
della Regione, parte da alcuni presupposti, mi pare abbastanza
validi, e oggettivamente veri e cioè in effetti il discorso dei
giornali locali, degli editori come Dolchi li ha chiamati, è un
nome molto pomposo. Ricordo che qui, purtroppo, anzi
fortunatamente, mi correggo, non vi sono né i Monti petroliferi né
i fratelli Crespi, né gli Agnelli, ad avere dei quotidiani o dei
giornali; qui gli editori sono così i Partiti e i Movimenti di
vario genere, oppure Associazioni. Quindi tutta gente che per
mantenere il giornale, innanzitutto molte volte rischia di mettere
in crisi, magari il tipografo, oppure riesce comunque ad andare
avanti, direi con molta fatica, in quanto è fuori dubbio che il
costo della carta stampata è enormemente aumentato negli ultimi
tempi. D'altra parte possibilità finanziarie non ne abbiamo perché
vi sono i Crespi o gli Agnelli o i Monti, per cui è necessario,
poi, per garantire la probabilità delle testate, la probabilità
dell'informazione, quindi l'oggettività delle informazioni, dare
uno strumento affinché coloro che hanno un ruolo di informazione
nella Regione, cioè l'informazione di carattere politico o
associativistico o di altro genere, possano avere se rispettano ole
norme della legge, cioè la pubblicazione del notiziario della
Regione, la possibilità di avere un concorso nelle spese.
Giustamente il relatore ha fatto rilevare che il costo dal, mi
pare, dal 1967, non so se è esatto il termine o il 1963, della
pagina è rimasto fermo, mentre evidentemente in questo frattempo il
costo di stampa è aumentato di non so quante volte. Quindi sotto
questo aspetto si rende necessario valutare l'opportunità anche di
modificazione, è valido il concetto del relatore dell'impostazione
anche della pagina regionale, del tipo di informazione attraverso
una nuova impostazione. Lo ha illustrato e non è il caso di
ripeterlo, le altre Regioni, vedi l'Emilia, vedi la Lombardia, io
ho letto con piacere ad esempio la Regione Lombardia e le altre,
che come figura, come impostazione, d'accordo la dimensione
geografica, decisamente diversa, però come impostazione è
indubbiamente una cosa che si può se non copiare per lo meno sotto
alcuni aspetti poter seguire.
È chiaro che per far questo occorrono gli strumenti, e non sono
certo distruttore della legge, anche perché a questo punto io
voglio ricordare che ho partecipato, su delega della Giunta, al
Convegno che è avvenuto a St. Vincent nel dicembre scorso dei Capi
Ufficio Stampa delle 20 regioni italiane. Ebbene, in questo
Convegno, primo Convegno in Italia, si sono dibattuti proprio
questi tipi di problemi, cioè il tipo di formazione, di redazione
del notiziari regionali, dei notiziari legislativi, dei notiziari
relativi al lavoro del Consiglio, e non solo a quelli della Giunta,
al lavoro dei Gruppi, non solo quelli della Giunta, ai lavori
relativi alle minoranze, in una pluralità che desse appunto
veramente un'informazione più oggettiva di quella che in effetti
oggi è un Bollettino di maggioranza o di Giunta la pagina
regionale, oggettivamente bisogna riconoscere questo.
Ebbene, vi sono delle Regioni notevolmente avanzate in questo
campo, il Friuli-Venezia-Giulia, la Lombardia ha la sua legge,
l'Emilia ha la sua legge, altre Regioni che non sto a ripetere. È
stata l'Assemblea dei giornalisti valdostani a cui io sono stati
invitato in quanto la Giunta aveva messo una bozza di legge per la
stampa ed è stata sottoposta questa prima bozza di legge che poi è
rimasta ferma, forse per altri comiti che aveva la Giunta, a questa
Assemblea Generale dei Giornalisti valdostani che, in linea di
massima, con alcune osservazioni che ha citato anche il Consigliere
Dolchi, ha accettato.
Ebbene, oggi ci troviamo di fronte a queste due proposte. Io qui
direi, ho circa, li ho segnati, una trentina di emendamenti da, non
si spaventi Presidente del Consiglio, una trentina di emendamenti
da proporre a queste due leggi, anche perché ritengo che sotto
alcuni aspetti vi siano alcune modificazioni, direi, da farsi.
Notevoli, più o meno direi, importanti, però indubbiamente questi -
io mi sono segnato a fianco, queste modifiche -, io chiedo così, al
Consiglio, se posso cominciare ad illustrare o se è opportuno che
altri, come penso che sia anche giusto, prima prendano la parola
con la discussione generale, dopodiché, si può entrare nell'esame
degli emendamenti che evidentemente sono quelli che sono.
Siggia (P.C.I.)
- Altri interventi? Consigliere
Andrione.
Andrione (U.V.)
- Parlo a titolo personale, esprimendo un
convincimento che ho avuto già occasione di esprimere in altri
tempi in Giunta, quando la pagina della Regione è stata istituita,
e sono contrario sia alla legge di cui al punto n. 29 sia a quella
di cui al punto n. 30 e non starò a parlarne a lungo per non cadere
in apprezzamenti che potrebbero essere pesanti e polemici.
Per quanto riguarda la legge n. 29 all'ordine del giorno, e
contrariamente anche a quanto pensano i miei amici dell'Union
Valdôtaine, io sono stato colpito dalla relazione fatta dal
proponente, Capogruppo Comunista, come se, come avviene nelle
Regioni che egli ha citato, l'Ufficio Stampa dipendesse dalla
Presidenza del Consiglio e relazionasse delle attività del
Consiglio, mentre nella nostra Regione l'Ufficio Stampa dipende
dalla Giunta. E forse sarà per pura coincidenza, questo non lo
metto in dubbio, ma nel periodo 1963/1966 c'era una certa frequenza
della fotografia dell'Avv. Caveri, nel periodo 1966/1969 una certa
frequenza della fotografia dell'Avv. Bionaz e nel periodo
successivo una certa frequenza prima del Rag. Bordon e poi del Dr.
Dujany, magari sono coincidenze, ma la pagina della Regione, caso
strano, sembra riflettere esclusivamente l'attività della Giunta,
mentre il Consiglio è completamente ignorato.
Ora, in queste condizioni, mi sembra che sembra doveroso dire la
verità e dire che per un tacito accordo tra Partiti e Movimenti si
è trovata una maniera di finanziare le pubblicazioni di Partito e
di Movimento, finanzio io le finanzi anche te.
La pagina della Regione è fatta in maniera tale che in certi
casi è moralmente impossibile per chi è all'opposizione di
decentemente pubblicare sul proprio periodico, a meno che non sia
una testa particolare che dice: in pagina 1 una cosa e in pagina 2
dice un'altra. A pagina 1 è scritto: "
Il Sig. Presidente della
Giunta è un grande
..." e via dicendo, poi magari accuse di un
certo tipo sostanziale e in pagina 2 si vede invece la celebrazione
con incenso e mirra e altri prodotti onorifici dello stesso
Presidente della Giunta.
Ora in queste condizioni questa è una legge, non dico ipocrita,
perché sarebbe poco, sarebbe poco dire "ipocrita". Questa è una
legge con la quale in realtà si vuole semplicemente stabilire un
principio elemosiniere, un principio di "homône" per il quale si dà
a ciascuno il piccolo denaro affinché abbia la bontà di tacere e di
non rompere l'anima, e parlo di anima sono corretto vero? Editore
come il Dr. Pedrini.
Ora, ripeto, in queste condizioni noi dobbiamo chiedere che se
ci deve essere informazione, l'informazione per essere democratica
deve essere a livello dell'organo in cui l'opposizione è
rappresentata e che non ci sia quella strana coincidenza per il
quale io non ho mai letto nomi di Ramera, come non ho letto nome di
Dolchi, come, con mio grande rincrescimento, non ho mai trovato il
mio nome nella pagina della Régione "
Nouvelles de
l'Administration Régionale
" da qualche tempo a questa
parte.
Questo tipo di informazione, scusatemi, fa ridere, non solo non
è una informazione, ma è diseducativo perché con questo sistema si
incentiva semplicemente un dato tipo di relazioni sociali che sono
in realtà delle relazioni clientelari.
Per quanto riguarda la proposta di cui al n. 29 io ho
finito.
Vorrei semplicemente dire, riprendendo alcune parole di quanto
detto dal relatore proponente per il n. 30, che per me sembra
strano, sembra strano sentire certi paragoni, si parla del Medico
regionale, del Sovraintendente Antichità e Belle Arti e
dell'Ingegnere Capo, ma questi sono pagati come funzionari
regionali e non sono pagati come il Primario d'Ospedale o come
Ingegnere Capo dell'Amministrazione dello Stato o con altre
referenze, sono pagati perché sono nell'organico regionale, hanno
un loro posto nell'organico regionale, e poi - e questo sia detto
en passant - a me non piacciono le parole "
in sede di prima
applicazione
" perché in sede di prima applicazione si possono
fare quelle cose che normalmente il diritto, il buon senso e il
buon gusto proibiscono, e quindi sulla legge di cui al n. 30 io
preferisco non continuare perché credo che la discussione oggi sia
prematura, ma se sarà necessario diremo a suo tempo e luogo quello
che deve essere detto.
Montesano (P.S.D.I)
- Altri che chiedono la parola?
Consigliere Ramera.
Ramera (D.C)
- Data l'ora non starò a ripetere certe cose
che condivido, dette dagli oratori precedenti; vorrei però avere
alcune informazioni perché la legge è un po' stringata.
All'articolo 2 c'è scritto i giornali, questo contributo
chiamiamolo, questo contratto che viene dato ai giornali
"
espressione di Partiti e Movimenti aventi rappresentanti in
Consiglio regionale oppure che assolvano periodicamente ad ampia
informazione politico-sociale-culturale e cronachistica
", prima
di tutto chi darà poi questo parere a questi giornali di ampia
informazione, ecc.? perché dico ha ragione Andrione che questa è
una legge che in piccolo ricalca quella che in campo nazionale e
dibattuta e attualmente all'esame dei Capigruppo alla Camera per il
finanziamento dei Partiti, ma allora dovrebbe essere limitata alle
forze politiche, ad un certo momento, perché poi l'entrare nel
merito quali siano poi le pubblicazioni e chi lo stabilisce? Che
abbiano questo merito?
"...
pubblicazione quindicinale
" e quindi vorrei sapere
dal proponente quella tabella che c'è subito dietro, Dolchi, è per
la pubblicazione quindicinale? La tabella? Viene aumentata del 40%
per i settimanali.
Altra cosa che non ho capito è quell'articolo 7 per cui
chiederei al Consigliere Dolchi di volerlo spiegare perché non si
capisce che cosa sia questo articolo 7.
Qui si è fatta anche parecchia discussione e Dolchi ha portato,
ha fatto bene di portare, il Bollettino delle Regioni. Ma io chiedo
allora se noi facciamo, se noi facessimo il Bollettino delle, come
le altre Regioni, automaticamente dovremmo e limitare la pagina,
no? Automaticamente, perché se facciamo il Bollettino completo
dell'attività regionale non ha più ragione di esistere la pagina
nei vari giornali, non ha più ragione di esistere perché
praticamente il Bollettino sarebbe una cosa completa mentre la
pagina è una cosa incompleta.
E per di più c'è un fatto che mi richiamavo prima alla storia
dei Partiti, perché con questa legge, parliamoci chiaro, ognuno in
Valle d'Aosta può farsi il giornale personale.
Ho assistito anch'io alla riunione dell'Associazione Stampa,
credo di essere, con Pedrini, il più vecchio iscritto
dell'Associazione Stampa, ma praticamente ho notato una cosa, che
praticamente siamo, non s, 30 e rotti, di cui 16 o 18 sono già
Direttori, al che io in quella sede dicevo: "
ma pensa agli altri
14 o 15 che non lo sono, si dovrebbero sentire sminuiti per cui
almeno anche questi, io compreso, dovremmo avere almeno il nostro
giornale
", per cui la riunione dell'Associazione Stampa
Valdostana sia una riunione di tutti i Direttori di giornale. Per
questo che io vedo, questa legge leggermente lacunosa, deve essere
precisa. Primo: la volontà del Consiglio qual è? Vogliamo fare un
Bollettino come tutte le altre Regioni? Cosa che io chiedevo già,
diciamo, una ventina di anni fa perlomeno, ma comunque vogliamo
farlo? E allora se facciamo quello ben fatto, cadono le altre
proposte.
In attesa di fare questo Bollettino, vogliamo continuare a fare
queste pagine, ma allora bisogna stabilire a chi si dà, perché non
è logico, dico, che ognuno abbia il proprio giornale, perché ad un
dato momento è veramente diseducativo un'orgia simile di
pubblicazioni in una Regione che ha 100.000 abitanti, per cui va a
finire che ne scadono anche le pubblicazioni, per cui uno ad un
dato momento, nella buca da lettere trova sei periodici, fa che
prenderseli, li butta lì e non ne legge neppure uno.
Quindi ad un dato momento deve essere stabilito a chi si dà,
perché non è precisa questa storia, per esempio chi decide di darlo
agli altri, la Giunta? Benissimo, almeno che si sappia che è la
Giunta che stabilisce questa cosa.
E al proponente richiedo, naturalmente, la spiegazione
sull'articolo 7, che non ho capito dove voglia arrivare questo
articolo 7.
Siggia (P.C.I.)
- Io volevo rispondere al Consigliere
Andrione, ma non c'è.
Ho ascoltato il suo intervento. Beh, direi che do ragione alle
cose da lui sottolineate, ma forse, o Dolchi non è stato
sufficientemente chiaro per ragioni di sinteticità e di tempo ha
voluto abbreviare la relazione sui due progetti di legge da noi
presentati, o non è stata chiara la relazione che era allegata a
quel progetto di legge.
In realtà, il significato di presentare questo documento era
proprio portato dalla necessità che noi ritenevamo di dover slegare
l'Ufficio Stampa dalle dirette dipendenze della Giunta e crearne un
organismo a disposizione, al servizio del Consiglio regionale. E
direi che tutti gli atti dei Convegni ultimi tenuti dalle Regioni a
Statuto Speciale e a Statuto Ordinario sottolineano l'esigenza, in
una democrazia nuova, in una vita amministrativa diversa, che
l'informazione sia un diritto del cittadino, ma una informazione
che deve essere data in un modo, direi diverso da quello che si era
inteso sino agli anni scorsi, perché doveva provenire da una
attività consiliare.
Quando Dolchi vi leggeva nelle riviste che pervengono ai
Consiglieri regionali valdostani da parte delle altre Regioni che
ci sono elencate, le proposte di legge, ma con sottolineati gli
interventi dei Consiglieri, beh, questo è il significato
dell'informazione a cui il cittadino ha diritto di aspirare. Ecco,
questo, prevede un organismo che evidentemente deve essere e
nascere diverso.
E, i giornalisti, riuniti in un Convegno tenuto a St. Vincent,
lo dicono e lo sottolineano, che ad un certo punto - e
probabilmente è il caso della Regione Valdostana - com'erano nati
gli Uffici Stampa, erano probabilmente nati un momento,
probabilmente sbagliato, ma comunque in un clima che era quello che
si vuole ricostruire in un modo totalmente diverso oggi.
Ecco, per cui non credo - e se Andrione segue la fine del mio
discorso - che mi trova d'accordo la sua osservazione.
Direi, il desiderio - vado anche oltre: il diritto del cittadino
di non vedere sempre effigiata la faccia del Presidente della
Giunta a seconda di quale sia il Presidente e come cambia a seconda
delle legislature, è un diritto validissimo.
Ecco, proprio una modifica di questo Servizio, che non deve
essere legato ad una Giunta, ma deve essere a servizio del
Consiglio regionale, ero lo scopo che ci aveva fatto ritenere
opportuno presentare questi testi di legge per queste modifiche che
riteniamo necessarie.
Andrione (U.V.)
- C'era una modesta polemica fatta da
questo testo (?), l'organico regionale non è modificato e quindi
uno risponde.
Siggia (P.C.I.)
- Sì, vabbeh.
Andrione (U.V.)
- Eh, no, è qui il punto.
Pedrini (P.L.I.)
- ... se volete che parli, io parlo,
perché, insomma, è un problema che evidentemente conosco a fondo, è
evidente, è un problema che conosco a fondo, non mi voglio mica
nascondere dietro ad un dito. Ci mancherebbe altro!
Io dico che effettivamente io mi sono studiato e letto,
contrariamente ad alcune volte in cui faccio il "
mea culpa
",
mi cospargo il capo di cenere, ho letto con attenzione gli
articoli, questa legge che se, in effetti viene a rispondere a
quello che ha scritto qua, migliora moltissimo, diciamo dà un colpo
di spugna proprio al passato, proprio per passare invece a nuova
vita.
Il problema, secondo me, ed io qua mi richiamo all'intervento di
Dolchi, e voglio essere brevissimo perché sono le h. 20, 31, è
soltanto questo: che evidentemente, in quelle pagine che, dove si
magnifica costantemente un Assessorato dopo l'altro, che si dice
soltanto delle cose, venga, come bene ha detto tu, venga esposto il
pensiero di ogni forza politica, di ciascuna forza politica, su
ciascun argomento, di modo che la popolazione ha una informazione
che non è soltanto un'informazione pagata da questa Giunta, per cui
solo questa Giunta ha diritto di far sapere che cosa fa e che cosa
pensa, bensì la popolazione ha anche il diritto di saper che cosa,
la minoranza dice su certi argomenti e quindi farsi un'idea chiara
su quello che è il diritto di informazione, che è primario,
evidentemente da molti anni ormai a questa parte.
Per il resto io non volevo prendere la parola perché mi riservo,
proprio articolo per articolo, di eventualmente portare quel
modesto contributo che, se posso darlo, al fine di migliorare la
legge. Grazie.
Dujany (D.P.)
- È inutile sottolineare l'importanza
dell'informazione e di sottolineare anche la carenza
dell'informazione esistente in questa Amministrazione. Tutto questo
dura oramai da parecchi anni ed è frutto di una certa impostazione
data sin da parecchi anni or sono.
Il testo di legge tende, logicamente, a favorire maggiormente
questa informazione che deve essere l'informazione di tutta
l'Amministrazione regionale e del Consiglio e della Giunta.
Naturalmente deve essere una informazione a disposizione della
popolazione per avere gli elementi validi nelle scelte future.
Queste proposte di questo genere sono state sollecitate da
rappresentanti degli editori e dai rappresentanti dei giornalisti
da parecchi mesi or sono e la Giunta stava studiando una proposta
di legge che non ha potuto portare tempestivamente in quanto è
sopraggiunta questa proposta dei Comunisti che è stata, mi pare,
anche esaminata dalla Commissione.
Montesano (P.S.D.I)
- No, no è per decorrenza di
termini.
Dujany (D.P.)
- Ah, è per decorrenza di termini, quindi
ha preso la strada diretta del regolamento.
Montesano (P.S.D.I.)
- Scorciatoia.
Dujany (D.P.)
-  Quindi, pur riconoscendo la
validità e la necessità di rivedere il problema dell'informazione,
io pregherei i presentatori della legge di volerla rinviare ad una
successiva riunione in modo che la Giunta abbia la possibilità di
poter presentare gli emendamenti opportunamente concordati e
studiati in sede di Giunta, in modo da proporli in sede di
discussione del Consiglio regionale e in modo che il provvedimento
sia globale, tenendo conto naturalmente delle osservazioni fatte in
questa sede, dai vari Consiglieri.
Pollicini (D.P.)
- Io avevo fatto, secondo me, così, una
proposta. Mi sembra che sia opportuno che gli oggetti n. 29 e 30
vengano conglobati in un unico oggetto, cioè in un'unica legge.
Montesano (P.S.D.I.)
- Io volevo aggiungere anche,
Consigliere Dolchi, che ci sono altre ragioni per rinviare questi
due oggetti, cioè c'è, nel primo oggetto, la mancanza
dell'imputazione di spesa, e sul secondo, manca il parere della
Commissione Paritetica.
Io credo che può essere accolta la proposta del Presidente della
Giunta in modo da unificare un pochino, in un dispositivo, unico,
puro, emendare questo secondo le intenzioni che ha la Giunta.
Se il Consigliere Dolchi è d'accordo.
Dolchi (P.C.I.)
- Prima di pronunciarmi vorrei fare due
brevissime considerazioni:
1°) mi sembra che dobbiamo mantenere, e sono d'accordo con il
collega Pollicini (resta?) implicitamente una risposta a Ramera. Se
il Bollettino della Regione ha ragione di essere, sarà un problema
da esaminarsi in prospettiva. Attualmente la pagina è anche una
garanzia per la pluralità delle testate e quindi, non
nascondiamocelo (?) un mezzo di finanziamento.
2°) Andrione, ha già detto Gianna Siggia, che il motivo della
nostra presentazione è anche quello di modificare l'attuale
impostazione della pagina, adeguandola a quella che è
l'informazione, come viene fatta da tutte le altre Giunte
regionali.
Per quanto riguarda la garanzia di questo, all'art. 34, noi
prevediamo anche una Commissione che possa sovraintendere
all'orientamento politico-amministrativo della ... (
voci
)
...ma io ti leggo il testo che è la risposta:
"All'attività
informativa dell'Ufficio Stampa, sovraintende per l'orientamento
politico-amministrativo, un apposito Comitato, nominato con Decreto
del Presidente della Giunta, composto da: Presidente della Giunta -
o suo Delegato; dal Capo Ufficio Stampa e da quattro Consiglieri
regionali di cui due designati dalla minoranza"
.
Andrione (U.V.)
- ... Vota la maggioranza, per cui la
minoranza è anche nel Comitato. E ti ringrazio molto per questa
distinzione.
Dolchi (P.C.I.)
- Ma è il controllo che può fare una
Commissione.
Andrione (U.V.)
- No, no, no, secondo me, se si vuole
...
Montesano (P.S.D.I.)
- Consigliere Andrione lasci finire,
poi dopo...
Io volevo pregarla di questo, Consigliere Dolchi, di rispondere
alle proposte della Giunta.
Dolchi (P.C.I.)
- Io rispondo alla proposta della Giunta,
ma siccome rispondo affermativamente alla proposta della Giunta e
cioè che i proponenti delle due leggi comuniste e la Giunta, come
proponente di emendamenti, si trovino prima della seduta del 14
marzo per vedere di concordare o un testo unico o degli
emendamenti, mi sembra che, e i proponenti che sono chiamati a
rivedere alcune loro posizioni e la Giunta, che dovrà fare degli
emendamenti, tenga anche conto di quelle che sono state le opinioni
espresse dal Consiglio.
E allora volevo, prima di giungere a questo consenso, dire al
Consigliere Ramera che l'art. 2 mi sembra sufficientemente chiaro
per dire che è la Giunta regionale della Valle d'Aosta che è
autorizzata a stipulare con settimanali e quindicinali aventi
tiratura minima, ecc., le convenzioni, e quindi è la Giunta che,
sulla base della periodicità della tiratura e delle
caratteristiche, giudica la necessità della Convenzione.
E, tanto per non far nomi, ecco, direi, il Corriere della Valle,
non ha una rappresentanza politica in Consiglio regionale, eppure
possiamo riconoscere che è un periodico regolare che assolte ad
un'ampia informazione politico-sociale e cronachistica.
Tanto per non far nomi, mi sembra che in questo caso abbiamo
centrato un esempio a cui si riferisce l'art. 2.
L'articolo 7 è un desiderio in prospettiva, ma che comunque
potrebbe anche realizzarsi e noi riteniamo, i giornalisti
ritengono, gli editori o perlomeno i proprietari delle testate,
così come sono chiamati in Valle d'Aosta, ritengono che la
costituzione di una eventuale cooperativa giornalistica per la
produzione di periodici, quindi la stampa e la redazione di
periodici dovrebbe usufruire di particolari agevolazioni, che è
quella che noi indichiamo nell'art. 7, cioè di poter usufruire di
mutui agevolati senza interesse da parte dell'Amministrazione
regionale proprio perché svolgono una ...
(voci...)
per fare
La tipografia e per fare in loco, ecc..
Ecco, quindi, detto questo, per puntualizzare le osservazioni
che sono state fatte, come proponente - e penso di interpretare
anche il pensiero del Gruppo e della collega Siggia, che con me ha
sottoscritto queste due leggi -, noi siamo d'accordo di rinviare
l'argomento alla seduta del 14 marzo in modo che, o con emendamenti
a queste due leggi, o con un testo unico concordato, o rivedendo
tutti gli emendamenti che possono essere fatti dalla Giunta, si
arrivi ad un testo definitivo che sarà certamente mandato prima di
tale seduta a tutti i Consiglieri.
Montesano (P.S.D.I.)
-Va bene. Allora, il Consiglio è
d'accordo nel rinviare questi argomenti con gli impegni presi dalle
parti.
