Classificazione
ENERGIA



Oggetto del Consiglio n. 306 del 17 dicembre 2013 - Resoconto
OGGETTO N. 306/XIV - Interrogazione: "Redditività dei parchi
eolici situati a Saint-Denis e in Provincia di Viterbo
compartecipati dalla società CVA".
Président
- Pour la réponse, la parole à l'Assesseur
Marquis.
Marquis (SA)
- Grazie Presidente.
In questi ultimi anni la società CVA ha attivato un percorso di
diversificazione d'interesse, diversificazione per quanto concerne
la fonte energetica e per quanto riguarda l'intervento in aree
geografiche diverse, e questo per minimizzare i rischi gestionali.
Per quanto concerne la diversificazione energetica, l'attenzione è
stata portata al fotovoltaico e all'eolico.
Per quanto concerne:
"la redditività relativamente ai due
parchi eolici, su quali misurazioni questo sia avvenuto e con quali
criteri siano stati scelti partner ed investimenti"
, riferisco
che nella valutazione di iniziativa di investimento, siano esse
interne che esterne all'azienda, ci si muove applicando dei criteri
valutativi consolidati, ovvero dei modelli economico-finanziari in
cui si valuta
il tasso interno di
rendimento
dell'iniziativa, e quindi su modelli di attualizzazioni che
sono verificati da società esterne anche all'azienda. Per quanto
concerne qual è la redditività degli investimenti nei parchi
eolici, c'è da registrare che gli interventi a Saint-Denis e a
Piansano, in Provincia di Viterbo hanno portato, nell'anno in
corso, nelle casse, 6 milioni di euro (questo al netto dei costi di
ammortamento). Per quanto riguarda i rischi, (per i quali è
dedicato un apposito capitolo all'interno del bilancio), in
funzione delle attività che sono svolte dall'azienda, vengono
indicati gli approcci e le procedure di controllo volte anche a
minimizzare i rischi gestionali e aziendali. Per ciò che concerne i
criteri di scelta dei partner e degli investimenti, la società
riceve
delle offerte dalle banche, da intermediari
finanziari e anche da altri operatori di mercato, quindi riceve
delle iniziative da esaminare; per far ciò la struttura ha creato
un ufficio che si occupa dello sviluppo e della valutazione delle
iniziative che vengono sottoposte. Nel 2013 sono stati esaminati 31
progetti d'investimento a stadi diversi di realizzazione, e qui c'è
da rimarcare che la società ha scelto come strategia volta a
minimizzare il rischio, quella di occuparsi solo di progetti che
sono arrivati o all'autorizzazione o che sono in fase di
realizzazione, proprio per ridurre i rischi aziendali, dal momento
che si gestiscono dei fondi pubblici.
Per quanto concerne invece la seconda domanda:
"quale sia la
reale ratio dell'accordo con il gruppo tedesco e se non esista il
timore di gravi rischi in questa forma di investimento di denaro
pubblico"
, c'è da sottolineare che questo gruppo tedesco è una
multinazionale, è una grossa azienda, con 17 mila dipendenti, che
si occupa di questo settore e quindi ha un interesse primario
nell'ambito dell'eolico sul territorio anche nazionale. CVA quindi
esamina i progetti che vengono sottoposti, chiaramente
all'attenzione anche di questa ditta, sulla quale ci sono delle
convergenze in funzione di quelle che possono essere le rispettive
esigenze e i rispettivi momenti di gestione. Proprio perché intende
limitare il rischio per l'azionista pubblico che opera tramite una
società di diritto privato e che si muove sul mercato analogamente
ad altri concorrenti di matrice pubblica, CVA ricerca accordi di
sviluppo con società di provata capacità e serietà, in grado di
integrare le reciproche competenze, minimizzando quelli che sono -
come dicevo prima - i rischi di progetto...ma così come tutte le
società che siano quotate sul mercato o no, la governance aziendale
è sottoposta anche a dei rigidi controlli, a delle procedure che
sono a garanzia degli investitori e, in questo caso, a tutela
dell'azionista. Quindi sotto il profilo amministrativo, credo che
ci siano tutte le condizioni per evitare delle eventuali iniziative
che possono risultare negative o, quanto meno, azzardate.
Grazie.
Président
- Merci. Pour la réplique, la parole au
collègue Vice-président Rosset.
Rosset
(UVP)
- Merci Madame la Présidente. Grazie
Assessore, prendiamo atto della risposta, e magari le chiederò la
documentazione di cui lei è in possesso.
Come sempre, quando si parla di CVA, ci si trova di fronte a una
situazione piuttosto intrigata, complessa, addirittura evasiva,
come ieri ne abbiamo avuto dimostrazione nell'audizione di cui ci
sfugge la logica. Tutto si può dire, tranne che le operazioni siano
così comprensibili, malgrado poi certe informative come quella
odierna, dove si vuole dimostrare questa "casa di vetro" dove tutto
va bene, tutto è perfetto. Ora, questa storia dell'eolico rientra
nei "misteri" di CVA e pensiamo che un giorno verrà in cui certe
operazioni risulteranno chiare e comprensibili, cioè capire se sarà
possibile i pro e i contro, vedere se i vantaggi ricavati...lei
cita i 6 milioni, sarebbe da capire di questi 6 milioni, al netto,
quanti utili sono rimasti, capire se questi ricavati vanno a
vantaggio degli uni o degli altri.
Ora, nel caso dell'eolico di Saint-Denis, locale, prendiamo atto
delle cifre, anche se certe notizie che abbiamo avuto noi non sono
così ottimistiche, ma con il tempo si vedrà chi avrà ragione. Per
quanto riguarda Viterbo, o meglio, Piansano, Assessore, che CVA
vada laggiù ad investire in soccorso di non si sa chi e perché lo
si faccia davvero...spiace dirlo, ma non ci convince proprio!
Questo perché? Perché la patina di opacità che ruota attorno
all'eolico, in Italia, è notevole, ed è per questo che noi abbiamo
posto questa interrogazione, proprio per capire le motivazioni.
Ora, io la ringrazio della risposta e le chiederò gentilmente se
lei potrà formularmi la documentazione. Grazie.
Presidente
- Grazie. Ha chiesto la parola il collega
Perron.
Perron (UV) -
Grazie Presidente.
Le chiederei la cortesia di organizzare, appena lei lo ritiene
opportuno, una breve sospensione dei lavori per una Conferenza dei
Capigruppo, solo per programmare, affinché tutti i Capigruppo
concordino, la prosecuzione dei lavori nella giornata di oggi e di
domani, anche alla presenza del Presidente della Regione.
Grazie.
Presidente -
Se siete d'accordo, propongo subito una
breve sospensione per Conferenza Capigruppo.
Si dà atto che la seduta è sospesa dalle ore 17,07 alle ore
17,18.
Presidente
- Colleghi, possiamo riprendere i nostri
lavori? Sono ancora riuniti? Chiedo scusa. Allora ancora un attimo
di sospensione...colleghi, possiamo riprendere i nostri lavori? Ha
chiesto la parola il collega Donzel...colleghi, un po' di silenzio,
per cortesia.
Donzel (PD-SIN.VDA
) - A nome dei gruppi della minoranza,
volevo comunicare che accogliamo la richiesta formulata dal
Presidente della Regione di inversione dell'ordine del giorno, per
consentirgli di poter essere presente a un'importante riunione a
Roma. Teniamo però magari a precisare, per correttezza, che ci
sarebbe la necessità da parte nostra di presentare domani mattina
un'importante risoluzione; quindi di consentirci di discutere
quella risoluzione, che non è ancora agli atti, ma che cercheremo
di scrivere domani mattina, di modo da consentire anche a noi di
poter avere questo tipo di dibattito, tutti insieme, alla presenza
del Presidente della Regione. Grazie.
Presidente
- Grazie collega Donzel. Ci facciamo
sicuramente carico di questa richiesta da lei avanzata. Colleghi,
riprendiamo quindi i nostri lavori partendo dal punto 21 all'ordine
del giorno.
