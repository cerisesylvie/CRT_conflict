Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 427 del 13 luglio 1982 - Resoconto
OGGETTO N. 427/VII - CONCESSIONE E LIQUIDAZIONE ALL'AZIENDA
AUTONOMA DI SOGGIORNO DI COGNE, DI UN CONTRIBUTO DI LIRE 6.000.000
PER L'ORGANIZZAZIONE DELLA GARA SCIISTICA DI FONDO DENOMINATA
"MARCIA GRAN PARADISO".- APPROVAZIONE E FINANZIAMENTO DI
SPESA.
PRESIDENTE:
Do lettura del testo della delibera:
IL CONSIGLIO REGIONALE
delibera
1)
di approvare la concessione e la liquidazione
all'Azienda Autonoma di soggiorno di Cogne, della somma di lire
6.000.000 (seimilioni) a titolo di contributo per l'organizzazione
della 7a edizione della "Marcia Gran Paradiso";
2)
di approvare la spesa di lire 6.000.000 ordinando
l'emissione del relativo mandato di pagamento con le modalità di
cui all'art. 58 della L.R. 7.12.1979, n. 68, con quietanza
dell'Istituto bancario San Paolo di Torino - succursale di Cogne -
tesoriere dell'Azienda di cui si tratta, con imputazione della
spesa stessa al capitolo 37200 del bilancio preventivo della
Regione per l'anno 1982 ("Contributi e sussidi ad Aziende di
soggiorno, pro-loco, enti ed altri organismi pubblici e privati per
attività nel settore del turismo e del tempo libero") che presenta
la necessaria disponibilità.
PRESIDENTE:
Ha chiesto di parlare l'Assessore al Turismo,
Urbanistica e Beni Culturali Pollicini, ne ha facoltà.
POLLICINI - (D.P.):
Penso che l'argomento sia trattato in
maniera molto precisa e sintetica, e non sia il caso di illustrarlo
ulteriormente.
PRESIDENTE:
Metto in approvazione la delibera in
oggetto.
ESITO DELLA VOTAZIONE
Presenti, votanti e favorevoli: 19
Il Consiglio approva all'unanimità
