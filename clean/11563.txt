Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3151 del 27 febbraio 1992 - Resoconto
OGGETTO N. 3151/IX Concessione di un contributo di lire
112.140.000 all'Amministrazione comunale di La Thuile per
l'acquisto di immobili siti in località "Prà du Rasei", da
destinare a parcheggi, a parco pubblico ed a spazio per
manifestazioni pubbliche, ai sensi della legge regionale 27 giugno
1986, n. 27 - Approvazione ed impegno di spesa.
Presidente
Do lettura della deliberazione in
oggetto.
Deliberazione Il Consiglio regionale
Premesso che la legge regionale 27 giugno 1986, n. 27 ha
previsto l'intervento finanziario da parte della Regione, fino al
massimo del 90 per cento, a favore dei comuni per la creazione di
un patrimonio immobiliare comunale;
Atteso che l'Amministrazione comunale di La Thuile ha presentato
richiesta per accedere ai relativi finanziamenti per l'acquisto di
immobili di proprietà dei signori Jammaron Graziella, Jacquemod
Bruna Lidia e Jammaron Perrod Leone, contraddistinti al Catasto
Terreni del comune censuario di La Thuile al fg. 13 mappali 179-177
di mq. complessivi 4984 da destinare a parcheggi, a parco pubblico
e spazio per manifestazioni pubbliche;
Considerato che l'acquisto in questione comporta una spesa
complessiva di lire 124.600.000;
Visto il parere del competente Assessorato dei lavori
pubblici;
Dato atto che l'acquisizione dei terreni è inserita nella
relazione previsionale e programmatica del Comune;
delibera
1) di approvare la concessione di un contributo di lire
112.140.000 (centododicimilionicentoquarantamila) a favore
dell'Amministrazio-ne comunale di La Thuile per l'acquisto di
immobili di proprietà dei sig.ri Jammaron Graziella, Jacquemod
Bruna Lidia e Jammaron Perrod Leone, contraddistinti al catasto
Terreni del Comune censuario di La Thuile, al fg. 13 mappali
179-177 di mq. complessivi 4984 da destinare a parcheggi, parco
pubblico e spazio per manifestazioni pubbliche;
2) di approvare ed impegnare la spesa di lire 112.140.000
(centododicimilionicentoquarantamila) da imputare al capitolo 20620
del bilancio preventivo della Regione per l'anno 1992 ("Contributi
ai comuni per la costituzione di un patrimonio comunale
immobiliare") che presenta la necessaria disponibilità;
3) di disporre che la somma venga liquidata ai sensi
dell'articolo 58 della legge regionale 27 dicembre 1989, n. 90, a
cura della Presidenza della Giunta regionale, alla stipulazione di
regolare atto notarile di compravendita, nel rispetto delle
condizioni generali di acquisto risultanti dalla domanda di
contributo.
Presidente
Se nessuno chiede la parola, possiamo passare
a votazione.
Esito della votazione:
Presenti, votanti e favorevoli: 25
Il Consiglio approva all'unanimità.
