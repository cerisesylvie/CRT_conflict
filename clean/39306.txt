Classificazione
CASA DA GIOCO



Oggetto del Consiglio n. 2559 del 25 gennaio 2017 - Resoconto
OGGETTO N. 2559/XIV - Interrogazione: "Promozione di
personale nell'ambito della Casa da gioco di
Saint-Vincent".
Farcoz (Président) -
Point n° 5 a l'ordre du jour. La
parole au Président de la Région.
Rollandin (UV) -
Comme elle a déjà eu l'occasion de le
préciser ces derniers jours, en ce qui concerne l'objet de cette
interpellation, la Maison de jeu nous a informés qu'aucune
promotion de personnel n'a eu lieu au cours des dernières
semaines.
Président -
Pour la réplique, la parole au conseiller
Chatrian.
Chatrian (ALPE) -
La nostra parola contro quella del
presidente dell'azienda. A noi risulta che le due promozioni di
qualche settimana fa sono state fatte, ma nel momento in cui
abbiamo pubblicato sui
social
che avremmo chiesto a questo
Consiglio la conferma, sono state stracciate. Questo è positivo e
probabilmente le due promozioni non bisognava neanche pensarle, ma
comunque questa era l'unica cosa da fare. Per quanto ci riguarda, è
la nostra parola contro quella del presidente, in un periodo in cui
le bugie sulla casa da gioco sono veramente tante. È la nostra
parola contro quella di chi in questo momento sta dettando l'agenda
all'interno della casa da gioco.
Tre considerazioni sulla casa da gioco. Noi qualche giorno fa
abbiamo sentito in Commissione un collaboratore consulente che ci
ha dettagliato nero su bianco, su come scientificamente si è voluto
spendere molto di più di quello che serviva e di quanto si era
determinato attraverso modelli e previsione di costi. Sono le
parole di un consulente, incaricato dal 2011 al 2013, il quale ci
ha spiegato con degli esempi chiari come si è deciso di spendere
molto di più, anche in barba a scelte determinate da modelli
prestabiliti all'interno della casa da gioco.
Per quanto riguarda la relazione che abbiamo avuto modo di
studiare in questi due giorni, a seguito di quella proposta di
legge che per adesso ci sembra che non sia ancora stata adottata
dalla Giunta regionale, la considerazione che vorremmo fare è
questa: bisogna avere veramente del fegato e della forza, per
scrivere nero su bianco cose che in questo Consiglio non sono mai
state adottate, cioè quella famosa delega in bianco. Cosa vuol
dire? Tu casa da gioco fai, io Amministrazione pago. Tu casa da
gioco fai, senza tetti di spesa, senza limiti, fai le cose che devi
fare, tanto è vero che all'interno di questo Consiglio non si è
deliberato nessun tipo di finanziamento triennale, ma si è
approvato - oltretutto il nostro gruppo non lo ha fatto - un piano
che contiene una stima di questi costi, che ammontava a 83 milioni
di euro. Certi passaggi erano talmente scontati che nella relazione
c'è scritto che il Consiglio approva il piano di sviluppo su
proposta e la Regione finanzia tutti gli investimenti previsti: 84
milioni di euro è il costo dei lavori, 89 milioni con l'aggiunta
dei 5 milioni di euro in economia, 121 milioni di euro sono quelli
che sono stati spesi e il tutto ammonterebbe a 103 milioni 968 mila
euro denominati "totali investimenti spesati". Quel disegno di
legge da qualcuno sarà stato confezionato e qualcuno avrà dato il
mandato di scrivere questa relazione. Quindi sembra che qualcuno
abbia dato agli amministratori della casa da gioco carta bianca,
che poi comunque l'Amministrazione pagherà :57 milioni di euro solo
per i due hotel, 19 milioni di euro per l'ingresso e la sala da
giochi - che da qualche mese è già stata chiusa - e 7,5 milioni per
la centrale termica. L'ammontare di tutto questo: 84 milioni di
euro.
Tutto questo riguarda solo la parte degli investimenti.
Terminati i lavori, dal 1° gennaio 2014 al 31 dicembre 2016, le
perdite di esercizio triennale a lavori conclusi ammontano a circa
85 milioni di euro: questa è solo la perdita di esercizio.
Termino dicendo che nel mese di dicembre 2016 sono state
confermate otto promozioni tra gli amministrativi, tra le quali non
sono comprese le due che sono state invece azzerate.
