Classificazione
ASSISTENZA SOCIALE
Assistenza socio-sanitaria



Oggetto del Consiglio n. 3155 del 24 gennaio 2018 - Resoconto
OGGETTO N. 3155/XIV - Interpellanza: "Intendimenti in merito
alla riorganizzazione dei servizi socio-assistenziali a favore
delle persone anziane non autosufficienti".
Morelli (Président) -
Point n° 18 de l'ordre du jour.
Pour l'illustration, la parole au collègue Cognetta.
Cognetta (M5S) -
Questa iniziativa cerca di fare il punto
su un argomento che è stato dibattuto, che è partito dalla
possibilità che si era data un po' di tempo fa di privatizzare i
servizi di assistenza agli anziani, possibilità che poi
fortunatamente è rientrata, a seguito della quale si è poi deciso,
da parte del Governo, di creare le condizioni per gestire in
maniera univoca tutti quanti i servizi sul territorio, creando una
regia unica regionale, un unico soggetto di diritto pubblico di
gestori di questi servizi e un contratto di lavoro pubblico per i
dipendenti di questi servizi. Questi erano i tre punti sostanziali
di un documento fatto in accordo con le organizzazioni sindacali e
l'Assessore di allora, a cui però si aggiunge un pezzo venuto fuori
alla fine dell'anno scorso, in particolare il 22 dicembre 2017,
quando c'è stata l'approvazione del famoso "decreto Lorenzin", che
tra le altre cose ha trasformato la figura di OSS da un profilo
professionale tecnico ad un profilo sanitario con conseguente
modifica del quadro contrattuale di riferimento di questi
lavoratori. Una cosa che io ritengo molto corretta e a questo punto
chiedo con questa iniziativa di conoscere dall'Assessore a che
punto siamo. Rispetto a quelli che erano i punti di programma molto
importanti, portati avanti dai diversi Governi che si sono
succeduti, arriviamo ad una regia unica regionale, Assessore,
piuttosto che a fare un unico soggetto, piuttosto che a gestire
tutto in maniera coordinata sul territorio e a dare la giusta
qualifica e la giusta inquadratura ai lavoratori del settore?
Aspetto una risposta.
Président -
Pour la réponse, a demandé la parole
l'Assesseur Bertschy.
Bertschy (UVP) -
Grazie collega Cognetta. Come ha citato
lei, ci sono state a fine 2016 e poi nel 2017 una serie di attività
importanti, una proiezione diversa rispetto al passato. In questo
Consiglio regionale c'era stato un durissimo scontro, con la
presenza delle OSS in platea, quando si era pensato di andare nella
direzione di privatizzare il contratto di lavoro degli assistenti,
tutto con un'ottica di economia e di riduzione della spesa, che poi
il collega Viérin aveva invece invertito come pensiero politico,
quindi un investimento nel sociale piuttosto che un taglio nel
sociale e da quella direzione, insieme ai sindacati, si era
partiti. Evitiamo di pensare a chi in quel momento faceva
l'Assessore, così guardiamo avanti, però, per fortuna, oggi si
guarda in un'altra direzione. Da quel documento sono iniziati dei
confronti, dei percorsi e si è valutata, insieme soprattutto alle
Unité
, tutta una serie di processi e di modelli che hanno
portato a formare una prima idea, soprattutto un'idea di riforma
che non è un'idea che deve nascere dalla semplice valutazione
dell'Assessore competente, ma deve essere una riforma che coinvolge
tutti quanti i soggetti interessati, a partire dalle famiglie che
dovranno continuare ad avere dei buoni servizi, i lavoratori, i
datori di lavoro e il coordinamento della Regione. In questo senso
abbiamo voluto affiancare a questo progetto di riforma e di studio
due incarichi all'Università della Valle d'Aosta: uno su un modello
di gestione di un'azienda che, tenendo conto di quello che oggi è
il modello che è stato governato fino ad ora, produca
un'evoluzione, allo stesso tempo un'altra ricerca che valuti una
visione del futuro di questi servizi nella nostra comunità,
soprattutto legato al dato che ho citato anche nell'interpellanza
precedente: l'invecchiamento della popolazione, che sarà un dato da
tenere sempre presente nel riorganizzare i nostri servizi sul
welfare
e sulla sanità.
A fine anno siamo arrivati con un primo progetto di legge, che
oggi è all'attenzione degli uffici legali per una valutazione e un
inquadramento definitivo rispetto alle norme giuridiche che lo
regolano. Contiamo di presentarlo una volta conclusa questa fase di
analisi legale alla commissione competente, affiancando questa
presentazione di questa legge agli studi universitari che sono
ormai prodotti. Sono prodotti che verranno a fine mese consegnati,
in modo che si possano avere, nella valutazione di questa
riorganizzazione, tutti gli elementi per compiere non salti nel
buio, non voli pindarici, ma un'evoluzione programmata, coerente
con le cose che ci siamo detti fino ad ora e soprattutto
sostenibile anche dagli Enti locali come organizzazione e con le
risorse. La risposta, rispetto agli intendimenti, quindi è quella
di presentare questi documenti, di modo che in ogni caso, in
maniera molto trasparente tutti abbiano, visto che avremo anche
degli appuntamenti elettorali, più date a disposizione per
ragionare in generale sulle politiche in favore della gestione dei
nostri anziani e verrà anche valutato il discorso del profilo delle
OSS. Come sa, si è quasi concluso, nella seconda metà del mese di
marzo partirà la qualifica che purtroppo nell'autunno non si era
riusciti a realizzare: la qualifica ADEST per completare il
percorso di riqualifica di quelle persone che non hanno ancora
avuto la possibilità di diventare OSS e il lungo processo di
riqualificazione del personale presente nelle strutture verrà,
quindi, infine completato a livello sindacale anche rispetto a
quello che il "decreto Lorenzin" è andato a sottolineare, in
quest'ultimo periodo dovranno essere fatte le opportune valutazioni
sul profilo, ma soprattutto sulla categoria di inserimento
contrattuale. Oggi le OSS sono dei B2 e non è previsto nel
contratto un altro inquadramento, quindi su questo bisognerà aprire
un confronto con i sindacati, pertanto nel prossimo mese di
febbraio tutta quest'attività arriverà in aula per una discussione,
per un confronto.
Président -
Pour la réplique, la parole au collègue
Cognetta.
Cognetta (M5S) -
Assessore, non vedo l'ora di leggere il
progetto di legge che depositerete, in maniera tale da capire come
intendete risolvere questa questione. La questione rispetto alla
categoria delle OSS, della qualifica del livello è una questione
piuttosto importante, però penso che ci possa risolvere anche dei
problemi, perché, entrando finalmente nel ruolo sanitario, da un
punto di vista della spesa, sicuramente è una cosa migliorativa
rispetto a quello che possiamo poi mettere in campo. Io spero che
questa cosa qui, Assessore - non voglio fare come nell'iniziativa
precedente... - ma comunque riusciamo a chiuderla entro la fine di
questa legislatura, perché questa sarebbe veramente importante per
tutti. Credo che coinvolga tutte le forze politiche il fatto di
riuscire a sistemare definitivamente questa questione, che si
protrae da un po' e che soprattutto coinvolge tutti nel vero senso
della parola. Ben venga quindi questa proposta di legge, ben venga
il fatto che se ne parli il prima possibile, ma non perda altro
tempo, cerchiamo di risolverla alla svelta.
