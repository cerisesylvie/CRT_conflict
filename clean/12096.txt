Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2970 del 8 gennaio 1992 - Resoconto
OGGETTO N. 2970/IX Nomina dell'Assessore all'ambiente,
territorio e trasporti.
Presidente
Per quanto riguarda la sostituzione, si
precisa che ai sensi del 4° comma dell'articolo 8 del Regolamento
interno per il funzionamento del Consiglio, le votazioni per la
nomina degli assessori si effettuano mediante schede segrete, sulle
proposte del Presidente della Giunta; i voti sono espressi con un
"sì" o con un "no", considerandosi nulle le schede recanti
nominativi di persone.
Ha chiesto la parola il Presidente della Giunta, ne ha
facoltà.
Bondaz (DC)
Propongo quale Assessore regionale
all'ambiente, territorio e trasporti il Consigliere Renato
Limonet.
Presidente
Pongo in votazione la nomina del
Consigliere Limonet alla carica di Assessore regionale
all'ambiente, territorio e trasporti.
Esito della votazione:
Presenti: 35
Votanti: 33
Astenuti: 2 (Lanivi e Maquignaz)
Schede bianche: 13
Si: 19
No: 1
Viene quindi nominato Assessore all'ambiente, territorio e
trasporti il Consigliere Limonet Renato e lo invito a prendere
posto sui banchi della Giunta.
