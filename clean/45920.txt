Classificazione
ACQUE
AGRICOLTURA



Oggetto del Consiglio n. 2493 del 25 maggio 2023 - Resoconto
OGGETTO N. 2493/XVI - Reiezione di mozione: "Istituzione di
una "Cabina di regia sulla crisi idrica" per l'adozione di un piano
di contrasto alla siccità in vista della stagione estiva".
Bertin (Presidente) -
Riprendiamo. Punto n. 14. Ha
chiesto la parola il consigliere Planaz per illustrare la mozione,
ne ha facoltà.
Planaz (LEGA VDA) -
Portiamo all'attenzione dell'Aula
un'altra problematica che in questi giorni si sta pian piano
risolvendo con le ultime precipitazioni, ma in futuro, come tutti
sappiamo, dovremo avere a che fare con dei periodi di lunga siccità
e, come vediamo adesso, anche nelle regioni che sono state colpite
come l'Emilia Romagna dall'alluvione la gestione delle acque è
importantissima dato che ci troviamo magari ad avere molta carenza
di risorsa idrica e in un altro momento a non riuscire a gestire
bene la situazione.
Io ho presentato questa mozione ancora in tempi non sospetti,
quando ogni tanto si controllavano i meteo... sembrava che dovesse
piovere da un momento all'altro ma poi invece le previsioni
continuavano a cambiare e a dare giornate di sole. Le belle
giornate non stufano mai a nessuno, però poi dopo quando ci
troviamo a risolvere delle emergenze idriche... ci possono essere
problemi come in alcuni comuni della nostra Regione, nessuno
avrebbe mai pensato che in questo periodo invernale avessero
difficoltà a fornire acqua potabile anche ai loro cittadini.
Noi abbiamo presentato quest'iniziativa ma ne avevamo già
presentate molte altre, il collega Distort aveva presentato
un'interpellanza sulle acque reflue, avevamo presentato un impegno
a promuovere la mappatura in territorio regionale funzionale alla
realizzazione di invasi per lo stoccaggio di acqua da utilizzare in
periodi di siccità, approvata nella seduta del Consiglio regionale
del 17 novembre 2022, un altro ordine del giorno il 3 giugno,
l'anno scorso, nel 2022, a seguito dell'approvazione del documento
finanziario regionale, sono state emesse delle misure a sostegno
per le attività e per la fornitura di acqua, un'altra interpellanza
per mitigare gli effetti della società e della crisi idrica e tutta
una serie di altre iniziative.
Poi un dato che non va proprio tanto a incidere, ma tanto per
andare a dare uno sguardo su larga scala di tutto quello che
concerne l'argomento acqua, vi è il regolamento europeo 741 del
Parlamento europeo e del Consiglio del 25 maggio 2020 recante:
"Prescrizioni minime e riutilizzo delle acque reflue", che andrà
solo in attuazione il prossimo 26 giugno, se non è cambiato adesso,
non ho avuto modo di appurarlo... fatto sta che sia a livello
europeo e anche con tutto quello che sta succedendo a livello
nazionale, oggi purtroppo quello che è successo in Emilia
Romagna... anche da tutte le informazioni locali, dai TG e
quant'altro escono purtroppo una serie di dati allarmanti sia sulle
vittime dovute alle notevoli precipitazioni dovute a questi lunghi
periodi di siccità... logicamente oggi l'attenzione sull'argomento
acqua non solo per uso potabile, non solo per uso idroelettrico è
molto alta sia da parte del Governo nazionale e quant'altro.
Noi avevamo presentato questa mozione perché, a mio avviso, poi
potrò sbagliarmi... non solo vedo questa problematica a livello
regionale ma la vedo anche a livello nazionale, che forse dalla
parte politica non siamo abbastanza veloci a intervenire o a
prevenire, in alcuni casi a prevenire, perché tanto dopo un lungo
periodo di siccità si è sempre saputo che c'è un periodo di piogge,
più o meno grande, però questa volta, dopo un lunghissimo periodo
di siccità come abbiamo affrontato forse a distanza di centinaia di
anni, non si registrano dati così scarsi di precipitazioni
soprattutto nella nostra regione... è normale che dopo, e lo stiamo
vedendo adesso, fortunatamente la nostra regione non è colpita, è
colpita con le piogge normali, giusto quelle che servivano per
riuscire a incominciare a ristabilire la situazione sia dal punto
di vista idrico e tutto quello che concerne tutte le attività.
Mi sono anche fatto aiutare per non dimenticare nessuno... poi
colgo l'occasione di ringraziare il collega Restano che ha
presentato un
question time,
se non sbaglio, dove chiede di
aggiungere anche l'USL giustamente, perché per il controllo della
potabilità delle acque e quant'altro, cosa importantissima...
quando parliamo di un bene comune e di uso comune come l'acqua,
logicamente se dimentico io o qualcun altro e anche voi nella
vostra delibera dove avete accorpato tutta questa serie di enti che
dovranno collaborare per cercare di dare delle risposte alla
comunità... se abbiamo dimenticato qualcuno, io penso che saremo
disposti o sarete disposti a prenderlo in considerazione, perché,
come dicevo prima, l'importanza dell'acqua è sotto gli occhi di
tutti.
Io avevo presentato, insieme al mio gruppo, quest'iniziativa un
po' per i lunghi periodi di siccità, ma anche per andare a
intervenire o a fare degli interventi e cominciare le procedure per
andare a fare degli interventi nel caso poi, come si sperava, che
il tempo avesse una svolta nel modo buono, in questo caso che
piovesse nella nostra regione, come tutto nell'alto Piemonte, che
c'erano a rischio tutte le coltivazioni agricole e l'allarme era
altissimo, adesso purtroppo, come ho detto prima, abbiamo un'altra
emergenza ma si captava nell'aria che un giorno... salvo che queste
precipitazioni non cadessero nei mesi invernali dove nelle alture
delle nostre montagne, invece di piovere, nevica... è normale che
dopo se succede nella stagione più o meno con le temperature sopra
i 2.000-2.500 metri attorno allo zero, le grosse precipitazioni o
neanche tanto intense possono creare dei problemi e
quant'altro.
Sempre le iniziative che abbiamo portato noi... anche la cura di
tutti gli alvei e di tutti i torrenti, oggi io non è che voglio
fare una critica, il collega Ganis sta già preparando un'iniziativa
per il prossimo Consiglio appunto perché solo da una piccola prima
ispezione visiva, anche con quello che ha piovuto in questi giorni,
la Dora non ha raggiunto nessuno limite, eppure vediamo ancora
affiorare dall'alveo della Dora alberi, cespugli abbandonati, cosa
che oggi, con i problemi climatici che abbiamo... bene la
prevenzione sul clima e quant'altro, non inquinare per prevenire
questi cambiamenti climatici, ma bisogna anche pensare di
intervenire sui corsi d'acqua, sul fiume. Se durante tutto il corso
della nostra storia non solo valdostana, ma anche a livello
italiano, sono state fatte bonifiche sia per bonificare i terreni
dalle acque ma anche per approntare dei terreni per irrigare i
campi e quant'altro, noi non dobbiamo dimenticarci di continuare a
fare bene tutte queste manutenzioni e impegnarci a vigilare sul
territorio e quant'altro, perché oggi sembra che dopo questi
due-tre anni di crisi sottovalutiamo tutti la possibilità che possa
di nuovo piovere tantissimo.
Già a seguito di quest'iniziativa, la mia preoccupazione, come
quella di tutto il nostro gruppo, è proprio per questo fatto:
cambiamenti climatici non vuol sempre dire lunghi periodi di
siccità ma vuole poi anche dire lunghi periodi di piogge. Le
nevicate è bene che avvengano nella stagione opportuna, sono molto
importanti anche per il nostro settore turistico e come accumulo di
acqua, perché è importante anche quello perché vediamo i ghiacciai
che continuano purtroppo a ritirarsi, adesso sembra persino strano
vedere la neve a 2.100-2.200 metri che fa di nuovo un po' di scorta
e che ci rassicura un pochettino, e io mi auguro che questo possa
continuare. Sono anche fiducioso, dico la verità, che questo
cambiamento climatico non sarà sempre verso il caldo anche per quei
40-50 anni che andremo ad affrontare; andremo verso un periodo
caldo ma io penso che ci sarà un ritorno a delle temperature più
rigide, ritorneranno dei periodi più o meno normali, perché non
voglio immaginare la nostra regione senza acqua, senza torrenti,
senza neve e senza ghiacciai, perché sarebbe proprio una grande
tristezza.
Avevamo presentato quest'iniziativa, io non so se avevate già in
via di definizione la vostra delibera di Giunta ma ho visto che
alcuni punti sono richiamati... adesso non so qual è la vostra
posizione di Governo, immagino che mi direte che è già tutto stato
fatto, io non so se avete preso spunto dalla nostra iniziativa o
siete partiti di vostra spontanea volontà. io dico sempre che
quello che importa è che si parta per fare le cose, poi non è
importantissimo chi si prende il merito per i Valdostani, se la
maggioranza, la minoranza o un partito, l'importante è che si
facciano le cose.
Valuterete voi la nostra mozione, comunque chiediamo di
istituire una cabina di regia sulla crisi idrica presieduta
dall'Assessore alle opere pubbliche, territorio e ambiente a cui
partecipa anche l'Assessore all'agricoltura e le risorse naturali.
Perché ho ritenuto opportuno questo? Perché a volte io vedo un po'
di conflitto tra
in primis
un buon uso dell'acqua potabile,
di quella non possiamo nessuno farne a meno e, al di là delle
leggi, io penso che sia abbastanza di buon senso prima pensare al
consumo umano, poi arriva l'uso agricolo e idroelettrico e a volte
vedo un po' di competizione. Io ho fatto quest'iniziativa non per
creare competizione ma per trovare i modi di usare l'acqua sia per
l'agricoltura, sia per l'idroelettrico, è importante tantissimo sia
la parte economica e finanziaria dell'industria idroelettrica, non
sottovalutiamo che l'agricoltura senza acqua, soprattutto in una
regione come la nostra, non può continuare ad andare avanti, anche
per il mantenimento del territorio, anche perché, quando ci sono
poi i periodi di pioggia, se il terreno è stato un po' curato e
anche irrigato, assorbe di più l'acqua e la rilascia di nuovo a
Valle. Non è che quando si usa dell'acqua per l'irrigazione è
sprecata, l'acqua per l'irrigazione va di nuovo a caricare le
falde, va di nuovo a ricaricare le sorgenti e bisognerebbe avere
una visione completa di come vengono di nuovo captate queste
risorse d'acqua per poi di nuovo usarle per andare a creare energia
elettrica.
Continuo a leggere gli impegni, mi scuso per questa parentesi,
gli impegni di questa nostra mozione: "...nonché tutti i
rappresentanti dei portatori di interesse in materia di gestione
della risorsa idrica tra cui i rappresentanti del BIM, del CPEL,
dei consorzi di miglioramento fondiario, delle associazioni di
categoria delle società idroelettriche più rappresentative e ogni
altra rappresentanza interessata alla gestione della risorsa
idrica". Qui mi collego a quello che ho accennato prima del
question time
presentato dal collega Restano dove chiede e
ricorda di non dimenticarci della parte sanitaria importantissima
per quest'argomento.
L'altro quesito era: "adottare in tempo utile, sulla base delle
indicazioni e proposte della Cabina di regia, un piano di azione
per affrontare la siccità - allora la siccità, adesso in previsione
e speriamo di non averne bisogno... - in vista della stagione
estiva che definisca tra l'altro misure stabili per affrontare
quest'importante problematica".
Oggi forse dovremmo già preoccuparci velocemente di andare a
capire cosa potremmo fare immediatamente, controllare tutti i
nostri corsi d'acqua e quant'altro che nel caso ci fossero delle
precipitazioni, speriamo non come quelle dell'Emilia Romagna,
perché lo sappiamo tutti che se si riversano delle grosse quantità
d'acqua in un piccolo periodo di tempo, è normale che non c'è
nessun argine, nessun torrente che tenga, però bisogna avere la
massima attenzione su questo argomento perché sarebbe meglio
prevenire con delle misure strutturali e investire in questo modo
che poi intervenire dopo per andare a risarcire i danni come
vediamo adesso. Non dico che se si interveniva massicciamente anche
per l'Emilia Romagna... io non conosco il territorio e non voglio
permettermi di dire nulla al riguardo, però parliamo di tutto il
territorio nazionale, che è a rischio idrologico molto alto, la
cura e la prevenzione del territorio magari ci possono far
risparmiare sul fatto poi di andare a risarcire i danni, al di là
di tutto ciò che vediamo in questi giorni di drammatico e che la
popolazione che viene colpita da questi eventi atmosferici deve
superare.
Aspetto la vostra risposta e poi trarrò le conclusioni.
Ringrazio per l'attenzione.
Presidente -
Siamo in discussione generale, la
discussione generale è aperta. Passo la parola al consigliere
Restano.
Restano (GM) -
Approfitto dell'occasione per confrontarmi
anche sul
question time
che ho presentato visto che si
discute prima di questa mozione, poi semmai se esauriamo
l'argomento, ritiro il question time, perché è proprio
all'Osservatorio di cui alla delibera 515 del 15 maggio che faccio
riferimento ed è stato già anche citato dal collega che mi ha
preceduto. A dire il vero, del tema ne avevo già accennato il
giorno della Giornata dell'acqua e poi attraverso un'altra
interrogazione che avevo presentato. Con un certo stupore leggendo
la delibera 515 ho appreso che all'Osservatorio mancano alcune
figure che ritengo determinanti visto l'argomento di cui si tratta.
Proprio da lì vorrei partire, vorrei partire dalle dichiarazioni di
istituzione dell'Osservatorio regionale sulla crisi idrica che vede
coinvolti proprio al tavolo della discussione dei referenti
politici perché è un tavolo politico-tecnico, che sono individuati
nell'Assessore ai lavori pubblici e ambiente e nell'Assessore
all'agricoltura e dei referenti tecnici quali sono i tecnici del
Dipartimento programmazione, risorse idriche e territorio,
ambiente, sviluppo economico ed energia, agricoltura, sanità e
salute, turismo, sport, commercio, il centro funzionale regionale,
il BIM, l'ARPA e il Consorzio permanente degli Enti locali. Come si
può notare, c'è una parte politica, una parte tecnica che fa
riferimento ai vari Assessori, poi ci sono gli enti strumentali,
definiamoli così, quindi l'ARPA, che ha determinate competenze
sull'ambiente, c'è il BIM e ovviamente i nostri rappresentanti
degli Enti locali.
Alla luce di quest'istituzione, l'assessore Carrel ha dichiarato
che "l'istituzione di un Osservatorio che faccia parte della cabina
di regia è una cosa utile per il problema", dichiara ancora: "l'uso
delle acque deve essere
in primis
civile, in seconda battuta
irriguo, la sinergia fra gli enti diventerà un elemento
strategico". Le ho estrapolate da una sua dichiarazione ma comunque
sono dichiarazioni che condivido in pieno. Anche l'assessore
Sapinet, nel presentare l'Osservatorio, riconosce l'utilizzo
prioritario della risorsa idrica a uso idropotabile, questo
utilizzo proprietario è dettato anche dalle norme che penso noi
tutti condividiamo.
Proprio partendo da queste dichiarazioni, sarebbe interessante
che ci diate una spiegazione del perché non sono stati coinvolti
nell'Osservatorio l'Assessore di riferimento sulle acque potabili,
che in questo momento è assente, che poi è quello che in certi casi
di estrema emergenza deve assumersi certi oneri e i tecnici
dell'ente strumentale di riferimento che è l'Azienda sanitaria
locale. Permettetemi, colleghi, bisogna capire se sono motivazioni
scientifiche o motivazioni tecniche, escludo le motivazioni
personali, perché noi siamo qua per fare altro e non per mettere in
mezzo le questioni personali, ma vi faccio un esempio: quando noi
abbiamo parlato e trattavamo in quest'aula del Covid, e abbiamo
creato dei tavoli di lavoro, abbiamo chiamato l'Assessore alla
sanità, abbiamo chiamato in causa altri Assessorati e gli enti
strumentali. L'Azienda sanitaria, visto che si parlava di sanità,
c'era e c'erano anche i referenti tecnici e medici dell'Azienda
sanitaria, e questo per fare il confronto. In questo caso
dichiariamo che le acque potabili sono l'utilizzo prioritario,
l'unico ente che ha competenza sulla classificazione delle acque,
sulla certificazione della potabilità delle acque è l'Azienda
sanitaria locale e clamorosamente manca. Grazie Assessore per
essere presente e mi rivolgo a lei visto che c'è: parlo
all'Assessore alla sanità, in caso di emergenza, è compito suo
intervenire. Lei lo sa che ho fatto un 116, ho acquisito una
montagna di dati sulla presenza di arsenico e cadmio nelle nostre
acque ma qualora, nel deplorevole caso ci capitasse che non
riusciamo ad abbattere la presenza di cadmio e arsenico sulle
acque, cosa dobbiamo fare? Dobbiamo comunicare alla popolazione -
lo dico io cosa fare - che c'è un'emergenza, non compete
all'Assessore all'ambiente, non compete all'Assessore
all'agricoltura, forse compete all'Autorità sanitaria locale che
può essere individuata nel Sindaco, ma sicuramente è un badò
[traduzione letterale dal patois: fardello] di cui si deve fare
carico l'assessore Marzi.
Secondo me, dal punto di vista dell'opportunità scientifica,
tecnica e anche politica, è opportuno che in quest'Osservatorio ci
sia la presenza dell'Assessore alla sanità e dei tecnici di
riferimento che devono portare il proprio sapere e le proprie
conoscenze in questo ambito. Molte volte spendiamo parole per
quanto riguarda l'attrattività delle professioni sanitarie, ebbene,
coloro che devono sedersi a questo tavolo, a mio modo di vedere,
sono quelli appartenenti alle professioni sanitarie. Abbiamo
previsto un'indennità di attrattività, ma voi sapete, siete a
conoscenza, che ci sono in corso, proprio nell'ambito specifico,
delle domande di aspettativa per andarsene dalla nostra sanità?
Almeno tre figure... due di queste si occupano delle acque
potabili. Sicuramente c'è un malessere diffuso, a volte una pacca
sulla spalla, e soprattutto il riconoscimento della propria
professionalità, della propria competenza vale di più di 100 euro
al mese. Io vi chiedo di rispettare le professionalità di questo
personale, di rispettare il loro sapere, le loro conoscenze,
conoscono il territorio, conoscono tutte le sorgenti, possono
venire qua e ve le elencano, anche con criticità annesse, quindi
possono portare qualcosa al tavolo di lavoro, con un certo stupore
ho visto che non erano recepite le indicazioni che avevo cercato di
dare nel corso delle interrogazioni e delle interpellanze.
Credo che questa mozione debitamente emendata... non ho
preparato alcun emendamento ma possiamo sospendere due minuti
questa discussione, confrontarci e con quattro parole possiamo
trovare una quadra se vi è la volontà politica di andare incontro a
queste decisioni. Ritengo che faremmo una cosa utile per la nostra
comunità, per la salute pubblica e soprattutto per il
riconoscimento delle professionalità di persone che hanno studiato
per questo e che hanno speso tanti anni del proprio lavoro in
favore della collettività.
Presidente -
Altri in discussione generale? Ha chiesto la
parola il consigliere Lavevaz, ne ha facoltà.
Lavevaz (UV) -
Solo per chiedere una breve sospensione a
nome della maggioranza.
Presidente -
Il Consiglio è sospeso.
La seduta è sospesa dalle ore 11:59 alle ore 12:13.
Bertin (Presidente) -
Riprendiamo dopo la sospensione.
Siamo in discussione generale sul punto n. 14, vi sono altri
interventi nella discussione generale? Non vedo prenotazioni,
chiudo pertanto la discussione generale. La discussione generale è
chiusa. La parola al Governo, nello specifico all'assessore
Sapinet.
Sapinet (UV) -
Come supposto, anche se avanzerà qualche
minuto, potremo anche magari dare anche parte della risposta per
quel che riguarda anche il
question time
, credo che ci sarà
anche il tempo.
Si parla di acqua, ne abbiamo parlato tanto, ne abbiamo parlato
in particolar modo durante il corso di questo 2022, un anno nero,
un anno terribile, un anno anomalo, chissà, un'anomalia che
potrebbe però diventare normalità in futuro, così ci eravamo detti
e così ce lo diciamo anche in giornate di piogge importanti,
copiose ma che servono in particolar modo alla nostra agricoltura,
al nostro territorio, un territorio che ad oggi sta rispondendo
bene, merito anche di un'azione messa in atto in seguito all'evento
alluvionale del 2000 e attenzione in particolar modo che i nostri
consorzi di miglioramento fondiario hanno su tutto il
territorio.
Come abbiamo già detto in occasione di altre iniziative in
merito alla crisi idrica, il Governo regionale ha fin da subito
indicato un'esigenza di un programma medio e a lungo periodo e per
rispondere avevamo poi definito degli obiettivi dell'azione
regionale, quindi ridurre le perdite, pianificare la realizzazione
di interventi volti alla connessione fra reti potabili e irrigue,
incentivare un uso razionale delle acque, con la lotta agli sprechi
e importanti campagne informative, poi semplificare le procedure
autorizzative relative ai piccoli bacini, grazie anche a mozioni e
iniziative portate in aula dall'opposizione che sono state prima
approvate e poi messe in atto ultimamente.
Una strategia concretizzata in misure operative che avevamo già
citato in altre occasioni, alla fine poi dello scorso anno è stato
approvato da parte dell'ente di governo d'ambito un piano
trentennale di interventi per circa 447 milioni di euro. A
settembre poi la Regione ha approvato, su proposta dell'EGA, il
piano di interventi nel settore acquedottistico per far fronte alla
criticità di rifornimento idropotabile.
Come detto, nel disegno di manutenzione dell'ordinamento
regionale dell'anno 2023 poi è stata inserita una procedura
semplificata per la realizzazione di piccoli bacini di stoccaggio
delle acque destinate all'irrigazione con capacità fino a 100 metri
cubi in seguito appunto, come ricordavano i colleghi, a una mozione
che aveva portato in aula l'opposizione. La legge 7/2022
all'articolo 3 ha istituito l'Osservatorio regionale sul servizio
idrico integrato, con compiti che vanno al di là del solo servizio
idrico integrale al fine di monitorare la piena attuazione degli
obiettivi di gestione della risorsa idrica oltre al solo servizio
idrico. L'articolo 3 al comma 4 ne definisce la costituzione entro
sei mesi dall'entrata in vigore, ne fanno parte i dirigenti di
primo livello delle strutture regionali competenti in materia di
gestione delle acque a scopo idropotabile, energetico, agricolo o
loro delegati, i dirigenti di secondo livello, il Direttore
dell'ARPA, EGA, il rappresentante del soggetto gestore individuato
ai sensi dell'articolo 6 e altri ancora. Queste sono attività
propedeutiche necessarie all'assunzione di qualsiasi misura del
settore.
Inoltre poi l'aggiornamento del piano della tutela delle acque
contiene analoghi elementi di monitoraggio e di
governance
del sistema idrico da attivare una volta appunto approvato il piano
stesso.
Come dicevo, l'articolo 3 della legge 7 prevede l'istituzione di
questo primo Osservatorio; un organismo sicuramente più tecnico che
politico, infatti con deliberazione del 15 maggio, la n. 515, sono
state approvate le linee di intervento per far fronte alla
situazione di criticità idrica determinata dall'anomalo andamento
delle stagioni invernali 2021-2022 e 2022-2023 ed è stato istituito
un Osservatorio regionale sulla crisi idrica tecnico-politica
appunto per monitorare l'evoluzione della situazione e l'efficacia
delle misure adottate per proporre misure di adattamento e di
adeguamento degli interventi stessi, costituito dagli Assessori,
dal sottoscritto, opere pubbliche, territorio e ambiente e
agricoltura e risorse naturali, che congiuntamente ne coordinano il
funzionamento. Vi è quindi la volontà di dare una guida politica a
un nuovo organo vista l'impossibilità di andare a inserirlo nella
precedente norma. Come dicevo, ne coordinano congiuntamente il
funzionamento, oltre ovviamente ai referenti politici,
rappresentanti dei competenti Dipartimenti programmazione, risorse
idriche, territorio, ambiente, sviluppo economico ed energia,
agricoltura, sanità, salute, turismo, sport e commercio, del centro
funzionale regionale del BIM, dell'ARPA e del CPEL, quindi una
visione che in effetti va di pari passo con quella del proponente
dell'iniziativa, che era una visione della quale avevamo già
parlato fin dall'inizio sia con il collega Carrel e con il collega
Marzi, quindi la necessità di avere un monitoraggio politico
costante, questo a testimonianza dell'attenzione con la quale il
Governo regionale intende affrontare la situazione, al di là
dell'adozione dei singoli interventi urgenti già effettuati e che
saranno ulteriormente attuati per individuare le criticità
specifiche non solo per l'approvvigionamento della risorsa idrica a
uso idropotabile irriguo ma anche per i comprensori sciistici, per
la produzione idroelettrica, definire le esigenze e le priorità di
un piano a media e lunga scadenza di interventi di potenziamento e
di razionalizzazione degli approvvigionamenti idrici e poi
ovviamente anche tutta quella parte di competenza dell'Azienda USL
che il collega Restano giustamente pone alla nostra attenzione.
Pur concordando quindi - e poi risponderemo più dettagliatamente
al collega Restano - sull'importanza della problematica, vorrei
sottolineare che soprattutto per Regioni ben strutturate come la
nostra, con specificità territoriali normative, il ricorso del
Governo nazionale a Commissari straordinari non sempre risulta
efficace e rispettoso dell'autonomia, quindi di qui un'ulteriore
esigenza di andare a lavorare a livello politico sia al nostro
interno ma soprattutto per confrontarsi anche congiuntamente al di
fuori della nostra Regione. Così è per il decreto legislativo 39
del 14 aprile: "Disposizioni urgenti per il contrasto della
scarsità idrica e per il potenziamento e l'adeguamento delle
infrastrutture idriche", che ha introdotto una cabina di regia
nazionale sulla crisi idrica affiancandole un Commissario
straordinario. A tal proposito in Commissione ambiente delle
Regioni abbiamo sostenuto, congiuntamente ad altre Regioni e ad
altre Province autonome, alcune modifiche che tutelino le
specificità delle Regioni, la partecipazione dei territori e i
processi decisionali. Tali motivazioni sono state ulteriormente
ribadite dalle Regioni autonome e dalle Province di Trento e di
Bolzano in Conferenza Stato-Regioni che si è tenuta ieri mattina,
ci attendiamo che il Parlamento, nel convertire in legge il
decreto, definisca bene le specificità e le prerogative delle
Regioni.
L'Osservatorio regionale per la crisi idrica è già stato
convocato per il 6 giugno prossimo, perché certamente le migliori
condizioni pluviometriche di questo 2023 da un lato sicuramente ci
confortano, ma non fanno venire meno il livello di attenzione che,
come detto, deve essere ormai strutturale e non emergenziale.
In merito quindi alla mozione, e garantendo ovviamente il
massimo impegno del Governo sulla questione, come gli atti hanno
dimostrato, inviterei al ritiro, in caso contrario ovviamente ci
asterremo.
Per venire invece nello specifico al collega Restano, il
funzionamento dell'Osservatorio, all'articolo 3 e al comma 4, per
il perseguimento dei compiti di cui all'articolo 2, citiamo che
l'Osservatorio può avvalersi della partecipazione di esperti, di
dirigenti o di un loro delegato di altre strutture regionali di
rappresentanti delle categorie che utilizzano le risorse idriche di
rappresentanti della società civile per la trattazione di specifici
argomenti. Ci sono già dei passaggi dove ovviamente si amplia il
tavolo di lavoro.
Come detto, l'Osservatorio regionale tecnico-politico sulla
crisi idrica è stato istituito con questa delibera per monitorare
l'evoluzione della situazione della disponibilità idrica e
l'efficacia delle misure adottate in attuazione delle linee di
intervento che sono state definite con la medesima deliberazione,
proponendo appunto misure di adattamento e di adeguamento degli
interventi stessi. Si tratta di misure finalizzate per far fronte
agli effetti appunto della siccità, in particolare sugli
approvvigionamenti sia potabili che irrigui.
Per quanto riguarda il rifornimento idrico, è necessario
definire con le strutture competenti dell'Assessorato della sanità
le modalità di intervento, pertanto è già stata prevista una loro
presenza nell'Osservatorio, una presenza che potrà essere
sicuramente rafforzata proprio per le ragioni che lei evidenzia. In
questa fase però non si è ritenuto di avere una presenza costante e
strutturale dei tecnici dell'USL che verranno chiamati ovviamente
in base alle esigenze in base alle tematiche discusse, appunto per
la specificità per i quali sono competenti. Con i rappresentanti
dell'Assessorato si valuterà, in relazione ai temi da affrontare,
quando e come coinvolgerli.
Vorrei inoltre poi rassicurare sull'attenzione che il nostro
Assessorato, ma anche gli Enti locali attraverso il BIM stanno
ponendo sul tema della qualità delle acque, oltre a quello della
quantità, quindi non solo quantità ma anche qualità. L'attenzione è
alta, lo scorso anno per la prima volta abbiamo temuto di avere
problematiche anche in tal senso, probabilmente in altre estati
siccitose le avremo. Anche per questo sono importanti le
interlocuzioni con BIM e EGA al fine di razionalizzare e di
interconnettere le reti acquedottistiche, per garantire ai
cittadini non solo dell'acqua ma anche dell'acqua che rispetti
tutti i requisiti.
Io la ringrazio dell'attenzione che pone a questo tema, così
come ringrazio i colleghi Carrel e Marzi con i quali congiuntamente
lavoreremo al fine appunto di affrontare e risolvere queste
problematiche.
Presidente -
Ha chiesto la parola l'assessore Carrel, ne
ha facoltà.
Carrel (PA) -
Grazie colleghi per aver presentato questa
risoluzione che credo sia fondamentale su cui ci siamo già
confrontati a vario titolo e in varie occasioni durante questa
legislatura e con questo spirito proprio mi sono confrontato con il
collega Sapinet proprio per cercare di creare quanto prima
quest'Osservatorio.
C'è stata una riunione a un mese dal nostro insegnamento con i
dirigenti competenti sia dell'agricoltura, sia del Dipartimento
idrico dell'Assessorato delle opere pubbliche e abbiamo concordato
la necessità di andare a condividere i dati in possesso oggi in
disponibilità di tale Dipartimento proprio per cercare di andare a
trovare delle soluzioni. Ovviamente questi sono interventi che
mirano a un medio-lungo termine, in quanto sono investimenti
importanti su cui è necessario confrontarsi e andare a rispettare
l'incipit che ha fatto giustamente il collega Restano dando delle
priorità. Per questo credo sia necessario e fondamentale
l'intervento anche delle nostre strutture in questo tavolo. Questo
tavolo però è un Osservatorio che ha delle geometrie molto
variabili, è un Osservatorio dal quale partono determinati dati e
devono essere poi confrontati con una serie di altre strutture e di
altre realtà e in base a quelle che saranno poi le decisioni che si
intende percorrere, ovviamente andranno condivise con esse.
Ci tengo a sottolineare che, come Dipartimento Agricoltura, in
questi mesi, ovviamente dopo l'avvio di queste procedure già in
precedenza, abbiamo cercato di dare delle risposte per quanto
riguarda il breve termine, perché, come sapete, il problema
dell'acqua è un problema che ci colpirà nei prossimi anni e su cui
dobbiamo iniziare a lavorare spesso e volentieri con dei piccoli
interventi, partendo dal nostro punto di vista dall'importante
ruolo che svolgono i consorzi di miglioramento fondiari per quanto
riguarda ovviamente l'aspetto agricolo. I consorzi sono
fondamentali, mantengono il territorio e con una nostra delibera
abbiamo aumentato il tetto degli investimenti straordinari da cui
possono attingere dei fondi regionali per il 90%, aumentando da 75
mila euro a 150 mila euro per andare a fare delle manutenzioni
straordinarie che riguardino prioritariamente i sistemi idrici che
sono presenti sul nostro territorio.
È ovvio che, rispetto agli investimenti, rispetto alla questione
bacini, rispetto a quanto stiamo affrontando, sono delle piccole
gocce ma delle piccole gocce che vanno in questa direzione e su cui
credo dobbiamo continuare a lavorare, insieme a tutte le
associazioni di categoria, perché ovviamente tutto quello che verrà
deciso e concordato all'interno dell'Osservatorio dovrà essere poi
portato all'attenzione dell'associazione di categoria per poter
essere maggiormente incisivi e sicuramente più efficaci, perché
stiamo parlando di investimenti molto importanti su cui è giusto un
opportuno confronto con tutti. Ovviamente però, accanto a questa
politica di medio-lungo, ci tengo a sottolineare che, come
Dipartimento, stiamo cercando di lavorare ovviamente con le nostre
competenze e le nostre capacità anche finanziarie e le capacità di
far fronte a queste sfide anche dei consorzi che hanno notevoli
difficoltà a partecipare a questi bandi, a trovare le ditte che
fanno questi lavori per dare delle risposte che vadano in questa
direzione.
Presidente -
Altri? Ha chiesto la parola il consigliere
Restano per dichiarazione di voto.
Restano (GM) -
Ovviamente dichiaro che è una
dichiarazione di voto ma è una considerazione rispetto a quello che
è stato detto.
Prendo atto che il 6 di giugno ci sarà la prima riunione,
dichiaro che la crisi idrica è già da un po' che si manifesta,
almeno per quanto riguarda i dati analitici. I dati analitici ci
dicono che le nostre sorgenti stanno rosicchiando il fondo, quindi
l'inquinamento batterico e i contaminanti da metalli pesanti è in
costante aumento. Noi parliamo di prevenzione della salute,
colleghi, e relegare a un ruolo di comprimario chi per istituzione
si occupa della prevenzione della salute e dire: "vi chiamiamo
quando ce ne sarà bisogno", Signori miei, questo qua è vergognoso
dal mio punto di vista di operatore sanitario, non posso accettare
questo e non posso accettare che l'Assessore alla salute oggi non
abbia preso posizione.
Collega Marzi, le voglio tanto bene ma oggi deve battere il
pugno sul tavolo, già non l'ha fatto le volte scorse. Capisco che
questa mozione trattava forse più dell'aspetto agricolo e degli
utilizzi industriali delle acque, però io le ho dato un'opportunità
di battere i pugni sul tavolo, di essere presente. Colleghi, io
recepisco quello che voi avete detto, domani scriverò una nuova
mozione, aspetto - perché fuori sacco potete portare una modifica
alla delibera 515 - di vedere lunedì o martedì il contenuto, se ce
lo forniranno, e vedere se è stata portata una delibera, poi vi
dico che nella mozione ci sarà scritto di convocare gli ordini
professionali, perché noi siamo costituiti in ordine professionale,
i medici, che sono quelli che si devono prendere le responsabilità,
e andrò avanti, su questo non mollerò, vi do fiducia, a tempo.
Chiedo all'Assessore alla pubblica istruzione di farsi sentire,
perché rappresenta l'ordine professionale tra quei posti lì, ma si
faccia sentire per la salute dei Valdostani. Questa non è una
partita a scacchi di simpatia o di chi investe di più o di chi
investe di meno, non ci interessano i milioni di euro che mettiamo
per rattoppare i tubi, noi vogliamo sapere cosa c'è nell'acqua che
beviamo. Questo è il problema, perché quando ci saranno malattie
connesse all'assunzione esagerata di metalli pesanti che riguardano
i reni e le malattie tumorali, cosa diremo? "Non abbiamo voluto
chiamare i medici a questo tavolo"? "Non abbiamo voluto chiamare i
tecnici sanitari a questo tavolo"? È il terzo richiamo che mi
permetto di fare al Governo su questo tema e poi discutiamo
dell'attrattività? Ma cosa gli andiamo a dire a questo
personale?
Dichiaro fin d'ora che ritirerò il
question time
, tanto
non produce nulla di più di quello che ho detto. Aspetto la
modifica alla delibera di Giunta 515, non ho inteso bene se volete
modificarla o meno, verificherò e se rilegherete la sanità, la
prevenzione della salute a un ruolo da comprimario, noi non staremo
a guardare.
Presidente -
Altri? Ha chiesto la parola il consigliere
Planaz.
Planaz (LEGA VDA) -
Noi la mozione non la ritiriamo e
spieghiamo il perché. A parte mi dispiace il fatto che la mozione,
com'era stata presentata molto tempo fa e a seguito a quello che è
stato condotto già da parte del Governo... avrebbe anche avuto un
pochettino senso magari chiedere il ritiro della mozione perché si
era già anticipato con una delibera che hanno illustrato gli
Assessori di competenza, ma a seguito delle richieste del collega
Restano e altre eventuali richieste... perché, quando abbiamo
stilato questo documento, io ho chiesto di non dimenticare nessuno
e sottolineo che non volevo e non vogliamo dimenticare nessuno
perché tutti quelli che contribuiscono a dare un documento per un
argomento così importante come quello dell'acqua, dall'aspetto
sanitario, all'uso e alla gestione, io penso che più si ha
competenze e meglio è per l'importanza di questo prodotto, diciamo
che però, visto che non accettate né la modifica, né di mettere in
votazione e vi astenete alla mozione... vorrei solo precisare un
fatto.
All'articolo 4, citato dall'assessore Sapinet... il punto 4
descritto in delibera dice: "di istituire un Osservatorio regionale
tecnico-politico sulla crisi idrica" e mi fermo qui, non voglio
continuare. La nostra mozione era scritta così: "Istituire una
cabina di regia sulla crisi idrica, presieduta dall'Assessore alle
opere pubbliche, territorio e ambiente - adesso ambiente - in cui
partecipano l'Assessore all'agricoltura, risorse naturali", adesso
aggiungiamo anche su richiesta del collega Restano anche
l'Assessore alla sanità, che lo vedo molto entusiasta. È quello che
avevamo scritto noi nella mozione. Allora visto che abbiamo dato
spunto - e ne siamo felici - alla vostra delibera che sembra quasi
un copia e incolla, adesso io non sono un esperto di digitale, però
almeno la dignità di quando un altro componente di minoranza dice:
"mah, forse abbiamo dimenticato qualcuno, sarebbe importante, per
l'importanza di quest'argomento, non sottovalutare l'aspetto
sanitario"... che è fondamentale perché io il primo aspetto che
vedo è "non c'è acqua, l'importante è che vi sia l'acqua". Poi
dopo, se andiamo a vedere la possibilità e l'uso che se ne fa di
quest'acqua, è normale che ci sono tutte delle leggi vigenti, per
fortuna, e anche dei doveri da parte di enti, associazioni e
cittadini per dare il meglio e usare al meglio questo prodotto, che
tanto alla fine è a fattor comune, è un bene di tutti e tutti ne
devono avere a disposizione. Io penso che siamo nel 2023 e queste
cose non dovrebbero neanche essere menzionate, però, ripeto, visto
che noi abbiamo presentato la mozione che è stata ripresa dalla
vostra delibera... bene che sia stata ripresa dalla vostra
delibera, con la nostra mozione abbiamo dato spunto al Governo di
agire prima che venisse discussa la mozione, io questo non lo metto
in discussione, perché prima si fanno le cose meglio è. Non nego
che andremo ad analizzare bene tutta la delibera e da adesso in
avanti andremo a vedere che tutto quello che è stato messo nero su
bianco venga fatto, perché adesso visto che non ci accettate la
mozione, ma a seguito della richiesta del collega Restano io penso
che emendare questa piccola mozione... e tra tutti riusciamo a dare
un messaggio alla popolazione su una problematica così
importante... non è poi così scandaloso.
Avete fatto le vostre scelte, noi la mozione non la ritiriamo,
la porteremo al voto convintamente e dispiace che non sia un
documento condiviso da tutti quanti.
Presidente -
Ci sono altre richieste di intervento? Non
ne vedo, metto pertanto in votazione la mozione. La votazione è
aperta. La votazione è chiusa.
Presenti: 34
Votanti: 14
Favorevoli: 14
Astenuti: 20 (Barmasse, Bertin, Bertschy, Carrel, Chatrian,
Cretier, Grosjacques, Guichardaz Erika, Guichardaz Jean-Pierre,
Jordan, Lavevaz, Malacrinò, Marguerettaz, Marzi, Minelli, Padovani,
Rollandin, Rosaire, Sapinet, Testolin)
La mozione non è approvata.
