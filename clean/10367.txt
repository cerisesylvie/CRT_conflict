Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1360 del 12 luglio 1990 - Resoconto
OGGETTO N. 1360/IX - RINVIO DELL'OGGETTO: "RICOSTITUZIONE
DELLA COMMISSIONE SPECIALE IN PREVISIONE DELLA REALIZZAZIONE DEL
MERCATO UNICO EUROPEO".
DOLCHI (Presidente del Consiglio): Poiché sono relatore
dell'oggetto iscritto al punto 9 dell'ordine del giorno, vi ricordo
che la Commissione speciale in previsione della realizzazione del
Mercato unico europeo, presieduta dal Consigliere Mafrica, ha
stilato un rapporto, di cui ha parlato la Conferenza dei
Capigruppo, che si è espressa affinché il documento sia sottoposto
al Consiglio regionale per un approfondito dibattito da effettuarsi
nel prossimo autunno, con una adunanza straordinaria del Consiglio
regionale, assieme alla relazione della Commissione per i problemi
istituzionali, di cui vi ha parlato questa mattina il Consigliere
Louvin.
Il rapporto conoscitivo è già stato trasmesso ai membri della
Commissione speciale che ha lavorato in questi due anni. Si auspica
che la stessa Commissione possa tenere una sue seduta conclusiva e
pronunciarsi sul documento, in modo che poi, sempreché il Consiglio
e la Conferenza dei Capigruppo siano d'accordo, le relazioni delle
due Commissioni speciali possano essere discusse in un'apposita
adunanza del Consiglio regionale da tenersi nel prossimo
autunno.
Ne consegue, pertanto, che l'argomento potrebbe essere rinviato
e divenire oggetto di un'apposita deliberazione, dopo la
discussione proposta per il prossimo autunno. In questo senso si è
anche pronunciata la Conferenza dei Capigruppo.
Se il Consiglio non ha obiezioni, l'oggetto iscritto al punto 9
dell'ordine del giorno è rinviato.
IL CONSIGLIO prende atto, concordando
