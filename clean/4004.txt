Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 300 del 11 giugno 1981 - Resoconto
OGGETTO N. 300/81 - ORDINE DEI LAVORI DEL CONSIGLIO.
Presidente -
Prima di passare alla trattazione
dell'oggetto n. 4, per cui pregherei di chiamare il Consigliere
Minuzzo, vorrei informare il Consiglio, che lo svolgimento dei
lavori dovrà forzatamente subire delle variazioni per cause di
forza maggiore che impegnano altrove l'Assessore alla Sanità ed
Assistenza sociale e l'Assessore al Turismo, urbanistica e beni
culturali. La proposta della Presidenza, siccome non è presente
l'Assessore Rollandin perché partecipa alla seduta del Consiglio
Nazionale della Sanità, è di trattare gli oggetti concernenti la
Sanità e l'Assistenza Sociale - ed esattamente gli oggetti n. 19,
20, 21 e 22 - domani mattina, e di trattare oggi gli argomenti
relativi al Turismo, all'Urbanistica e ai Beni Culturali - cioè il
23, 24, 25 e 26 - in quanto l'Assessore Pollicini dovrà essere
assente domani.
Credo che con questo scambio di argomenti tra oggi e domani
riusciamo ad avere la presenza degli Assessori interessati nel
corso della trattazione degli argomenti di cui sono relatori.
Ci sono obiezioni in proposito? Non c'è nessuna obiezione.
Riassumendo, affinché lo abbia chiaro il Consiglio, anche per
regolarsi, eventualmente, negli interventi e nell'esame degli
argomenti, discuteremo domani, alla presenza dell'Assessore che ne
è relatore, gli argomenti 19, 20, 21 e 22 e discuteremo oggi gli
argomenti concernenti il turismo, l'urbanistica e i beni culturali,
cioè il 23, 24, 25 e 26.
Presidente
- Consigliere Minuzzo.
Non c'è? Allora passiamo agli altri oggetti all'ordine del
giorno perché abbiamo applicato nei confronti del Consigliere Berti
il Regolamento, e quindi pur dispiacendomi se prendiamo la strada
della disciplina e di un'organizzazione un po' migliore dei nostri
lavori, questa si deve applicare anche nei confronti del
Consigliere Segretario.
Passiamo alla trattazione dell'oggetto n. 6.
