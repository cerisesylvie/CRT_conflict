Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3732 del 24 settembre 1992 - Resoconto
OGGETTO N. 3732/IX Concessione di un contributo economico
straordinario, a favore del Comune di Nus, per l'organizzazione di
una esperienza internazionale ludico-formativa per adolescenti per
il periodo dal 20 al 29 luglio 1992. Approvazione e finanziamento
della spesa di lire 19.845.360.
(Ritiro di proposta)
Presidente
Do lettura della proposta di
deliberazione:
Deliberazione Il Consiglio regionale
Preso atto di quanto riferito dall'Assessore alla Sanità ed
assistenza sociale, Sig. Enzo Cout;
delibera:
1) di approvare la concessione di un contributo straordinario
pari al 80 percento della spesa da sostenere dal Comune di Nus per
un massimo di lire 19.845.360 per l'organizzazione di una
esperienza internazionale ludico-formativa per n. 20 adolescenti da
svolgersi nel periodo compreso dal 20 al 29 luglio 1992;
2) di approvare, impegnare e liquidare la spesa di complessive
lire 19.845.360 (diciannove milioni
ottocentoquarantacinquemilatrecentosessanta) da imputare al
Capitolo 61160 del bilancio di previsione della Regione per l'anno
1992 "Contributi, sovvenzioni e sussidi ad enti, istituzioni e
fondazioni assistenziali" che presenta la necessaria
disponibilità;
3) di stabilire che alla liquidazione provveda l'Ufficio di
Ragioneria dell'Assessorato della sanità ed assistenza Sociale
direttamente all'Economo del Comune di Nus, previa trasmissione di
un elenco nominativo dei partecipanti e di documentazione
attestante le spese effettivamente sostenute, ai sensi
dell'articolo 58 della legge regionale 27 dicembre 1989, n. 90;
4) di stabilire che al pagamento provveda l'Assessorato delle
Finanze ai sensi dell'articolo 59 della legge regionale
sopracitata.
Presidente
Ha chiesto di parlare l'Assessore alla
Sanità ed Assistenza Sociale, Cout.
Cout (PCI-PDS)
Si trattava di un'iniziativa con una
sua validità che permetteva a degli studenti di Nus di poter,
assieme ad altri studenti di Marignier, fare uno stage, una
esperienza ricreativa e culturale immersa nella natura con le
caratteristiche di poter trarre un profitto da questa esperienza.
Purtroppo per l'impossibilità di partecipare a questo stage dei
ragazzi di Marignier, l'iniziativa non ha potuto avere luogo;
malgrado tutto questo che ho appena detto devo ritirare la
proposta.
Presidente
Il Consiglio prende atto.
