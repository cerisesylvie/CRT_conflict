Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 726 del 25 settembre 1989 - Resoconto
OGGETTO N. 726/IX - ADESIONE DEL CONSIGLIO REGIONALE DELLA
VALLE D'AOSTA ALLA CAMPAGNA CONTRO LA PENA DI MORTE - (Approvazione
di risoluzione).
PRESIDENTE:
Do lettura della risoluzione in oggetto,
iscritta in via d'urgenza all'ordine del giorno dell'adunanza, con
atto n. 710/IX, in data odierna, su iniziativa dei Consiglieri
Gremmo, Lavoyer, Mafrica, Milanesio, Riccarand, Rusci, Stévenin e
Vesan.
Il Consiglio regionale
della Valle d'Aosta
CONSIDERATO
che è in corso di svolgimento "la Settimana contro le
Esecuzioni" promossa da Amnesty International - Sezione italiana -
e dal Coordinamento "Non uccidere", quale momento principale di
mobilitazione pubblica nell'ambito della Campagna Mondiale di
Amnesty International per l'abolizione della pena di morte;
TENUTO CONTO
che la settimana, che si svolge in più di 50 Nazioni, oltre a
proporsi l'obiettivo di mobilitare l'opinione pubblica sulla
necessità di abolire a livello mondiale, la pena capitale,
praticata ancora oggi da 99 Paesi, intende sollecitare il Governo
Italiano ad adempiere sollecitamente al voto della Camera dei
Deputati, che il 3 agosto scorso ha richiesto l'abolizione della
pena di morte dal Codice Penale Militare di Guerra italiano e
l'apertura di una grande iniziativa in sede ONU per la progressiva
e totale eliminazione di tale pena nel mondo;
SOTTOLINEA
l'importanza che tale manifestazione assume come momento di
esaltazione e di difesa di un diritto fondamentale, quale è il
diritto alla vita;
AUSPICA
che l'opinione pubblica valdostana sappia cogliere l'importanza
di tale avvenimento e degli scopi che esso si prefigge;
ESPRIME
solidarietà e comunione di intenti alla Sezione italiana di
Amnesty-International e al Comitato "Non uccidere" (Comitato di
Coordinamento tra Enti e Associazioni laici e religiosi per
l'abolizione della pena di morte) che si sono fatti promotori della
"Settimana contro le Esecuzioni" di cui si condividono scopi ed
obiettivi;
SOLLECITA
le forze politiche presenti in Parlamento ad appoggiare, nelle
forme ritenute più idonee, le iniziative in tal senso delle
Associazioni che operano in difesa dei diritti dell'uomo;
INVITA
il Presidente della Giunta a sollecitare, in qualità di
Presidente pro tempore della Conferenza dei Presidenti delle
Regioni e delle Province Autonome, la Conferenza stessa ad aderire
alla presa di posizione del Consiglio della Regione Autonoma Valle
d'Aosta, mediante approvazione di analoghi provvedimenti nelle
rispettive sedi di competenza.
PRESIDENTE: Ha chiesto la parola il Consigliere Stévenin; ne ha
facoltà.
STEVENIN (UV):
Je crois que tout le monde a eu la
possibilité de lire cet ordre du jour et de constater le fait qu'il
s'agit là de la semaine qui concerne un thème mis en discussion par
Amnesty International: la peine de mort. Par cet ordre du jour on
demande la solidarité du Conseil régional à l'initiative portée de
l'avant, justement, par Amnesty International et par le Comité "Non
uccidere" (Associazione di laici e religiosi per l'abolizione della
pena di morte).
Par cet ordre du jour on sollicite les forces politiques qui
sont dans le Parlement à donner un appui à cette initiative et, par
conséquent, on invite le Président du Gouvernement régional, en
tant que Président aussi des Provinces et des Régions autonomes, à
intéresser la Conférence des Présidents afin de lui faire prendre
une position analogue vis à vis de la peine de mort. Il y a donc,
de la part de tous les Chefs de groupe signataires de cet ordre du
jour, la volonté de se battre contre la peine de mort, à n'importe
quel niveau elle soit appliquée par les Gouvernements qui la
prévoient encore.
C'est pour cela qu'on invite tout le monde à voter cette
résolution.
PRESIDENTE:
Ha chiesto la parola il Consigliere Aloisi; ne
ha facoltà.
ALOISI (MSI):
Dico subito che mi asterrò dal votare questo
ordine del giorno, perché noi, come partito nazionale, su questo
problema abbiamo assunto delle posizioni chiare e precise: abbiamo
sempre sostenuto che la pena di morte deve essere applicata nei
confronti dei grandi spacciatori di droga e di coloro che si
rendono colpevoli di stragi. Su questi due punti, come Movimento
Sociale Italiano, siamo intransigenti, anche perché ci tengo a far
presente che persino gli Stati Uniti d'America, che sono la nazione
che per eccellenza si rende garante della democrazia, hanno la pena
di morte. Sono molti del resto gli Stati che applicano la pena di
morte e tra questi c'è persino l'Unione Sovietica.
Pertanto, pur condividendo l'aspetto civile del problema, siamo
consapevoli che certi reati, come quelli commessi dai grandi
spacciatori di droga, che a loro volta diffondono la morte tra
giovani e gente non responsabile di certe situazioni, ma
soprattutto come quelli commessi dagli esecutori di stragi, che
uccidono gente innocente, devono essere colpiti in modo deciso.
Poiché la nostra linea politica nazionale, come Movimento
Sociale, è orientata nel senso di chiedere la pena di morte per
questi due tipi di reato, ecco che anch'io, pur se umanamente posso
capire la richiesta avanzata dalle altre forze politiche, dichiaro
di astenermi dal votare questo ordine del giorno.
PRESIDENTE:
Ha chiesto la parola il Consigliere Gremmo; ne
ha facoltà.
GREMMO (UAP):
Mi pare che l'iniziativa assunta dai
colleghi dell'Union Valdôtaine, che si sono fatti promotori della
proposta di risoluzione, sia assolutamente egregia e credo che sia
motivo di onore, per il Consiglio regionale della Valle d'Aosta, il
fatto che solo i fascisti abbiano stonato nei confronti di una
richiesta che è in sintonia con le tradizioni di alta umanità del
popolo valdostano. E' logico che chi ha esercitato per anni una
pratica di oppressione, nei confronti di chi la pensa diversamente,
si trovi fuori da un principio di umanità e di umanesimo, che,
invece, mi pare raccogliere ed unificare le forze democratiche
della Valle d'Aosta. Pertanto io voterò a favore della
risoluzione.
Mi fa piacere che ci sia stata la dichiarazione del Consigliere
Aloisi, che ha dimostrato appunto, come al solito, che il Movimento
Sociale non ha capito nulla del problema droga e del problema vita,
che sono due cose completamente diverse Dal tempo del Beccaria,
anche se capisco purtroppo che il Beccaria non è tra le letture più
usuali, dal tempo dei lumi e dello spirito di civiltà (abbia
pazienza qualcuno!), che in certe regioni aleggiava ed aleggia, si
è sempre pensato che il bene della vita sia un bene supremo.
Mi fa specie che qualcuno, che qualche volta finge di essere
cristiano, cattolico ed apostolico (ricordo il Concordato,
Mussolini...), si dimentichi che la Chiesa cattolica fa sempre il
grande richiamo alla vita; ma se ne ricorderanno gli elettori
cattolici, ai quali anzi sarà bene andarglielo a ricordare,
dicendo: "Elettori cattolici, state attenti che il cosiddetto
cattolicesimo del MSI finisce nel momento in cui va contro uno dei
postulati del cattolicesimo, che è quello di ricordare il diritto
alla vita degli esseri umani".
PRESIDENTE:
Ha chiesto la parola il Presidente della
Giunta, Rollandin; ne ha facoltà.
ROLLANDIN (UV):
Je prends la parole seulement pour
rappeler que, d'après ce que vient de dire le Conseiller Stévenin,
l'initiative de Amnesty International, qui depuis des années lutte
très activement pour soutenir les droits de l'homme, va justement
dans le sens de la protection de ces droits, plus que toutes les
déclarations qui puissent être faites. C'est pour cela qu'on va
appuyer cette proposition. Déjà le 27 il y aura la première
intervention et je crois que ce projet va dans la direction d'une
sensibilisation générale pour ce qui est du problème en
question.
PRESIDENTE:
Se nessuno chiede la parola, pongo in
votazione la risoluzione in oggetto, della quale abbiamo già dato
lettura.
ESITO DELLA VOTAZIONE
Presenti: 32
Votanti: 31
Favorevoli: 31
Astenuti: 1 (Aloisi)
Il Consiglio approva
