Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 273 del 4 maggio 1983 - Resoconto
OGGETTO N. 273/VII - ACQUISTO DI CAPANNONI SITI IN REGIONE
TZAMBERLET DEL COMUNE DI AOSTA, DI PROPRIETA' DELL'IMPRESA VIRANDO
E PIGNATARO S.P.A., DA DESTINARE AD INSEDIAMENTI DI ATTIVITA'
INDUSTRIALI. APPROVAZIONE, IMPEGNO DI SPESA. DELEGA ALLA
GIUNTA.
PRESIDENTE:
Do lettura della delibera in oggetto:
IL CONSIGLIO REGIONALE
DELIBERA
1°) di dichiarare che gli immobili oggetto di acquisto da
parte dell'Amministrazione regionale saranno destinati alla
realizzazione di opere di pubblica utilità.
2°) di approvare l'acquisto per il prezzo a corpo di £
1.625.000.000 (unmiliardoseicentoventicinquemilioni), oltre IVA, di
immobili facenti parte del complesso industriale commerciale uffici
ed abitazioni, denominato "Condominio Tzamberlet", del Comune di
Aosta, entrostante ad appezzamento di terreno della superficie
complessiva di mq. 8167, distinto in catasto terreni del predetto
Comune al F. 32 mappali nn. 81-100-20 e così identificati nella
tabella A allegata al Regolamento condominiale:
....Omissis....
3°) di approvare ed impegnare la spesa di £ 1.625.000.000,
oltre IVA, finanziandola con imputazione, per lire 864.000.000, su
fondo impegnato con deliberazione di Giunta n. 7406 in data
31.12.1982, e per £ 761.000.000 oltre IVA dovuta sull'intera somma
al cap. 36300 del bilancio preventivo della Regione per l'anno 1983
("Spese per l'acquisto e la costruzione di beni patrimoniali da
destinare ad interventi nel settore industriale") che presenta la
necessaria disponibilità;
4°) di delegare alla Giunta regionale l'adozione di ogni
provvedimento di esecuzione per addivenire alla stipulazione
dell'atto notarile di compravendite degli immobili di cui si tratta
e, in particolare, per la designazione del notaio rogante, per la
liquidazione delle relative spese, per gli eventuali accertamenti
circa la consistenza e l'intestazione catastale nonchè per le quote
di comproprietà degli immobili da acquistare.
PRESIDENTE:
Ha chiesto di parlare il Presidente della
Giunta, ne ha facoltà.
ANDRIONE - (U.V.):
Come è stato più volte discusso in
Consiglio, con la chiusura di certi tipi di attività, in
particolare la "Pollein Confezioni", vi è una forte offerta di
lavoro femminile che anche se riusciremo a riprendere l'attività
tessile, non potrà essere completamente soddisfatta con lo
stabilimento di Pollein, già di proprietà regionale.
Sono in stato avanzato le trattative per collocare qui altri
tipi di industrie; ce ne sono almeno tre, qualcuna con indotti
forti, comunque con una netta predilezione per l'occupazione
femminile. Credo che al prezzo di mercato attuale, il prezzo sia
conveniente, quindi proponiamo di comprare questo complesso
dandogli una destinazione industriale. Potrebbe esserci anche una
sotto utilizzazione particolare quale il seminterrato, dove
potrebbe essere spostato il garage regionale, con gioia di
tutti.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - ( P.C.I.):
Per quanto riguarda l'occupazione
femminile e una ripresa nel settore tessile, condividiamo
l'opinione del Presidente della Giunta nel senso che sia necessario
intervenire e sfruttare tutte le occasioni che possono essere
fornite.
Non siamo invece completamente d'accordo con questa scelta di
acquistare capannoni che vengono offerti alla Regione. Nella
premessa dell'acquisto precedente si parlava di un programma di
acquisti esistente, qui invece abbiamo l'impressione che un
impresario abbia costruito per conto suo dei capannoni per fini che
non erano inizialmente quel li di vendere alla Regione, poi ad un
certo punto o non sapendo bene come utilizzarli o ritenendo
conveniente venderli alla Regione, ha presentato la sua offerta
all'Amministrazione regionale, la quale li acquista. A noi sembra
che così ci si metta in condizioni magari più sfavorevoli di quelle
in cui ci si troverebbe se si fosse programmato come Regione dove
predisporre un'area attrezzata e se l'Amministrazione regionale
avesse predisposto per conto suo i capannoni. Quindi, pur
condividendo l'opinione che si debba fare il possibile per favorire
l'occupazione industriale, ci sembra che le cose non vadano
assolutamente bene, nè valutiamo questo metodo come quello più
conveniente per l'Amministrazione regionale. Siamo dell'idea che
sia più opportuno prevedere dove costruire delle aree attrezzate,
di quali servizi dotarle e quindi intervenire lì con un risparmio
generale dei costi. Ci asteniamo perciò su questo provvedimento ed
anche su quello successivo perchè si sembra che sia un acquisto che
viene dopo un'offerta e non in seguito ad una scelta.
PRESIDENTE:
Ha chiesto di parlare il Presidente della
Giunta, ne ha facoltà.
ANDRIONE - (U.V.):
Solo per dare una spiegazione al
Consigliere Mafrica, che ha posto il problema su altre basi. Può
avvenire che per degli andamenti di mercato e per impegni di certe
imprese in altre zone di possano anche fare degli affari, cosa che
non è proibita alle Pub buche Amministrazioni. Ad essere nella
linea del Consigliere Mafrica, noi disponiamo di un terreno a
Pollein, che apparteneva alla ditta Peloso, e che abbia mo
acquistato per poco in fallimento, dove avremmo potuto per esempio
costruire il capannone di cui al n. 6. Secondo le stime fatte
dall'ingegnere della Regione,
ci
sarebbe costato quasi
il doppio. Una ultima considerazione, per noi molto importante, è
che l'avere qualcosa di pronto può essere determinante rispetto al
fatto di aspettare almeno due anni prima di avere terminato l'opera
in questione.
PRESIDENTE:
Metto in approvazione la delibera in
oggetto:
ESITO DELLA VOTAZIONE
Presenti 27
Votanti 20
Astenuti 7 (Bajocco, Carlassare, Cout, Dolchi, Mafrica, Péaquin,
Tonino)
Favorevoli 20
Il Consiglio approva
