Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 4111 del 14 gennaio 1993 - Resoconto
OGGETTO N. 4111/IX Disegno di legge: "Interventi a favore
dell'agriturismo".
Presidente
Ha chiesto la parola il relatore Consigliere
Mostacchi.
Mostacchi (UV)
Il disegno di legge n. 462,
presentato dalla Giunta regionale in data 20 ottobre 1992, concerne
interventi a favore dell'agriturismo. La legge istitutiva che
disciplina l'attività agrituristica in Valle d'Aosta, è datata
1983. Con una successiva modificazione, avvenuta nel 1985,
inizialmente si è avuta una scarsa adesione da parte degli
agricoltori, per cui, con la modifica del 1985, è stata estesa la
possibilità di svolgere l'attività agrituristica anche agli
agricoltori part-time e non soltanto agli imprenditori agricoli a
titolo principale. Oggi, agli inizi del 1993, si possono contare 26
aziende operanti ed una quindicina in fase di realizzazione. Negli
ultimi tempi, la richiesta più insistente da parte degli operatori
agrituristici è riferita ad un aumento delle capacità ricettive,
giudicate insufficienti dal lato della rimunerazione economica,
considerata anche la notevole esigenza di investimento, per
eventuali ristrutturazioni o costruzioni, arredi e
attrezzature.
La richiesta di aumento delle capacità ricettive è motivata
inoltre da alcune considerazioni di carattere generale, quali la
mancanza di posti letto nel settore turistico - nel periodo di alta
stagione - e la necessità di una gestione economica dell'attività
agrituristica.
Si è pertanto scelta la via di accorpare in un'unica legge
l'intera materia, inserendo altresì tutte quelle modifiche sulla
scorta delle esigenze emerse in fase applicativa delle precedenti
disposizioni e dell'esperienza acquisita in questi 10 anni.
Nel suo articolato sono definite le varie possibilità ed i vari
vincoli a cui devono attenersi quelli che intendono usufruire dei
benefici previsti con la legge che stiamo per approvare ed
eventuali sanzioni per chi, dopo aver ottenuto i benefici, non si
atterrà alle disposizioni.
Presidente
Ha chiesto la parola l'Assessore
all'agricoltura, forestazione e risorse naturali, Perrin.
Perrin (UV)
Je n'ai rien à ajouter à ce que le
rapporteur, monsieur Mostacchi a illustré; éventuellement je
pourrais intervenir sur des questions particulières. Je veux
simplement préannoncer que je présente deux amendements pour ce qui
concerne le contrôle de l'activité. L'association a demandé de
pouvoir être présente dans ce contrôle et nous croyons que ce soit
bien que à côté des fonctionnaires de l'assessorat puisse y être la
présence de l'Association de l'agritourisme valdôtain, qui pourra
accompagner dans le contrôle les deux fonctionnaires de
l'Administration régionale.
Presidente
Ha chiesto la parola il Consigliere
Lanièce.
Lanièce (DC)
In riferimento all'articolo 4 -
"Requisiti soggettivi: essere imprenditore agricolo...eccetera" -,
chiedo una precisazione. E' necessario essere imprenditore agricolo
ed essere iscritto negli elenchi nominativi dei coltivatori
diretti?
Chi concede la qualifica dell'imprenditore? Per l'iscrizione ci
sono norme ben precise. Non vorrei che ci fosse qualcuno che pur
essendo iscritto negli elenchi, non può essere imprenditore
agrituristico.
Presidente
Ha chiesto la parola l'Assessore
all'agricoltura, forestazione e risorse naturali, Perrin.
Perrin (UV)
Pour ce qui concerne la lettre "c" du
premier alinéa de cet article, il y a le dénombrement de qui peut
être directement entrepreneur agricole: être mari ou femme de cet
entrepreneur, une personne vivant sous le même toit ou bien parent
jusqu'au troisième degré. On spécifie dans cette lettre qui peut
être parent, mais il faut être inscrit au S.C.A.V. Voilà pourquoi
il y a les deux lettres: une est l'explication de l'autre, car, si
la lettre "c" se rapportait uniquement à "essere imprenditori
agricoli" alors ce serait inutile; mais, puisque l'on ajoute
"parents, etc", il est nécessaire qu'il y ait la spécification de
l'inscription au S.C.A.V. En tout cas c'est un texte concordé avec
l'association, texte qui a eu une procédure assez longue et que
nous devrions approuver, après les longues méditations de tous les
assesseurs qui se sont succédés.
Presidente
Ha chiesto la parola il Consigliere
Lanièce.
Lanièce (DC)
Sono d'accordo su questa legge, però è
necessario capire chi può dare la qualifica di imprenditore
agricolo, in base alle norme CEE. Si sono già verificati dei casi,
per altri interventi. Ma se non esiste questo pericolo, dirò che va
tutto bene.
Presidente
Ha chiesto la parola il Consigliere
Riccarand.
Riccarand (VA)
Desidero fare un'osservazione
sull'emendamento presentato dall'Assessore Perrin sulla vigilanza.
Mi pare discutibile il fatto che, mentre da una parte noi
prevediamo che la vigilanza sia esercitata da funzionari
dell'Amministrazione regionale, all'uopo delegati dall'assessore,
dall'altra affianchiamo ad essi dei rappresentanti
dell'associazione. Se il controllo dev'essere fatto, non possono
essere i rappresentanti dell'associazione a controllare sé stessi,
per cui questo emendamento non pare che vada nella direzione
dovuta.
Chiedo inoltre un chiarimento all'Assessore alle finanze,
riguardo all'aspetto economico: si fa riferimento al bilancio di
previsione per il 1993; vorrei sapere se è già stato vistato e se
siamo a posto con la procedura.
Presidente
Ha chiesto la parola l'Assessore
all'agricoltura, forestazione e risorse naturali, Perrin.
Perrin (UV)
Je ne crois pas devoir approuver les
justes préoccupations, si nous voulons, de monsieur Riccarand.
L'insertion, aux articles 10 et 11 d'un représentant de
l'Association de l'agritourisme valdôtain est vue en fonction
d'aide aux fonctionnaires. Avant tout, l'association ne comprend
pas seulement ceux qui exercent l'activité, mais va au delà: elle a
beaucoup d'inscrits, dont une partie n'exerce pas encore
directement ou peut-être n'exercera jamais cette activité, mais qui
s'occupe de l'activité même. Ce représentant n'est pas inséré en
tel que contrôleur, dont la compétence est de l'Administration
régionale, à travers ses fonctionnaires, mais comme coadjuteur; en
connaissant bien la réalité, il pourra justement, en accompagnant
les contrôleurs, donner des conseils. C'est quelque chose en plus,
un bénéfice qui vient au service et non un obstacle. En tout cas,
il n'y a sûrement pas le danger dont Riccarand a parlé. Je peux
l'assurer qu'il s'agit d'un pas en avant et non en arrière.
J'en profite pour présenter un autre amendement, c'est à dire
d'ajouter un article concernant l'urgence.
Presidente
Ha chiesto la parola il Consigliere
Rollandin.
Rollandin (UV)
Je voudrais ajouter deux mots au
sujet de cette loi: elle est engageante et elle pourra donner des
résultats. S'il y aura une application sérieuse et la participation
qui a été assurée de la part de l'association compétente... Il y a
un défi, car on risque de faire, très souvent, plus du tourisme que
de l'agritourisme. Il faut qu'il y ait aussi de l'agriculture,
c'est à dire la base d'un tourisme alternatif. Il faut qu'il y
aient les contrôles nécessaires afin que les entreprises, les
personnes qui veulent, après un cours, s'adresser à cette
initiative, soient à même d'en comprendre l'esprit et surtout de
maintenir certaines règles. En cas contraire, on risque oui d'avoir
une activité alternative, mais qui a très peu d'agriculture. Cette
loi aura un essor, un résultat, si elle s'adressera sur l'aspect de
l'agriculture, qui est à même d'aboutir à des résultats économiques
plus avantageux, en utilisant certaines règles du tourisme. Je
crois que le sens de ces initiatives est celui-ci. J'espère qu'il
ait toute l'attention nécessaire, afin que par la suite il y aient
- même avec l'aide de l'association - des règlements sérieux très
stricts, qui ne permettent pas d'avoir des modifications qui
rendent vain le sens de cette loi.
Presidente
Ha chiesto la parola il Consigliere
Lanièce.
Lanièce (DC)
Chiedo all'Assessore Perrin se non
ritiene opportuno inserire in questa legge una norma o un articolo
che permetta di considerare i centri di agriturismo come esercizi
di pubblica utilità, così come si fa per le licenze comunali, per i
bar, ristorazione, eccetera. La legge sul transito attraverso
strade poderali permette l'accesso ad un locale pubblico, mentre il
centro agrituristico non è considerato tale.
A causa di questo, alcuni hanno avuto problemi. Non so se si può
inserirlo o se si può modificare l'altra legge.
Presidente
Ha chiesto la parola l'Assessore
all'agricoltura, forestazione e risorse naturali, Perrin.
Perrin (UV)
Je ne crois pas que ce soit nécessaire
d'insérer dans cette norme la modification de la loi 17, concernant
les chemins des domaines, mais éventuellement dans cette loi, qui
cause des problèmes d'interprétation, il faudra arriver à une
spécification. Dans l'attente, on pourra donner des dispositions au
Corps forestier et aux organes de contrôle. L'agritourisme étant
considéré activité agricole, étant soumise à la procédure de
"Pubblica Sicurezza", devrait être considérée activité publique et
donc de locaux publics; il s'agit de mauvaise interprétation, si
les cas que tu viens de signaler ont donné des problèmes dans le
passé.
Presidente
Ha chiesto la parola l'Assessore al
bilancio e finanze, Lavoyer.
Lavoyer (ADP)
Desidero rispondere all'osservazione del
Consigliere Riccarand. Il bilancio 1993 non è ancora stato vistato
e i dubbi sulla procedura erano già stati sollevati da altri
consiglieri della maggioranza; per questo abbiamo attivato gli
esperti dell'Assessorato alle finanze i quali, dopo aver sentito il
Presidente della commissione di coordinamento, ci hanno dato
assicurazione che la procedura è corretta, nel senso che, dal punto
di vista tecnico, l'attuazione della legge prevede solo il
finanziamento. L'impegno di spesa concreto sarà formalizzato con un
successivo atto amministrativo, a bilancio vistato.
Presidente
Do lettura e pongo in votazione la proposta
del disegno di legge n. 462:
Articolo 1 Finalità
1. La Regione Valle d'Aosta promuove l'attività agrituristica
allo scopo di integrare il reddito degli imprenditori agricoli,
creare nuovi posti di lavoro, valorizzare i prodotti locali,
ampliare la gamma tipologica dell'offerta turistica, intensificare
i rapporti tra cultura urbana e cultura rurale.
Esito della votazione:
Presenti, votanti e favorevoli: 30.
Il Consiglio approva all'unanimità.
Presidente
Do lettura e pongo in votazione
l'articolo 2.
Articolo 2 Definizione
1. Ai fini della presente legge, l'attività agrituristica
comprende l'espletamento, anche contestuale, dei seguenti servizi,
purché svolti in rapporto di connessione e complementarietà
rispetto all'attività agricola;
a) locazione, ad uso turistico, di stanze site in fabbricati
rurali già esistenti, con la prestazione del servizio di prima
colazione o di stanze site in fabbricati già esistenti o di nuova
costruzione, con prestazione del servizio di mezza pensione o di
pensione completa;
b) somministrazione di pasti costituiti, prevalentemente, da
cibi e bevande provenienti dall'utilizzazione dei prodotti
aziendali e, per la parte restante, dall'utilizzazione,
principalmente, dei prodotti agricoli della Regione; le bevande
devono essere somministrate in stretta correlazione con i
pasti;
c) locazione, ad uso turistico, di alloggi siti nel corpo di
fabbricati rurali o risultanti dalla ristrutturazione di fabbricati
o in nuovi fabbricati purché strettamente connessi all'esercizio
dell'attività agricola continuativa e comunque legata all'attività
stagionale;
d) vendita di prodotti dell'azienda agricola e di prodotti
prevalentemente lavorati in proprio, ivi compresi quelli a
contenuto alcoolico e superalcoolico;
e) prestazioni di servizi collaterali, destinati agli ospiti,
per l'utilizzazione di beni o dotazioni dell'azienda agricola,
purché tali prestazioni siano esercitate congiuntamente a quella di
ospitalità; sono comprese le attività faunistiche venatorie di cui
alla Legge 11 febbraio 1992 n. 157 - "Norme per la protezione della
fauna selvatica omeoterma e per il prelievo venatorio" -, purché
coincidano con il territorio di una o più aziende agricole
ricadenti in aree di agricoltura svantaggiata, ovvero dismesse da
interventi agricoli ai sensi del regolamento (C.E.E.) n.
1094/88.
2. Le strutture da destinare all'attività agrituristica devono
essere congruamente connesse alle dimensioni e all'organizzazione
dell'azienda agricola ed in ogni caso, rapportate ad un'utenza non
superiore ai dieci posti letto per l'affitto alloggi ed a sedici
per l'attività di affitto camere con prima colazione, con mezza
pensione o con pensione completa.
3. L'agriturismo deve comunque essere effettuato esclusivamente
con mano d'opera del nucleo familiare.
4. A decorrere dalla data di entrata in vigore della presente
legge l'utilizzo, nelle insegne, nel materiale illustrativo e
pubblicitario ed in ogni altra forma di comunicazione al pubblico,
l'espressione "agriturismo", è riservata a coloro ai quali sia
stato rilasciato dal Presidente della Giunta regionale, il
certificato di operatore agrituristico di cui all'articolo 8, ed
alle associazioni di operatori agrituristici.
Esito della votazione:
Presenti, votanti e favorevoli: 30
Il Consiglio approva all'unanimità.
Presidente
Do lettura e pongo in votazione
l'articolo 3:
Articolo 3 Elenco degli operatori agrituristici
1. E' istituito presso l'Assessorato regionale dell'Agricoltura,
Forestazione e Risorse Naturali, S.A.T.E.S.S.A., l'elenco degli
operatori agrituristici della Regione Autonoma della Valle
d'Aosta.
Esito della votazione:
Presenti, votanti e favorevoli: 30
Il Consiglio approva all'unanimità.
Presidente
Do lettura e pongo in votazione l'articolo
4:
Articolo 4 Requisiti soggettivi
1. Per l'iscrizione nell'elenco di cui all'articolo 3 i
richiedenti, oltre ad aver adempiuto agli obblighi scolastici,
devono possedere i seguenti requisiti o trovarsi nelle seguenti
situazioni:
a) aver maturato in uno o più Comuni della Regione, un periodo
di residenza pari ad almeno cinque anni, anche non consecutivi,
alla data di presentazione della domanda:
b) essere domiciliati in Valle d'Aosta;
c) essere imprenditori agricoli con un'azienda agricola situata
sul territorio della Regione autonoma della Valle d'Aosta, oppure
coniugi, conviventi - risultanti dallo stato di famiglia - parenti
entro il terzo grado od affini entro il secondo grado, degli
stessi, di cui all'articolo 230 bis - comma 3 del Codice Civile,
che prestino la propria attività in modo continuativo nell'azienda
stessa. L'azienda deve possedere un minimo di organizzazione ed una
sufficiente entità di fattori produttivi organicamente
combinati;
d) essere iscritti negli elenchi del Servizio Contributi
Agricoli Unificati;
e) aver raggiunto la maggior età, ad eccezione del minore
emancipato;
f) non essere nelle condizioni previste dall'articolo 11 del
testo unico delle leggi di Pubblica Sicurezza approvato con Regio
Decreto 18 giugno 1931, n. 773 e dall'articolo 5 della legge 9
febbraio 1963, n. 59, recante "Norme per la vendita al pubblico in
sede stabile dei prodotti agricoli da parte degli agricoltori
produttori diretti";
g) avere partecipato al corso di formazione di cui all'articolo
6 ed aver superato il relativo esame di idoneità;
h) non gestire aziende ricettive che possano entrare in
concorrenza con l'attività agrituristica.
Presenti, votanti e favorevoli: 30
Il Consiglio approva all'unanimità.
Presidente
Do lettura e pongo in votazione
l'articolo 5:
Articolo 5 Domanda per l'iscrizione nell'elenco degli
operatori agrituristici
1. All'Assessorato regionale dell'Agricoltura, Forestazione e
Risorse Naturali, S.A.T.E.S.S.A. Ufficio Agriturismo, vanno
indirizzate, entro il 31 maggio e il 31 ottobre di ogni anno, le
domande di iscrizione nell'elenco degli operatori
agrituristici;
2. Le domande di iscrizione nell'elenco devono contenere la
descrizione dell'attività turistica che gli interessati intendono
svolgere, l'indicazione dei familiari che si prevede di utilizzare
ed il periodo di apertura dell'attività. Devono essere allegati
inoltre i seguenti documenti:
- modello 740 della dichiarazione dei redditi o dichiarazione
sostitutiva dell'atto di notorietà, attestante che il soggetto
svolge abitualmente attività agricola, che conduce direttamente i
fondi, in qualità di proprietario/affittuario/altro, e che è
dispensato dalla presentazione del modello 740, poiché esente a
termine di legge;
- certificati catastali relativi all'azienda o titoli
equipollenti;
- situazione di famiglia del richiedente;
- certificato di vaccinazione antiaftosa del bestiame;
- scheda di stalla relativa al risanamento;
- copia del diploma di operatore agrituristico;
- iscrizione negli elenchi dello S.C.A.U.
Esito della votazione:
Presenti, votanti e favorevoli: 30
Il Consiglio approva all'unanimità.
Presidente
Do lettura e pongo in votazione l'articolo
6:
Articolo 6 Corso di formazione e esame di idoneità
1. Per l'iscrizione nell'elenco di cui all'articolo 3 è
richiesta la partecipazione al corso di formazione professionale
per operatori agrituristici organizzato dall'Assessorato regionale
dell'Agricoltura Forestazione e Risorse Naturali ed il superamento
di un esame di idoneità finale.
2. Il corso prevede lezioni teoriche e pratiche di agriturismo e
di cultura generale, di agricoltura, di aspetti fiscali ed
igienico-sanitari.
3. Il superamento dell'esame di idoneità non è richiesto per i
familiari, di cui al comma 1, lettera c) dell'articolo 4, che
abbiano prestato la propria opera in modo continuativo, per almeno
2 anni, in qualità di coadiutori di un operatore agrituristico. In
ogni caso l'attività deve essere stata svolta e l'opera prestata
nei 5 anni anteriori alla data della domanda di iscrizione.
Esito della votazione:
Presenti, votanti e favorevoli: 30
Il Consiglio approva all'unanimità.
Presidente
Do lettura e pongo in votazione l'articolo
7:
Articolo 7 Commissione per l'agriturismo
1. All'iscrizione nell'elenco provvede, entro 30 giorni dalla
data di presentazione della domanda, previa valutazione dei
requisiti di cui all'articolo 4, la Commissione per l'agriturismo
nominata dalla Giunta regionale e composta come segue:
a) dall'Assessore regionale dell'Agricoltura, Forestazione e
Risorse Naturali, con funzione di Presidente;
b) da due funzionari dell'Assessorato regionale
dell'Agricoltura, Forestazione e Risorse Naturali, esperti in
agricoltura, di cui uno con qualifica di componente effettivo e
l'altro con qualifica di supplente, designati dall'Assessore;
c) da due funzionari dell'Assessorato regionale del Turismo,
Sport e Beni Culturali, esperti in turismo, di cui uno con
qualifica di componente effettivo e l'altro con qualifica di
supplente, designati dall'Assessore;
d) da due funzionari dell'Assessorato regionale dell'Agricoltura
Forestazione e Risorse Naturali, esperti in agriturismo, di cui uno
con qualifica di componente effettivo e l'altro con qualifica di
supplente, designati dall'Assessore;
e) da quattro rappresentanti delle Associazioni agricole di
categoria, maggiormente rappresentative nell'ambito regionale, di
cui due con qualifica di componente effettivo e gli altri due con
qualifica di supplente;
f) da sei rappresentanti designati dalle Associazioni di
Agriturismo, di cui tre con qualifica di componenti effettivi e tre
con qualifica di supplenti.
2. I membri supplenti sostituiscono gli effettivi in caso di
assenza o impedimento.
3. Per la validità delle riunioni della Commissione è necessaria
la presenza della maggioranza dei componenti. Le decisioni sono
adottate con voto favorevole della maggioranza dei presenti; in
caso di parità prevale il voto del Presidente.
4. I provvedimenti di diniego dell'iscrizione devono essere
motivati e comunicati all'interessato entro 15 giorni dalla
decisione della Commissione.
5. La Commissione resta in carica per un periodo di 5 anni
consecutivi.
6. Ai componenti della Commissione previsti dalle lettere e) ed
f) del comma uno è corrisposta una indennità di presenza, nella
misura prevista per i componenti supplenti della Commissione
regionale di controllo e, qualora non risiedano nel Comune di
Aosta, il rimborso delle spese di viaggio.
Esito della votazione:
Presenti, votanti e favorevoli: 30
Il Consiglio approva all'unanimità.
Presidente
Do lettura e pongo in votazione
l'articolo 8:
Articolo 8 Certificato di Operatore Agrituristico
1. Ai soggetti iscritti nell'elenco, previo accertamento dei
requisiti oggettivi sull'idoneità degli immobili destinati
all'attività agrituristica, effettuato dai funzionari dell'ufficio
agriturismo dell'Assessorato regionale dell'Agricoltura
Forestazione e Risorse Naturali e dai funzionari del Servizio
infrastrutture ricettive dell'ufficio regionale per il turismo, è
rilasciato dal Presidente della Giunta regionale un certificato di
operatore agrituristico indicante i limiti e le modalità per
l'esercizio dell'attività agrituristica. Il certificato di
Operatore Agrituristico ha validità di un anno. I titolari del
certificato possono esercitare l'attività agrituristica senza
l'obbligo di altre iscrizioni in registri professionali o di altre
autorizzazioni amministrative e senza che ciò comporti la perdita
della qualifica di agricoltore. Il certificato di operatore
agrituristico è trasmesso in copia al sindaco del Comune ove è
ubicata l'azienda agrituristica.
Esito della votazione:
Presenti, votanti e favorevoli: 30
Il Consiglio approva all'unanimità.
Presidente
Do lettura e pongo in votazione l'articolo
9:
Articolo 9 Domanda per il rilascio e per il rinnovo del
certificato di Operatore Agrituristico
1. All'assessorato regionale dell'Agricoltura, Forestazione e
Risorse Naturali, S.A.T.E.S.S.A. Ufficio Agriturismo, vanno
indirizzate le domande per il rilascio ed il rinnovo del
certificato di Operatore Agrituristico. Le domande di rilascio e di
rinnovo devono contenere il periodo di apertura e l'indicazione dei
prezzi dei servizi offerti. Devono essere allegati i seguenti
documenti:
- certificato di residenza del richiedente;
- situazione di famiglia del richiedente;
- fotocopia del libretto sanitario della/e persona/e addetta/e
(qualora vengano manipolati cibi e bevande);
- certificato di abitabilità, in copia autenticata, dei locali
adibiti all'attività agrituristica;
- fotocopia dell'autorizzazione sanitaria dei locali adibiti
all'attività agrituristica.
2. La domanda per il rilascio del certificato di cui
all'articolo 8 deve essere presentata entro 3 anni dall'iscrizione
nell'elenco; decorso inutilmente tale termine l'iscrizione
nell'elenco viene revocata d'ufficio;
3. Il certificato di Operatore Agrituristico viene rilasciato
entro 30 giorni dalla data di presentazione della domanda.
Esito della votazione:
Presenti, votanti e favorevoli: 30
Il Consiglio approva all'unanimità.
Presidente
Do lettura e pongo in votazione
l'emendamento relativo all'articolo 10:
Emendamento 1. Il punto g) del 1° comma dell'articolo 10
"obblighi" è così modificato:
g) consentire ai funzionari dell'Amministrazione regionale
all'uopo delegati dall'Assessore dell'Agricoltura, Forestazione e
Risorse Naturali, l'espletamento di controlli sulla gestione
dell'attività agrituristica; questi ultimi potranno essere
coadiuvati da un rappresentante dell'Association Agrotourisme
valdôtain.
Presidente
Ha chiesto la parola il Consigliere
Riccarand.
Riccarand (VA)
Ho sentito le spiegazioni
dell'Assessore Perrin, e non sono affatto convinto sull'opportunità
di prevedere in legge la presenza di rappresentanti
dell'associazione agriturismo, con funzione di controllo. E'
comunque una facoltà quella dell'Amministrazione di avvalersi della
collaborazione dell'associazione, ma, scrivere nella legge che la
vigilanza viene esercitata da funzionari dell'Amministrazione
regionale, coadiuvati da rappresentanti dell'Associazione, secondo
me è sbagliato, perché significa modificare strutturalmente le
funzioni di controllo, demandate esclusivamente nelle mani della
Regione.
Quindi non condivido questi due emendamenti e voterò contro.
Presidente Pongo in votazione l'emendamento all'articolo 10.
Esito della votazione:
Presenti: 30
Votanti: 27
Favorevoli: 26
Contrari: 1
Astenuti: 3 (Aloisi, Gremmo e Pascale)
Il Consiglio approva.
Presidente
Do lettura e pongo in votazione l'articolo
10 emendato.
Articolo 10 Obblighi
1. L'operatore agrituristico nell'esplicazione della propria
attività, è soggetto ai seguenti obblighi:
a) esporre al pubblico il certificato di operatore
agrituristico;
b) rispettare i limiti, le prescrizioni e le modalità per
l'esercizio dell'attività agrituristica indicati nel
certificato;
c) esporre il pannello/distintivo dell'agriturismo all'esterno
dell'edificio, in zona ben visibile;
d) osservare le vigenti disposizioni di Pubblica Sicurezza in
merito alla segnalazione degli ospiti e le disposizioni previste
dalla Legge 25 agosto 1991, n° 284 in materia di liberalizzazione
dei prezzi del settore turistico e interventi di sostegno alle
imprese turistiche;
e) denunciare, all'Assessorato regionale dell'Agricoltura e
Risorse Naturali, all'assessorato del Turismo ed al Comune nel cui
territorio è ubicato l'immobile, entro il 30 settembre di ogni
anno, i prezzi minimi e massimi dei vari servizi, con esclusione
della sola vendita dei prodotti, comprensivi di IVA, qualora
applicabile;
f) esporre al pubblico le tariffe munite del visto comunale, in
conformità a quelle denunciate e rispettarne i limiti;
g) consentire ai funzionari dell'Amministrazione regionale
all'uopo delegati dall'Assessore all'Agricoltura, Forestazione e
Risorse Naturali, l'espletamento di controlli sulla gestione
dell'attività agrituristica; questi ultimi potranno essere
coadiuvati da un rappresentante dell'Association Agrotourisme
valdôtain.
Esito della votazione:
Presenti: 30
Votanti: 26
Favorevoli: 26
Astenuti: 4 (Aloisi, Gremmo, Pascale e Riccarand)
Il Consiglio approva.
Presidente Do lettura e pongo in votazione l'emendamento
all'articolo 11:
Emendamento Il 1° comma dell'articolo 11 "Vigilanza" è così
modificato:
1. Sono incaricati del controllo sull'osservanza della presente
legge, i funzionari dell'Amministrazione regionale all'uopo
delegati, coadiuvati come previsto alla lettera g) del 1° comma del
precedente articolo 10.
Esito della votazione:
Presenti: 30
Votanti: 29
Favorevoli: 28
Contrari: 1
Astenuti: 1 (Gremmo)
Il Consiglio approva.
Presidente
Do lettura e pongo in votazione
l'articolo 11 emendato:
Articolo 11 Vigilanza
1. Sono incaricati del controllo sull'osservanza della presente
legge, i funzionari dell'Amministrazione regionale all'uopo
delegati dall'Assessore all'Agricoltura, Forestazione e Risorse
Naturali, coadiuvati come previsto alla lettera g) del comma uno
del precedente articolo 10.
2. Ai fini dell'esercizio delle loro attribuzioni, i funzionari
di cui al comma 1, muniti di apposito tesserino di riconoscimento,
hanno libero accesso negli edifici e spazi adibiti alle attività
agrituristiche, nonché la facoltà di ispezionare i registri e le
altre scritture inerenti alle attività agrituristiche.
Esito della votazione:
Presenti: 30
Votanti: 30
Favorevoli: 28
Astenuti: 2 (Gremmo e Riccarand)
Il Consiglio approva.
Presidente
Do lettura e pongo in votazione l'articolo
12:
Articolo 12 Sospensione e revoca del certificato
1. Nel caso di ripetute violazioni, nel corso dell'anno, delle
norme contenute negli articoli 2 e 10, il Presidente della Giunta
regionale, sentiti i funzionari preposti al controllo, può disporre
la sospensione dall'esercizio dell'attività di operatore
agrituristico e mediante il ritiro del certificato, con effetto
immediato dal ricevimento della comunicazione scritta e per un
periodo che va da uno a sei mesi a seconda della gravità delle
violazioni.
2. La revoca del certificato di operatore agrituristico è
disposta quando il titolare del certificato:
a) abbia maturato tre sospensioni di cui al comma 1;
b) abbia perduto i requisiti soggettivi di cui all'articolo
4;
c) abbia effettuato un cambiamento della destinazione delle
opere ammesse al contributo di cui all'articolo 14, ivi compreso
l'ampliamento della capacità ricettiva;
3. La revoca del certificato è disposta dal Presidente della
Giunta regionale, previo parere della Commissione per l'
agriturismo.
4. La revoca del certificato comporta l'immediata cancellazione
dall'elenco degli operatori agrituristici.
5. I provvedimenti di sospensione revoca sono comunicati agli
interessati mediante notificazione ovvero mediante raccomandata con
avviso di ricevimento e sono trasmessi in copia al Comune ove ha
sede l'attività agrituristica.
Esito della votazione:
Presenti: 30
Votanti: 29
Favorevoli: 29
Astenuti: 1 (Gremmo)
Il Consiglio approva.
Presidente
Do lettura e pongo in votazione l'articolo
13:
Articolo 13 Ricorsi
1. E' ammesso ricorso alla Giunta regionale, entro il termine di
trenta giorni dalla data di ricevimento della comunicazione di
sospensione o di revoca del certificato di operatore
agrituristico.
2. La Giunta regionale decide in merito ai ricorsi, entro i
trenta giorni successivi, con provvedimento definitivo.
Esito della votazione:
Presenti: 30
Votanti: 29
Favorevoli: 29
Astenuti:1 (Gremmo)
Il Consiglio approva.
Presidente
Do lettura e pongo in votazione l'articolo
14:
Articolo 14 Benefici
1. L'operatore agrituristico può beneficiare di mutui
quindicinali agevolati per l'esecuzione di opere di miglioramento
fondiario, ai sensi dell'articolo 3 del R.D.L. 29 luglio 1927, n°
1509 concernente provvedimenti per l'ordinamento del credito
agrario, convertito, con modificazioni, in legge 5 luglio 1928, n°
1760, o di contributi una tantum in conto capitale per:
a) la ristrutturazione e la costruzione di locali da destinare
all'esercizio dell'attività agrituristica di cui all'articolo
2;
b) la sistemazione, l'attrezzatura e l'arredamento, realizzati
in stile tipico locale, di stanze destinate all'utilizzo per
attività agrituristiche e di locali per la conversazione e la
vendita al dettaglio o per il consumo, in loco, dei prodotti
agricoli dell'azienda;
c) l'installazione o il miglioramento delle opere
igienico-sanitarie, termiche, idriche, elettriche, telefoniche, nei
fabbricati da destinarsi ad attività agrituristica;
d) la realizzazione di opere di carattere aziendale o
interaziendale - complementari alle attività agrituristiche - che
comunque abbiano lo scopo di consentire l'insediamento, il
coordinamento e lo sviluppo di attività agrituristiche.
2. I contributi in conto capitale per la realizzazione delle
opere di cui alle lett. a) b) e c) del comma 1, possono essere
concessi agli operatori agrituristici nella misura massima del 50
percento della spesa ritenuta ammissibile, purché questa non sia
superiore a lire 20.000.000.
3. Qualora la spesa ammissibile sia superiore a lire 20.000.000
sono concessi i seguenti benefici:
a) agli operatori agrituristici che siano imprenditori agricoli
a titolo principale, ai sensi dell'Articolo 4, ultimo comma,
lettera f) della Legge regionale 28 luglio 1978, n° 49, recante
"Attuazione della direttiva n° 268 del 28 aprile 1975 del Consiglio
delle comunità europee per l'agricoltura di montagna e delle zone
svantaggiate", un contributo in conto capitale del 30 percento
della spesa ammissibile;
b) la restante quota di spesa pari al 70 percento può essere
ammessa a mutuo agevolato quindicinale, comprensivo delle spese
accessorie e delle spese di preammortamento, sull'intero importo
della spesa ammissibile;
c) in alternativa un contributo in conto capitale nella misura
del 42 percento della spesa ammissibile;
d) agli operatori agrituristici che non sono imprenditori
agricoli a titolo principale, un mutuo quindicinale, comprensivo
delle spese accessorie e delle spese di preammortamento,
sull'intero importo della spesa ammissibile;
e) agli operatori agrituristici che svolgono la attività
agrituristica di cui all'articolo 2, comma 1, lettera c) un mutuo
quindicinale, comprensivo delle spese accessorie e delle spese di
ammortamento, fino all'80 percento della spesa ritenuta
ammissibile.
3. Per la realizzazione delle opere di cui alla lett. d) del
comma 1 può essere concesso soltanto un mutuo quindicinale, fino ad
un massimo di 50.000.000 di lire.
4. La misura dei contributi in conto interessi non può superare
la differenza tra il tasso di riferimento ed i tassi minimi di
interesse agevolati a carico del beneficiario, determinati ai sensi
della normativa vigente nel settore del credito agrario.
5. Per facilitare il ricorso ai mutui previsti dalla presente
legge, il Consiglio regionale può autorizzare la concessione di
fideiussione regionale, ai sensi dell'articolo 4 comma 4 della
legge regionale 6 luglio 1984, n. 30 fino al limite massimo
complessivo di finanziamenti garantiti di lire 1.000.000.000,
qualora il valore dei beni di proprietà del richiedente non fosse
ritenuto sufficiente dagli Istituti di Credito a garantire
l'operazione.
6. I mutui previsti dal presente articolo sono assistiti dalla
garanzia sussidiaria del "Fondo interbancario di garanzia" di cui
all'articolo 36 della legge 2 giugno 1961, n. 454, recante "Piano
quinquennale per lo sviluppo dell'agricoltura" ed all'articolo 56
della legge 27 ottobre 1966, n. 910, recante "Provvedimenti per lo
sviluppo dell'agricoltura nel quinquennio 1966-1970" e successive
modificazioni ed integrazioni.
7. Nella concessione dei benefici la precedenza va sempre
accordata agli imprenditori agricoli a titolo principale.
8. I benefici di cui all'articolo 14 non sono cumulabili, per le
medesime opere od iniziative, con analoghi benefici previste da
altre provvidenze legislative regionali, nazionali, o
comunitarie.
Esito della votazione:
Presenti: 30
Votanti: 29
Favorevoli: 29
Astenuti:1 (Gremmo)
Il Consiglio approva.
Presidente
Do lettura e pongo in votazione l'articolo
15:
Articolo 15 Domande di concessione di mutui e
contributi
1. All'Assessorato regionale dell'Agricoltura, Forestazione e
Risorse Naturali, Servizio di assistenza tecnica-economica e
sociale e dello sviluppo agricolo, vanno indirizzate le domande per
la concessione dei mutui e dei contributi previsti dall'articolo
14.
2. Le domande che vanno presentate prima dell'inizio dei lavori,
devono avere in allegato una relazione tecnico-illustrativa dei
lavori, un preventivo di spesa, una descrizione dell'attività che
s'intende esercitare e la relativa autorizzazione o concessione
edilizia.
Esito della votazione:
Presenti: 30
Votanti: 29
Favorevoli: 29
Astenuti: 1 (Gremmo)
Il Consiglio approva.
Presidente
Do lettura e pongo in votazione
l'articolo 16:
Articolo 16 Vincolo di destinazione
1. I beneficiari delle provvidenze previste dalla presente legge
devono impegnarsi a non mutare la destinazione delle opere e dei
locali ammessi a contributo a partire dalla data di erogazione
dello stesso, per tutta la durata originaria del mutuo e comunque,
per un periodo non inferiore ai sottoindicati:
- dieci anni consecutivi per le opere che hanno beneficiato di
contributi, una tantum, in conto capitale, nella misura del 50
percento fino ad un massimo di 20.000.000 di lire;
- dodici anni consecutivi per gli arredi e le attrezzature;
- quindici anni consecutivi per tutti gli altri casi.
2. Al fine di verificare il rispetto del vincolo di
destinazione, l'Assessorato regionale dell'Agricoltura,
Forestazione e Risorse Naturali dispone accertamenti ogni anno
effettuati dai funzionari dell'ufficio agriturismo, riferendone
l'esito alla Commissione per l'agriturismo.
Esito della votazione:
Presenti: 30
Votanti: 29
Favorevoli: 29
Astenuti: 1 (Gremmo)
Il Consiglio approva.
Presidente
Do lettura e pongo in votazione
l'articolo 17:
Articolo 17 Norme urbanistiche
1. Ai fini urbanistici-edilizi, la destinazione dei fabbricati
da adibire ad attività agrituristica, di cui all'articolo 2, è
equiparata alla destinazione agricola.
2. La superficie utile relativa alla costruzione e
all'ampliamento di fabbricati da destinare all'attività
agrituristica è aggiuntiva a quella afferente, ai sensi della
disciplina urbanistico-edilizia operante nei singoli comuni, alla
residenza agricola dell'azienda condotta dai rispettivi operatori
agrituristici. Tale superficie utile non può comunque essere
superiore a 230 metri quadrati per l'affitto camere con prima
colazione, a 300 metri quadrati per le attività di affitto camere
con mezza pensione e pensione completa ed a 16 metri quadrati per
le attività di affitto alloggi. Per l'attività di ristoro la
superficie concessa è rapportata alla superficie aziendale, al
prodotto ed alla manodopera familiare e comunque non può superare i
15 metri quadrati. La superficie utile relativa all'espletamento
dell'attività di cui all'articolo 2, comma 1, lettera b) deve
essere proporzionata alla produzione aziendale ed alla manodopera
familiare. La superficie fondiaria oggetto degli interventi di cui
all'articolo 2, comma 1, lettere a), b) e c), dovrà avere comunque
una superficie minima funzionale dell'attività agrituristica
prevista. La superficie da destinarsi ai locali di lavorazione e
vendita dei prodotti ed ai locali di servizio - qualora non
interrati - può essere aggiuntiva ed in ogni caso proporzionata
alle dimensioni dell'azienda agrituristica. La superficie utile è
definita ai sensi dell'articolo 3 del Decreto ministeriale 10
maggio 1977, pubblicato nella Gazzetta Ufficiale n. 146 del 31
maggio 1977, recante "Determinazione del costo di costruzione di
nuovi edifici".
3. Le disposizioni di cui al comma 2 sono integrative delle
norme di attuazione dei piani regolatori generali comunali
concernenti le residenze agricole nelle zone agricole.
Esito della votazione:
Presenti: 30
Votanti: 29
Favorevoli: 29
Astenuti: 1 (Gremmo)
Il Consiglio approva.
Presidente
Do lettura e pongo in votazione
l'articolo 18:
Articolo 18 Sanzioni
1. Salvo la concessione di deroga del vincolo di destinazione,
da parte della Giunta regionale, nei casi di eccezionale gravità,
quale potrebbe essere il decesso del titolare del certificato di
Operatore Agrituristico, chi contravviene ai vincoli di
destinazione, deve rimborsare l'equivalente dei contributi fruiti -
calcolati in base agli anni di attività ancora da svolgere fino
alla scadenza del vincolo di destinazione - maggiorato degli
interessi calcolati sulla base della media ponderata del tasso
ufficiale di sconto nel periodo di beneficio dell'agevolazione. I
relativi rimborsi sono introitati nei pertinenti capitoli della
parte Entrata dei rispettivi bilanci di previsione.
2. Si applica inoltre la sanzione amministrativa del pagamento
di una somma di denaro:
a) da lire 400.000 a lire 1.200.000 nel caso di violazione delle
prescrizioni previste dalle disposizioni dell'articolo 2, commi 1,
2 e 3, per la regolamentazione dell'esercizio dell'attività
agrituristica;
b) da lire 200.000 a lire 600.000 nel caso di violazione degli
obblighi previsti dall'articolo 10.
3. Nel caso di recidiva, la sanzione è raddoppiata.
4. Gli importi delle sanzioni amministrative di cui al comma 2,
possono essere aggiornati annualmente, con deliberazione della
Giunta regionale. La loro determinazione deve essere resa pubblica
entro quindici giorni dall'adozione, mediante pubblicazione sul
Bollettino Ufficiale della Regione.
5. Le somme dovute a titolo di sanzione, sono versate alla
Tesoreria della Regione, per essere introitate nel bilancio
regionale.
Esito della votazione:
Presenti: 30
Votanti: 29
Favorevoli: 29
Astenuti: 1 (Gremmo)
Il Consiglio approva.
Presidente
Do lettura e pongo in votazione
l'articolo 19.
Articolo 19 1. Sono abrogate le leggi regionali 24 gennaio
1983, n. 1 recante "interventi a favore dell'agriturismo" e 7
maggio 1985, n. 24, recante "Modificazione ed integrazione della
legge regionale 24 gennaio 1983, n. 1, recante Interventi a favore
dell'agriturismo".
Esito della votazione:
Presenti: 30
Votanti: 29
Favorevoli: 29
Astenuti: 1 (Gremmo)
Il Consiglio approva.
Presidente Do lettura e pongo in votazione l'articolo
20.
Articolo 20 Normativa transitoria
I contributi in conto interessi già erogati in base alla
normativa abrogata seguono le disposizioni ivi previste.
Esito della votazione:
Presenti: 30
Votanti: 29
Favorevoli: 29
Astenuti: 1 (Gremmo)
Il Consiglio approva.
Presidente
Do lettura e pongo in votazione
l'emendamento relativo all'articolo 21:
Emendamento L'articolo 21 "Finanziamento di spesa" è così
modificato:
Articolo 21 Finanziamento di spesa
1. L'onere derivante dall'applicazione della presente legge
viene così determinato per l'anno 1993:
a) per gli interventi di cui all'articolo 14 commi 2, 3 lett. a)
e lett. c) complessive Lire 200.000.000;
b) per gli interventi di cui all'articolo 14 comma 3 lett. b),
lett. d) e lett. e) complessive Lire 123.038.000.
2. Gli oneri di cui al comma 1 gravano sui capitoli del bilancio
di previsione per l'anno 1993 n. 41620 e n. 41640 a valere sugli
stanziamenti già iscritti ai sensi della legge regionale 24 gennaio
1983, n. 1 e successiva modificazione.
3. A decorrere dall'anno 1994 gli oneri derivanti
dall'applicazione dell'articolo 14 commi 2, lett. a) e lett. c),
saranno determinati ai sensi dell'articolo 15 della legge regionale
27 dicembre 1989, n. 90, recante norme in materia di bilancio e di
contabilità generale della Regione Autonoma Valle d'Aosta; gli
oneri derivanti dall'applicazione dell'articolo 14 comma 3 lett c),
lett. d) e lett. e), saranno determinati ai sensi dell'articolo 17
della legge regionale 27 dicembre 1989, n. 90 come modificato
dall'articolo 3 della legge regionale 7 aprile 1992,
n. 16.
Presidente Ha chiesto la parola il Consigliere
Riccarand.
Riccarand (VA)
Non ho capito la spiegazione
fornita dall'Assessore Lavoyer sulla congruità di questo
emendamento e, in particolare, il suo riferimento ad un atto
deliberativo successivo per completare questa procedura.
Questa settimana, in II commissione, è stata rinviata la
discussione di alcuni argomenti perché il bilancio non era ancora
stato vistato. Ora però mi si dice che si può andare avanti
comunque, quindi non capisco. E' vero che, una volta vistato il
bilancio, si possono fare dei provvedimenti che fanno riferimento
al bilancio 1993, anche se lo stesso non è ancora stato pubblicato;
oggi però siamo nella situazione in cui il bilancio potrebbe anche
non essere vistato. E allora come facciamo a fare riferimento ai
capitoli di bilancio di previsione per l'anno 1993 n. 41620 e n.
41640? Mi sembra che si possa procedere soltanto quando ci sarà il
visto della Commissione di Coordinamento.
Presidente Ha chiesto la parola il Consigliere Viérin.
Viérin (UV)
Je veux demander un éclaircissement
ultérieur à l'Assesseur aux finances: compte tenu du fait que, sur
la base de sa présentation des raisons qui justifient l'approbation
de ces amendements à caractère financier, j'ai pu comprendre qu'il
y avait une différence, au point de vue comptable, entre le fait de
simplement prévoir une dépense et, par la suite, celui d'engager la
même dépense. Cela aurait pu, selon sa déclaration, éviter d'avoir
un budget approuvé par le président de la Commission de
coordination. En réalisant l'article 21 du projet de loi tel qu'il
avait été formulé et l'amendement proposé, je constate qu'ils sont
exactement semblables, à part le changement de l'année de référence
au budget 92 ou au budget 93.
Donc je ne comprends pas quelle est la modification qui, au
point de vue de la procédure, a été introduite pour justifier cette
approbation.
Presidente Ha chiesto la parola l'Assessore al bilancio e
finanze, Lavoyer.
Lavoyer (ADP)
L'emendamento non modifica la
procedura del precedente disegno di legge, ma solo l'impegno
rispetto agli anni di riferimento. Ciò che avevo detto prima al
Consigliere Riccarand è che il provve-dimento di legge che andiamo
ad approvare - e questa non è una considerazione politica, ma
tecnica - prevede solo il finanziamento. L'erogazione della spesa
avverrà con atti amministrativi successivi, possibili solo a
bilancio approvato. Queste sono le precisazioni fornitemi da tutti
gli esperti del mio assessorato come pure dal Presidente della
commissione di coordinamento.
Presidente
Pongo in votazione l'emendamento
sostitutivo dell'articolo 21.
Esito della votazione:
Presenti: 30
Votanti: 22
Favorevoli: 20
Astenuti: 8 (Aloisi, Beneforti, Chiofalo, Lanièce, Limonet,
Maquignaz, Pascale e Ricco)
Contrari: 2
Il Consiglio approva.
Presidente
Do lettura e pongo in votazione
l'articolo 22:
Articolo 22 Dichiarazione d'urgenza
1. La presente legge è dichiarata urgente ai sensi del comma tre
dell'ar-ticolo 31 dello Statuto speciale ed entrerà in vigore il
giorno successivo a quello della sua pubblicazione nel Bollettino
Ufficiale della Regione.
Esito della votazione:
Presenti: 30
Votanti: 26
Favorevoli: 26
Astenuti: 4 (Aloisi, Gremmo, Pascale e Riccarand)
Il Consiglio approva.
Presidente
Ha chiesto la parola, per dichiarazione
di voto, il Consigliere Pascale.
Pascale (PSI)
Noi siamo d'accordo sul merito della
legge, però mi pare di aver capito che la votazione sia
illegittima, perché andiamo ad approvare una legge che prevede
impegni di spesa sulla base di un bilancio che non esiste ancora
perché non è stato vistato.
Ci sono quindi motivi di illegittimità, che saranno rilevati dal
Presidente della commissione di coordinamento, per cui anziché
affrettare i tempi, li ritarderemo.
Noi quindi, per questo motivo, ci asterremo precisando che sui
contenuti di merito della legge siamo d'accordo.
Presidente
Ha chiesto la parola il Consigliere
Ricco.
Ricco (DC)
Condivido in pieno quanto detto dal
collega Pascale.
Presidente
Pongo in votazione la legge nel suo
insieme:
Presenti: 29
Votanti: 25
Favorevoli: 25
Astenuti: 4 (Aloisi, Gremmo, Pascale e Riccarand)
Il Consiglio approva.
Il Consiglio viene sospeso.
