Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 287 del 30 ottobre 1972 - Resoconto
OGGETTO N. 287/72 - Ventilata soppressione degli Uffici del
Registro di Donnaz e di Morgex. (Approvazione di ordine del
giorno)
Montesano (P.S.D.I.)
- Arrivati a questo punto, io vorrei
proporre al Consiglio di iniziare domani l'esame dell'ordine del
giorno sul punto 25; perché questa sera abbiamo ancora da approvare
due ordini del giorno, uno presentato, come è stato stabilito
questa mattina, dai Consiglieri Tonino, Manganoni, Pedrini e
Freppaz in merito all'Ufficio del Registro di Donnaz, e l'altro
presentato dal Consigliere Pollicini in merito alla questione
EGAM.
Io prego il Consigliere Segretario di leggere prima l'ordine del
giorno per l'ufficio del registro e poi passeremo...
Prego.
Tonino (P.C.I.)
- Io sono stato sollecitato dai colleghi
di fare una piccola modifica al 4° comma dell'ordine del giorno,
cioè "visto l'ordine del giorno presentato dai sindaci della Bassa
Valle", invece si dice "dai sindaci e dai consiglieri regionali
della Bassa Valle", aggiungere i consiglieri regionali della Bassa
Valle.
Andrione (U.V.)
- "Il Consiglio regionale della Valle
d'Aosta appreso che da parte del Ministero delle Finanze si
intenderebbe sopprimere l'Ufficio del Registro nel Comune di
Donnaz, preoccupato per i gravi inconvenienti che detta
soppressione comporterebbe per le popolazioni della Bassa Valle
costretta a lunghi viaggi e conseguente perdita di tempo, di denaro
e relativo disbrigo di qualsiasi pratica inerente a tale
ufficio;
Considerato tale soppressione ingiustificata, tenuto conto del
rilevante lavoro che attualmente svolge detto ufficio;
Visto l'ordine del giorno presentato dai sindaci e dai
consiglieri regionali della Bassa Valle nel quale esprimono le loro
gravi giustificate preoccupazioni;
IL CONSIGLIO REGIONALE
DELIBERA
di dare mandato al Presidente della Giunta regionale di volersi
interessare tempestivamente presso gli organismi competenti al fine
di evitare che tale soppressione avvenga.
F.to: Tonino - Manganone - Pedrini - Freppaz".
Tonino (P.C.I.)
- Propongo ancora questo: "visto l'ordine
del giorno già votato dai sindaci e dai consiglieri della Bassa
Valle".
Montesano (P.S.D.I.)
- C'è una modifica?
Tonino (P.C.I.)
- C'è una modifica: "visto l'ordine del
giorno già votato dai sindaci e dai consiglieri regionali della
Bassa Valle", già votato, perché questo ordine del giorno è stato
votato in sala consiliare del Comune di Donnaz, "già votato".
Montesano (P.C.I.)
- Allora senz'altro, Consigliere
Tonino, lei passi, per favore, questa modifica che votiamo assieme
all'ordine del giorno che è stato letto, la passi qui al Segretario
del Consiglio in modo che votiamo il tutto.
Siggia (P.C.I.)
- "Già votato dai consiglieri regionali
nella sala del Comune di Donnaz".
Andrione (U.V.)
- Ma allora non si dovrebbero mettere i
consiglieri regionali perché lo voterebbero due volte.
Montesano (P.S.D.I.)
- Un attimo solo, chiariamo un po',
io vorrei vedere un po' questo:
"visto l'ordine del giorno già
votato dai Sindaci e dai Consiglieri regionali della Bassa Valle
nel quale esprimono le loro gravi e giustificate
preoccupazioni"
- non ho capito l'osservazione che viene
fatta.
Andrione (U.V.)
- I Consiglieri della Bassa Valle lo
voterebbero due volte, una seconda volta.
Dolchi (P.C.I.)
- Ma non è lo stesso, fa rifermento ad un
altro ordine del giorno.
Tonino (P.C.I.)
- "Votato in sala del Consiglio comunale
di Donnaz".
Montesano (P.S.D.I.)
- La parola all'Assessore
Lustrissy.
Lustrissy (D.P.)
- Io vorrei brevemente richiamare
l'attenzione del Consiglio sul problema che si pone anche per
Morgex; il Sindaco di Morgex ha già fatto pervenire
all'Amministrazione regionale, credo al Presidente della Giunta,
una richiesta in tal senso, però chiederei l'integrazione
nell'ordine del giorno anche per l'alta Valle del Comune di Morgex,
perché è lo stesso problema.
Montesano (P.S.D.I.)
- Sì, allora questo quarto
punto...
Andrione (U.V.)
- Basta aggiungere, al punto primo
"di
Donnaz e di Morgex"
.
Montesano (P.S.D.I.)
-
"appreso che da parte del
Ministero delle Finanze si intenderebbe sopprimere l'Ufficio del
Registro del Comune di Donnaz" "gli Uffici del Registro"
, siete
d'accordo?
"Gli Uffici del Registro... visto l'ordine già votato dai
Sindaci e dai Consiglieri regionali"
, ecco qui che io ho il
dubbio, il dubbio dei Consiglieri regionali che vanno a votare nel
Comune - votato dai Sindaci, ma non si può votare, voi non potete
votare in un Consiglio comunale
... (Voci)..."Visto l'ordine del
giorno già votato dai Sindaci e"
se noi mettiamo
"nella
riunione dei Sindaci e dei Consiglieri regionali"
; no, ma
vogliono che venga messo Sindaci e Consiglieri regionali; no
potrebbe andare anche così, non inficia niente, soltanto che
giustamente non l'abbiamo votato in Comune, l'avete votato così in
un Assemblea; io non ho nulla in contrario. Allora il Consiglio ha
bisogno di altre delucidazioni? Mi sembra che sia chiaro con queste
modifiche e aggiunte che sono state fatte, quindi è chiamato a
votare ancora.
Tonino (P.C.I.)
- La proposta fatta dall'Assessore
Lustrissy adesso, in quella Assemblea noi abbiamo votato per
l'Ufficio del Registro di Donnaz.
Andrione (U.V.)
- Quando noi diciamo gli Uffici del
Registro di Donnaz e di Morgex al primo punto possiamo anche
richiamare quell'ordine.
Montesano (P.S.D.I.)
- Mettiamo
"visto l'ordine del
giorno già votato"
.
Tonino (P.C.I.)
- Visto anche l'ordine del giorno, perché
altrimenti noi non l'abbiamo votato.
Montesano (P.S.D.I.)
- Ecco, non lo rileggiamo perché
tutti oramai ne sono edotti...
(Voci)
"...delle popolazioni
interessate" propongo io, va bene?
Andrione (U.V.)
- Sì, eccellente.
Montesano (P.S.D.I.)
-
..."costretto a lunghi viaggi e
conseguente perdita di tempo e di denaro per il relativo disbrigo
di qualsiasi pratica inerente a tale Ufficio; considerata tale
soppressione ingiustificata, tenuto conto del rilevante lavoro che
attualmente svolgono detti Uffici; visto anche l'ordine del giorno
già votato dai Sindaci e dai Consiglieri regionali della Bassa
Valle nel quale esprimono le loro gravi e giustificate
preoccupazioni; Il Consiglio regionale delibera di dare mandato al
Presidente della Giunta regionale di volersi interessare
tempestivamente presso gli organismi competenti al fine di evitare
che tale soppressione avvenga - che tali soppressioni
avvengano".
Chi è favorevole all'ordine del giorno alzi la mano - contrari?
Astenuti? - Il Consiglio approva.
