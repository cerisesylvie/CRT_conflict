Classificazione
TRASPORTI E VIABILITÀ
Trasporti
Impianti a fune



Oggetto del Consiglio n. 1333 del 25 maggio 2005 - Resoconto
OGGETTO N. 1333/XII - Progetto della nuova funivia del Monte
Bianco. (Interpellanza)
Interpellanza
Premesso che è stata avviata la procedura di valutazione di
impatto ambientale del progetto della nuova Funivia del Monte
Bianco;
Evidenziato che la nuova Funivia si attesta a Punta
Helbronner su una piattaforma che è in parte in territorio italiano
ed in parte in territorio francese;
Rilevato che il progetto di nuova Funivia prevede una portata
notevolmente superiore non solo al vecchio impianto sul versante
italiano, ma superiore anche alla portata della moderna funivia
che, sul versante francese, da Chamonix raggiunge l'Aiguille du
Midi;
Evidenziato che tale funivia arriva nel cuore del massiccio
del Monte Bianco, in un'area cioè di grande pregio
naturalistico;
Ricordato che da ormai oltre un decennio, in attesa di un
assetto di tutela più incisivo, è stato istituito un organismo
transfrontaliero denominato
Conférence Transfrontalière
Espace Mont-Blanc che ha, fra l'altro, il compito di esprimere un
formale parere su tutti i progetti che possono avere significative
ripercussioni sul massiccio del Monte Bianco;
Evidenziato che l'Assessore regionale al Territorio della
Valle d'Aosta è anche uno dei tre Vicepresidenti della
CTMB;
i sottoscritti Consiglieri regionali
Interpellano
l'Assessore competente per sapere:
1) in quali riunioni la Conférence Transfrontalière Espace
Mont-Blanc (CTMB) ha esaminato il progetto di nuova Funivia del
Monte Bianco e quali documenti sono stati prodotti;
2) quali rilievi sono stati espressi dalla CTMB in merito al
progetto di Funivia e quale divulgazione è stata data o si intende
dare ai documenti di analisi e valutazione;
3) se la CTMB ha presentato o intende presentare osservazioni
sul progetto nell'ambito della procedura di valutazione di impatto
ambientale;
4) se è stato definito un progetto transfrontaliero per la
sistemazione dell'intera piattaforma di Punta Helbronner.
F.to: Riccarand - Curtaz - Squarzino Secondina
Président - La parole au Conseiller Riccarand.
Riccarand (Arc-VA) - Scopo di questa interpellanza è conoscere
in che modo la Conferenza transfrontaliera "Espace Mont Blanc" ha
affrontato, esaminato e valutato il progetto di nuove funivie del
Monte Bianco. Come è noto, il nostro gruppo è favorevole al
rifacimento dell'impianto che arriva a Punta Helbronner, però siamo
critici rispetto ad alcune scelte che sono state fatte e poniamo il
problema delle caratteristiche che deve avere l'impianto. Parliamo
di un progetto che arriva nel cuore del massiccio del Monte Bianco,
una montagna che ha una forte rilevanza dal punto di vista
naturalistico, simbolico, culturale, siamo nel cuore di un'area che
ha un valore internazionale e che ha anche necessità di una
cooperazione di carattere internazionale e transfrontaliera, quindi
ogni intervento che va a ricadere in quest'area ha una particolare
rilevanza e deve essere gestito con una particolare cautela dal
punto di vista ambientale.
Siamo ad un passaggio molto importante rispetto al progetto di
rifacimento della funivia del Monte Bianco, perché siamo
nell'ambito della procedura di valutazione di VIA, si tratta di
valutare la compatibilità ambientale di certe soluzioni, della
portata, dei volumi che vengono edificati, delle caratteristiche
dell'impianto, dell'impatto generale dello stesso sul territorio.
Siamo quindi in un momento di grande importanza e vorremmo capire
quale ruolo intende svolgere la Conferenza transfrontaliera "Espace
Mont Blanc", di cui l'Assessore al territorio è Vicepresidente,
rispetto alla problematica complessiva di questo impianto.
Vi è un problema rilevante determinato dal progetto preliminare,
che è un problema di portata di questo impianto, perché il progetto
prevede una portata superiore all'impianto che si va a smantellare,
non solo, prevede una portata addirittura superiore a quella
dell'impianto ben più moderno che è già in funzione sul versante
francese, impianto che collega Chamonix con l'Aiguille du Midi, con
una tendenza ad una rincorsa ad aumentare la portata delle funivie
che vanno sul Monte Bianco, che pone dei problemi dal punto di
vista dell'impatto ambientale. Vi è un problema di volumi che
vengono realizzati in alta quota, perché con i volumi che si
prevede di realizzare al Pavillon e a Punta Helbronner si va a
quadruplicare i volumi che attualmente esistono, quindi anche qui
si tratta di costruzioni in alta quota che hanno un impatto
notevole. Vi è un problema di coordinamento transfrontaliero,
perché la piattaforma di arrivo della funivia a Punta Helbronner è
solo in parte sul territorio italiano, in parte è sul territorio
francese e non ci risulta vi sia un coordinamento transfrontaliero
per intervenire su tutta la piattaforma, così come non vi sia
chiarezza rispetto ai destini futuri del collegamento fra Punta
Helbronner e l'Aiguille du Midi. Non ci risulta che finora la
Conferenza transfrontaliera "Espace Mont Blanc" abbia discusso...
e, quando parlo di Conferenza, mi riferisco alla riunione
dell'organismo, con una rappresentanza definita, con rappresentanti
dei 3 versanti: italiano, francese e svizzero, che si riunisce 3
volte all'anno e che esamina l'ordine del giorno, discute e prende
posizione. Non ci risulta che finora la Conferenza transfrontaliera
"Espace Mont Blanc" abbia discusso il progetto, abbia definito una
linea e ci troviamo nella situazione in cui il 27 maggio scadono i
termini per le osservazioni al VIA rispetto al progetto.
Ci aspettiamo che siano depositate osservazioni da parte della
Conferenza transfrontaliera "Espace Mont Blanc", ma ci chiediamo
come questo possa avvenire visto che non ci risulta che nelle
ultime riunioni della conferenza si sia discusso di tale tema, a
meno che non vi sia una riunione di cui non siamo al corrente in
questi giorni. Eppure l'Assessore, che è anche Vicepresidente della
conferenza, nella seduta del 2 luglio 2004 della Conferenza
transfrontaliera "Espace Mont Blanc", aveva annunciato, su precisa
domanda di una rappresentante delle associazioni ambientaliste che
partecipa come osservatrice alla conferenza, che la conferenza
avrebbe affrontato la questione e avrebbe preso una posizione
nell'ambito della procedura di VIA. Da qui deriva l'iniziativa da
noi presentata, che ha lo scopo di capire in che modo questo
organismo transfrontaliero sta affrontando tale tematica e che voce
vuole avere in capitolo rispetto alle scelte che si intendono fare
sulla funivia del Monte Bianco.
Président - La parole à l'Assesseur au territoire, à
l'environnement et aux ouvrages publics, Cerise.
Cerise (UV) - Le projet de réfection du téléphérique
Entrèves-Pavillon-Pointe Helbronner a été déposé auprès du Service
régional d'évaluation de l'impact sur l'environnement courant mars
2005 et ensuite l'avis relatif a été publié sur le Bulletin
officiel le 29 mars 2005. Conformément à l'engagement formellement
pris dans ce Conseil, la Conférence transfrontalière "Espace
Mont-Blanc" a été officiellement saisie du projet lors de sa séance
du 18 mars 2005, dans le but de formuler ses observations dans le
cadre de la procédure d'évaluation de l'impact sur l'environnement.
Compte tenu du délai de 2 mois à partir du 29 mars pour déposer les
observations et vu que la prochaine séance de la conférence
transfrontalière se tiendra le 1er juillet, la conférence elle-même
a décidé le 18 mars de déléguer cette compétence au comité
exécutif. C'est donc le comité exécutif qui, après examen
approfondi du dossier, lors de sa séance du 20 mai 2005 à Martigny,
a finalisé ses observations, qui figurent dans un document détaillé
et argumenté.
Je tiens à rajouter que la Conférence transfrontalière "Espace
Mont Blanc", dans le souci de donner à tous les partenaires
intéressés la possibilité de s'exprimer sur ce dossier majeur,
avait décidé, le 18 mars dernier, sur ma même proposition, que tous
les sujets intéressés pouvaient formuler leurs observations à ce
sujet, sachant que leur avis aurait été joint au document élaboré
par le comité exécutif. Comme il figure dans le procès verbal de la
Conférence transfrontalière "Espace Mont Blanc" du 18 mars, je
tiens à souligner que cette possibilité a été offerte non seulement
aux membres de la conférence, mais aux observateurs aussi et, par
conséquent, aux différentes associations de protection de la
nature, mais aucune observation n'a été déposée.
Pour ce qui est de la deuxième question, les observations
formulées portent essentiellement sur quelques aspects. D'abord le
projet a été confronté aux recommandations contenues dans l'étude
sur les "milieux sensibles" de l'"Espace Mont Blanc", en
particulier avec la carte du zonage type qui envisage, pour le
secteur touché par le projet, 3 zones: la zone "U" - espaces
urbains -, pour la partie aval; la zone "C" - espaces de valeur
paysagère ou naturelle moyenne ou grande, présentant des situations
relativement critiques - et, enfin, zone "N1": espaces naturels
dignes d'un accord international, pour la partie de la ligne sise
en amont. Le comité exécutif a relevé: le caractère strictement
local du choix du site d'implantation de la gare de départ et
l'appréciation du programme de récupération environnementale et de
valorisation de La Palud, en cohérence avec les objectifs de
l'"Espace Mont Blanc" pour la réhabilitation des zones U; le
constat de la volonté de recentrer les activités de loisir et
d'accueil du public au niveau du Pavillon, ce qui permettrait de
détendre la pression sur le site d'Helbronner, en cohérence avec
les objectifs de l'"Espace Mont Blanc" pour la protection de la
zone "N1" et la valorisation des zones "C". Une appréciation
globale du dossier a donc permis de constater que les choix opérés
apportent des garanties quant à la capacité du projet à respecter
les préconisations de l'étude "Milieux sensibles". Plus
ponctuellement le comité exécutif a formulé une série de
recommandations: la demande de prévoir une concertation avec les
autorités françaises quant à la gestion de la fréquentation
hivernale de la Vallée Blanche; la nécessité d'acter que le nouveau
projet n'impliquera pas de futurs projets sur le site du Col du
Géant, tels que le ski d'été; le constat sur l'indépendance de ce
projet par rapport au devenir du petit appareil français
"télécabine des glaciers" et, face au constat que le projet ne
concerne que les structures sur le versant italien, la demande
qu'une concertation soit instituée avec les responsables français
afin d'appréhender de façon globale et cohérente les installations
sites sur le site d'Helbronner. Cette analyse du dossier sera
rendue lors de la prochaine séance de la Conférence
transfrontalière "Espace Mont Blanc", programmée pour le 1er
juillet 2005, dans le cadre de laquelle le document sera présenté
et illustré de façon détaillée.
Le document élaboré par le Comité exécutif de l'"Espace Mont
Blanc", qui vient d'être finalisé suite à la séance de vendredi 20
mai dernier, est actuellement en cours d'envoi au Service régional
de l'impact sur l'environnement et devrait arriver avant de
l'instruction.
Enfin, la plate-forme de Pointe Helbronner se trouve en
territoire part italien et part français, un projet global ne
pourra être établi que par le biais d'une étroite coordination
entre les différentes entités concernées - communes, sociétés
concessionnaires, Etats -, comme demandé par l'"Espace Mont Blanc"
dans les recommandations que je viens de vous illustrer.
Président - La parole au Conseiller Riccarand.
Riccarand (Arc-VA) - Prendiamo atto che il 20 maggio non la
conferenza transfrontaliera, ma quanto meno il "comité exécutif" ha
esaminato la questione e ha definito un documento che verrà
trasmesso nell'ambito della procedura di VIA. Dalla sintesi di
questo documento che ci ha fatto l'Assessore non abbiamo sentito un
riferimento rispetto ad un nodo che ci sembra centrale rispetto a
tale progetto: la portata di questo impianto, così come non abbiamo
sentito rilievi sui volumi che vengono realizzati al Pavillon e a
Punta Helbronner; comunque, ci riserviamo di valutare questo
documento quando ne avremo il testo, quando sarà depositato il VIA
e quando sarà pubblico. Sicuramente questo sarà uno dei numerosi
documenti che saranno depositati nell'ambito della procedura di VIA
e ci auguriamo che il Comitato tecnico per l'ambiente, come la
Giunta, facciano una valutazione meditata di tutte le osservazioni
che verranno presentate, perché ci troviamo di fronte a delle
scelte che hanno delle ricadute ambientali e un significato
culturale che sono di rilevante importanza.
Per quanto riguarda la questione della piattaforma di Punta
Helbronner, non possiamo che sottolineare ancora una volta
l'assurdità di questa situazione, cioè l'assurdità di un progetto
che ha una forte valenza transfrontaliera, in cui si richiama anche
il ruolo di organismi di carattere transfrontaliero, eppure è un
progetto che ancora oggi prevede un intervento limitato alla parte
di piattaforma sul versante italiano e nulla dice rispetto
all'intervento sulla parte francese. Questo non depone a vantaggio
e a favore di tale progetto, non depone a vantaggio e a favore dei
livelli di cooperazione transfrontaliera, di cui molto si parla,
ma, quando ci troviamo di fronte a passaggi molto delicati, questo
non si verifica e questo non si verifica anche rispetto alla
portata dell'impianto, perché andare continuamente ad incrementare
la portata dell'impianto - prima sul versante francese, adesso sul
versante italiano superando quello francese, poi domani si vorrà
incrementare sul versante francese - significa alimentare una
rincorsa al portare rapidamente grandi quantitativi di turisti in
alta quota, che non depone a favore di una fruizione turistica di
tipo nuovo del massiccio del Monte Bianco. Ci riserviamo di
esaminare a fondo questo documento, apprendiamo che vi sarà una
valutazione più approfondita e un dibattito nell'ambito della
conferenza transfrontaliera il 1° luglio e ci auguriamo che tale
dibattito possa portare a delle scelte correttive rispetto al
progetto che si sta esaminando per realizzare la nuova funivia del
Monte Bianco.
