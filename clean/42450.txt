Classificazione
ASSISTENZA SOCIALE
Disabili
ISTRUZIONE PUBBLICA



Oggetto del Consiglio n. 24 del 4 novembre 2020 - Resoconto
OGGETTO N. 24/XVI - Interrogazione: "Predisposizione di
azioni per garantire un insegnante di sostegno agli alunni con
disabilità nel caso di attivazione della DAD".
Bertin (Presidente) -
Passiamo al punto 8 all'ordine del
giorno. Per il Governo risponde l'assessore Caveri, ne ha
facoltà.
Caveri (VDA UNIE) -
Ringrazio molto i colleghi di avere
presentato questo sindacato ispettivo, perché si tratta di un tema
che mi sta molto a cuore. Partirei, prima di dare delle risposte
puntuali, proprio da una delle prime esperienze che ho avuto nel
ruolo di assessore, cioè l'incontro con una mamma di un ragazzo
autistico che mi ha raccontato le difficoltà che ha avuto suo
figlio, le regressioni che ha avuto suo figlio, in occasione del
lockdown
, perché va detto che nella primissima parte
dell'emergenza effettivamente questa questione dei disabili non era
stata completamente messa a fuoco.
Non dobbiamo permetterci cose di questo genere, aspettiamo
quest'ultimo DPCM che sta arrivando in queste ore, ma devo dire che
se voi andate a vedere il punto 3 dell'ordinanza regionale recente
noi abbiamo specificato come nella DAD ci debba essere la piena
attenzione nei confronti del rispetto dei disabili e lo ribadiremo,
nel caso in cui venisse emanata una nuova ordinanza, anche rispetto
al fatto che, come lei sa, probabilmente la didattica a distanza, a
seconda che si sia zona arancione o si sia zona rossa, verrà
allargata a parte della scuola media inferiore.
La prima domanda. Tenendo presenti i principi di contitolarità
dell'insegnante di sostegno e di corresponsabilità educativa di
tutti gli insegnanti della classe, si ricorda come l'insegnante di
sostegno venga assegnato alla classe, non solo all'alunno con
disabilità, perché la sua funzione, oltre a essere quella di
supportare l'alunno, consiste anche nel rafforzare la capacità
inclusiva del
team
dei docenti e del gruppo dell'intera
classe. Perciò la didattica a distanza, anche per l'alunno con
disabilità, può essere svolta da tutto il team docente o consiglio
di classe, in accordo con la famiglia e valutata la fruibilità
della stessa da parte del singolo alunno, prevedendo anche
eventuali altre forme di contatto.
Il piano scuola 2020 prevede che l'amministrazione centrale, le
Regioni, gli enti locali e le scuole, ciascuno secondo il proprio
livello di competenza, operino per garantire la frequenza
scolastica in presenza degli alunni con disabilità con il
coinvolgimento delle figure di supporto. Per tali alunni il punto
di riferimento è questo piano educativo individualizzato, assieme
all'impegno delle diverse amministrazioni per garantire la
frequenza in presenza. Laddove la frequenza non sia possibile, le
linee guida per la didattica integrata prevedono che ogni
istituzione scolastica definisca le modalità di realizzazione della
didattica integrata con un proprio piano che deve essere approvato
dal collegio dei docenti e deliberato dal consiglio di
istituto.
Le stesse linee guida che hanno orientato la definizione del
piano della didattica delle singole istituzioni scolastiche,
prevedono una particolare attenzione agli alunni con bisogni
educativi speciali, i BES come si dice con un acronimo, che può
concretizzarsi in diverse possibilità, come la didattica in
presenza, la didattica a distanza, la didattica complementare in
presenza e a distanza e altre forme di intervento educativo a
distanza o ancora percorsi di istruzione domiciliare, laddove le
norme per l'emergenza sanitaria lo permettano.
Apro solo una parentesi riferendomi proprio a quel caso
specifico. In quel caso alcuni operatori si erano recati a casa del
ragazzino autistico, ma quello purtroppo all'epoca cozzava con le
norme di tipo sanitario.
Centrale è pertanto il ruolo delle singole scuole che devono
tradurre le indicazioni nello specifico contesto di azione, per
definire delle soluzioni concrete realizzabili e che tengano conto
dei bisogni del singolo alunno con disabilità.
La Sovrintendenza agli studi ha garantito il necessario supporto
alle istituzioni scolastiche già a partire dal mese di marzo. Le
farò avere la risposta scritta per evitare un lungo elenco, se lei
consente, di tutte le cose che sono state fatte. Credo da questo
punto di vista che il meglio ancora non sia stato fatto e si
debbano veramente trovare delle soluzioni.
Una cosa importante è che c'è stato un questionario inviato alle
scuole per capire come le cose abbiano funzionato e devo dire che
questi questionari sono utili per delle indicazioni per il futuro,
soprattutto per rimodulare l'attività degli operatori di sostegno,
finalizzata al supporto per la didattica digitale integrata per gli
alunni con disabilità. In collaborazione con la società dei servizi
di cui gli operatori sono dipendenti, abbiamo diffuso ai dirigenti
scolastici le linee di indirizzo per una scuola inclusiva che
affrontano temi pedagogici importanti e che devono essere condivisi
dalle istituzioni scolastiche, naturalmente il potenziamento
dell'organico degli operatori di sostegno.
Da questo punto di vista va detto che il numero degli operatori
di sostegno in questi anni è cresciuto moltissimo: si è passati da
un centinaio a circa 160. Questo devo dire che sarà anche oggetto
di un approfondimento, per capire come mai c'è stato un aumento:
maggiore sensibilità? ci sono nuovi tipi di disabilità che si
manifestano? Credo che sia un tema molto importante. Quello che è
sicuro è che tutte queste azioni coordinate funzionano nella misura
in cui, e questo è avvenuto con un gruppo di lavoro, si prendono in
carico non solo i ragazzi ma anche le famiglie, per cui in questo
gruppo di lavoro interistituzionale regionale sono presenti anche
delle persone che sono emanazioni delle associazioni delle famiglie
di alunni con disabilità.
Le farò avere il testo completo nelle parti più tecniche, ma
credo che dal punto di vista politico non si possa che essere
d'accordo sul fatto che non bisogna, in una fase così emergenziale
e così delicata, lasciare indietro nessuno.
Presidente -
Per la replica il consigliere Manfrin, ne ha
facoltà.
Manfrin (LEGA VDA) -
Grazie Assessore, lei ha iniziato il
suo intervento con una piccola digressione e la farò anch'io. Così
come durante la crisi Covid della prima fase, così come durante
tutta la consiliatura che la Lega ha affrontato a partire dal 2018,
l'attenzione verso chi vive delle difficoltà e vive in una
situazione di grave difficoltà doppia quando ci sono crisi di
questo tipo, continua a sussistere. A questo proposito voglio
esprimere anche una parziale soddisfazione nel merito di quelle che
sono state le conferenze stampa che sono state fatte, non la prima
ma quelle successive: avevamo chiesto che ci fosse un interprete
della lingua dei segni per rendere comprensibili le conferenze
stampa o, in alternativa, che ci fosse con la distanza dovuta
l'abbassamento della mascherina per far leggere il labiale per
coloro che chiaramente hanno problemi di udito. Questo è stato
fatto a partire però dalla seconda conferenza stampa, a seguito di
un nostro
tweet
dove abbiamo dovuto ricordare per l'ennesima
volta la necessità. Per lo meno, dopo l'ennesimo richiamo almeno
questo adattamento c'è stato.
Veniamo invece a questo tema. Come giustamente è stato detto
quella della didattica a distanza è una necessità impellente,
perché abbiamo purtroppo ovviamente il bisogno di non lasciare
indietro nessuno, così come è stato detto, e il problema vero che
non è stato considerato durante la prima fase è che i ragazzi che
hanno delle disabilità hanno necessità di una mediazione durante la
didattica, sia essa a distanza che in presenza, e la mancanza di un
insegnante di sostegno che possa offrire questa mediazione
dell'insegnamento diventava assolutamente problematica, quindi è
necessario aprire un
focus
.
Ci ha ricordato, Assessore, che nella vostra ordinanza avete
parlato del settore della didattica a distanza con particolare
attenzione verso la disabilità, ne prendiamo atto. Prendiamo atto
anche che questa ordinanza arriva dopo la presentazione della
nostra interrogazione e quindi siamo lieti di aver fornito uno
spunto e un pungolo per quanto riguarda ovviamente la vostra azione
politica e di governo.
Però ho rilevato una criticità, un dubbio che mi potrà essere
magari tolto anche nella risposta in formula scritta, ovvero lei ci
ha detto che le linee guida dicono che ogni istituzione deve
approvare un proprio piano. Vedo in questo una debolezza, nel senso
che, fatta salva l'autonomia scolastica, probabilmente c'è bisogno
di un coordinamento, perché magari un'istituzione non affronti il
problema in una maniera e un'altra istituzione affronti il problema
in una maniera completamente opposta, creando magari delle
disparità con modelli che possono funzionare in un caso e modelli
che possono non funzionare in un altro. Magari sarà anche il caso
di vedere effettivamente quello che sarà il modo, il metodo di
affrontare la criticità da parte di ogni istituzione
scolastica.
Ci ha parlato dei questionari che sono stati somministrati. Le
chiedo eventualmente di sapere: non ho capito a chi siano stati
somministrati, penso alle famiglie a questo punto, oppure alle
istituzioni scolastiche e se questi risultati eventualmente sono
accessibili e quindi si possono esaminare, magari possono essere
allegati alla risposta scritta che così cortesemente ci vuole
inviare, così almeno avremo anche noi un metro di giudizio e
vedremo quelli che saranno i risultati.
Quello che ritengo importante, è stato detto, è un aumento degli
insegnanti che si occupano di disabilità. Effettivamente vedremo e
sarà interessante andare a vedere se effettivamente ci sarà un
aumento e da cosa sarà dipeso questo aumento. So che è stata
inviata, e le chiedo conferma, una lettera da parte degli
insegnanti cosiddetti di sostegno all'Assessore, a lei quindi, così
mi è stato comunicato. Lei ovviamente mi risponde che non è stato
inviato niente; io ho parlato con alcuni rappresentanti, quindi
chiederò di avere copia e a questo punto chiederò di reiterare
l'invio in maniera che così potremo addivenire anche a un esame di
quelle che sono le problematiche esposte all'interno di questa
lettera e fare in modo che si possano affrontare a questo punto in
maniera più approfondita, anche perché, ripeto, come giustamente
lei ha visto ci sono persone, come giustamente ha ricordato, ci
sono ragazzi che hanno vissuto veramente molto male questo
lockdown,
non soltanto ragazzi con disabilità, io stesso ho
visto molti ragazzi che alleno e che ho visto a sprazzi durante il
lockdown
,
spesso in dirette e quant'altro, che hanno
purtroppo riportato veramente delle gravi criticità durante questa
crisi. Quindi sarà ancora più importante impegnarci affinché chi
già soffre di disabilità, non abbia ulteriori problemi rispetto
agli altri compagni.
