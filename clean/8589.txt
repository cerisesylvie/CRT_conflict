Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3090 del 7 ottobre 1987 - Resoconto
OGGETTO N. 3090/VIII - CONCESSIONE DI UN FINANZIAMENTO IN
CONTO CAPITALE, PER LA REALIZZAZIONE DI OPERE PUBBLICHE, AL COMUNE
DI AOSTA.
PRESIDENTE:
Do lettura della deliberalizione in
oggetto:
IL CONSIGLIO
Vista la richiesta del Sindaco del
Co
mune di Aosta, in
data 22 giugno 1987, diretta ad ottenere un finanziamento in
c/capitale nelle spese per la realizzazione di opere pubbliche per
un ammontare complessivo di L. 5.000.000.000= (cinquemiliardi) così
ripartito:
L. 850.000.000 - interventi nel campo urbanistico
L. 500.000.000 - ristrutturazione stabili quartiere
Cogne
L. 500.000.000 - interventi nel campo idrico
L. 100.000.000 - arredo urbano e interventi nel campo
ambiente
L. 200.000.000 - arredo ambientale
L. 50.000.000 - concorso idee per aree a ovest città
L. 100.000.000 - impermeabilizzazione parcheggio P.za
Narbonne
L. 300.000.000 - interventi negli impianti sportivi
L. 900.000.000 - indennità di esproprio per opere
urbanizzazione
L. 500.000.000 - interventi vari nella viabilità
L. 800.000.000 - progettazione opere pubbliche varie
L. 200.000.000 - interventi indicati da consigli di zona;
Ritenuto di aderire alla richiesta di cui trattasi, dato il
rilevante interesse pubblico, mediante la concessione di un
finanziamento in c/capitale di f
.
4.500.000.000;
DELIBERA
1°) di approvare la copertura, con fondi regionali, delle
spese per la realizzazione delle opere di interesse pubblico nel
Comune di Aosta elencate in premessa, per un importo complessivo di
£. 4.500.000.000= (quattromiliardi cinquecentomilioni);
2°) di rinviare a successivi provvedimenti deliberativi
l'approvazione e
l'impegno dell'importo in argomento, di f.
4.500.000.000=, in relazione allo stato di avanzamento dei singoli
lavori.
PRESIDENTE:
Ha chiesto la parola il Presidente della
Giunta, Rollandin; ne ha facoltà.
ROLLANDIN (U.V.):
Je crois que la liste des interventions
qui sont prévues par cette délibération concerne les requêtes que
l'Administration communale a présentées; au-delà des interventions
qui sont prévues par les différentes communes, nous avons cru
indispensable d'envisager cette subvention extraordinaire comme
nous l'avions déjà prévue en 85 - 86 (en 85, la somme de 2
milliards 155 millions avait été allouée et en 86 quelque 7
milliards, pour les exigences du quartier Cogne et le bâtiment de
la mairie).
A présent nous pensons allouer 4 milliards et demi à la Commune
d'Aoste à titre de subvention pour: "interventi nel campo
urbanistico, ristrutturazione stabili quartiere Cogne, interventi
nel campo idrico, arredo urbano e interventi nel campo ambiente,
arredo ambientale, concorso idee per aree ovest città,
impermeabilizzazione parcheggio P.za Narbonne, interventi negli
impianti sportivi, indennità di esproprio per opere urbanizzazione,
interventi vari nella viabilità, progettazione opere pubbliche
varie, interventi indicati da consigli di zona", et ce suite à une
série de requêtes de la municipalité. Nous ne sommes pas en mesure
d'avoir le cadre complet des interventions nous permettant de dire
s'il s'agit des plus urgentes ou non, mais nous estimons néanmoins
nécessaire d'intervenir.
Voilà les raisons qui sont à la base de ce choix.
PRESIDENTE:
Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Nel dichiarare il mio voto
favorevole a questo provvedimento, aggiungo una considerazione
piuttosto amara e, nel contempo, chiederei al Presidente della
Giunta, che è così dinamico, di intervenire presso
l'Amministrazione comunale, perché Aosta "muore", Aosta "crepa",
Aosta è in una situazione di stallo e non sembra neppure una città.
Nonostante gli enormi finanziamenti ed i massicci interventi
dell'Amministrazione regionale di questi ultimi anni, la Giunta e
gli Amministratori comunali di Aosta sono in letargo e la città
"muore".
Signor Presidente, noi siamo preoccupati per questa situazione.
La nostra preoccupazione, ovviamente, non vuole essere interpretata
come una critica all'Amministrazione comunale di Aosta, tuttavia,
non si può amministrare la città in questo modo. Non crediamo che
sia questione di finanziamenti, perché questi ci sono; è
necessario, invece, che gli amministratori della città facciano
realmente qualche cosa. Non è più possibile che la città "muoia" o
che finisca per diventare, in pratica, invivibile. Manca un po' di
tutto, anche se non mancano i soldi per finanziare le varie
iniziative: mancano parcheggi e zone verdi, la piazza Chanoux viene
usata come un luna-park (quasi ogni giorno vi sorgono dei
capannoni) e vengono utilizzati luoghi importanti per
manifestazioni che potrebbero, tranquillamente, essere ospitate
altrove.
Voglia perdonare, il Presidente della Giunta, questa mia
amarezza, che vuole essere solo lo sfogo di un cittadino che da
oltre 25 anni vive ad Aosta. Voterò a favore di questo
finanziamento di 5 miliardi, augurandomi che qualcosa cambi e che
la Giunta comunale voglia effettivamente amministrare.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
Di solito, i gruppi, tranne in qualche
caso assolutamente eccezionale, sono favorevoli a concedere
finanziamenti ai comuni.
C'è da rilevare, però, che, in altri casi, come ad esempio per
l'acquisto del Quartiere COGNE, si è proceduto con un finanziamento
regionale piuttosto consistente, che ha prodotto un effetto di
qualche rilievo. Oggi, invece, quello che il Presidente della
Giunta ha letto prima, più che un programma di attività
straordinaria ed importante, sembra la lista della spesa: 50
milioni di qua, 100 milioni di là, per piccoli interventi...
(...Interruzione del Presidente ROLLANDIN...)
Ho capito, ma rilevo che il Comune, in aggiunta alle somme che
già gli vengono assegnate, così come vengono assegnate a tutti gli
altri comuni, per le opere che decide di fare e per finanziamenti
che la Regione stabilisce con proprie leggi, richiede somme
straordinarie per opere di questo tipo: 100 milioni per l'arredo
urbano, 100 milioni per l'impermeabilizzazione di un parcheggio,
300 milioni per interventi negli impianti sportivi... Dietro questa
cifra piuttosto consistente, pari a circa 4,5 miliardi, noi non
vediamo un progetto che migliori, in qualche modo, una parte di
un'opera o un quartiere in modo definitivo; vediamo, invece, che
tutta la spesa proposta è molto frammentata.
Noi preferiremmo dare 9 miliardi, piuttosto dei 4,5, per
un'opera o per un intervento, però, che rimanga o che lasci il
segno nella vita dei cittadini di Aosta. Abbiamo, invece,
l'impressione che, da una parte, ci sia una frammentazione della
spesa, risultato di una serie di interventi non coordinati da parte
del Comune, e che, dall'altra, ci sia una certa disponibilità un
po' "pelosa", della Giunta regionale, che è ben pronta ad
intervenire, anche perché credo che questi finanziamenti fossero
già previsti dal bilancio comunale di quest'anno. La Giunta
regionale, evidentemente, si è dimostrata disponibile ed ha inteso
favorire l'attività del Comune di Aosta, ma quest'ultimo non ha
saputo gestire autonomamente la propria politica economica, che
diventa sempre più dipendente da questi contributi della
Regione.
Noi voteremo a favore di questo provvedimento, ma vogliamo far
rilevare la presenza di questi aspetti negativi all'interno di un
provvedimento del genere.
PRESIDENTE:
Ha chiesto la parola il Consigliere Pascale;
ne ha facoltà.
PASCALE (P.S.I.):
Non posso parlare!
BALDASSARRE
(fuori microfono): Devi difendere Bich!
PASCALE (P.S.I.):
Quasi in ogni Consiglio, le specifiche
richieste avanzate dagli altri comuni vengono votate pressoché
all'unanimità, senza alcuna discussione; ogni volta, invece, che si
deve votare un contributo al Comune di Aosta, si trasferisce in
Consiglio regionale il "gioco delle parti" del Consiglio
comunale.
Io non capisco come si possa pretendere la presentazione di un
progetto complessivo o chiaro, per una semplice richiesta di
interventi come quella in discussione. Vorrei far notare che tale
richiesta è del 22 giugno e, quindi, nel momento della formulazione
del bilancio, il Comune di Aosta si è trovato "scoperto" in alcuni
investimenti ed ha chiesto il contributo della Regione. Il progetto
complessivo di programmazione della Giunta comunale, per la
valorizzazione di tutti gli aspetti del Comune, pertanto, deve
essere visto in sede di elaborazione del bilancio del Comune di
Aosta.
Mi sembra che si faccia proprio "il conto della serva"
nell'avanzare questo genere di critiche un po' qualunquistiche.
PRESIDENTE:
Ha chiesto la parola il Consigliere Bajocco;
ne ha facoltà.
BAJOCCO (P.C.I.):
Il Gruppo comunista ha votato sempre a
favore dei contributi elargiti ai vari comuni ed in special modo al
Comune di Aosta, anche perché alcuni Consiglieri qui presenti in
passato sono stati anche amministratori del Comune di Aosta.
Noi voteremo a favore di questa delibera, ma vorremmo che, anche
nel caso di un possibile futuro cambiamento politico a livello
comunale, l'Amministrazione regionale garantisse gli stessi
finanziamenti al Comune di Aosta. Quando ero amministratore del
Comune di Aosta e venivo qui a chiedere quattro spicchi di
elemosina, perché non avevamo neanche i soldi per pagare il
personale dipendente, notavo che gli Amministratori regionali
dell'epoca frapponevano grandissime difficoltà.
Noi siamo contenti della concessione di questi contributi al
Comune di Aosta, ma vorremmo che si continuasse nello stesso modo
anche in futuro ed anche con amministrazioni comunali di diverso
colore: rosse, nere, gialle, blu...
Concordo pienamente con quanto detto dal Consigliere Mafrica e
rivolgo al Consigliere Pascale l'invito a non "prenderci per i
fondelli". La città di Aosta ha certamente bisogno di un energico
intervento rivitalizzante e sarebbe stato preferibile che questi
4,5 miliardi venissero impiegati in una grande opera. È
perfettamente inutile, infatti, spendere 50 milioni per la
realizzazione di un concorso di idee per l'utilizzo di quelle
quattro aree verdi ad ovest della città. A mio parere, si tratta di
soldi buttati e preferirei, infatti, che fossero investiti in una
grande opera che rimanesse anche in futuro a testimonianza di un
impegno concreto e lungimirante.
Adesso, per esempio, l'Amministrazione regionale vuole
realizzare una Centrale del latte a Gressan: ben venga questa nuova
Centrale, ma fin da oggi dobbiamo studiare come utilizzare l'area
della vecchia Centrale del latte, nella periferia ovest della
città. Poiché si tratta di un'area piuttosto ampia, cerchiamo di
realizzarvi qualcosa di impegnativo e di duraturo, al servizio
della città.
PRESIDENTE:
Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Cercherò di essere breve, anche
perché non vorrei suscitare una polemica per un provvedimento che,
in linea di massima, ci vede tutti concordare sulla sua
utilità.
Vorrei dire al Consigliere Pascale che noi non ci prestiamo ad
alcun gioco delle parti o "della serva", perché, come
Amministratori regionali, ci stiamo rendendo conto di un fatto
grave: il Comune di Aosta, fino ad ora, ha ricevuto dalla Regione
ben 17 miliardi, quanto nessun altro comune d'Italia, oltre ai 18 o
20 miliardi già ricevuti per l'acquisto del quartiere COGNE. Tutto
ciò, ovviamente, può far piacere, specie a noi, che viviamo ad
Aosta, tant'è che abbiamo sempre votato finanziamenti analoghi,
così come voteremo anche questo.
Di fronte, però, ad un tipo di gestione che finge di
amministrare (ma che, in realtà, non amministra), di fronte ad una
parvenza di maggioranza politica, di fronte al continuo contrasto
tra amministratori vari ed Assessori, di fronte al totale
rilassamento del Comune di Aosta - poco fa ho parlato di assenza di
parcheggi, di aree verdi e di strutture valide, tant'è che, per
ospitare un incontro di pugilato, si è dovuti ricorrere ad una
struttura inidonea, perché manca un adeguato palazzetto dello sport
- ed alla presenza di situazioni che rendono la città non più
vivibile come una volta, anziché progredire si fa regredire la
città in modo più che evidente.
È necessario, pertanto, intervenire, anche se occorre stare
attenti al tipo di contributo, perché, con la politica del
contributo facile, si corre il rischio di amministrare male. Il
nostro compito, pertanto, non può essere definito "gioco", perché,
in assenza di un efficace interessamento comunale, il porre in
evidenza queste eventualità rientra tra le nostre funzioni di
Amministratori regionali.
Il mio precedente intervento voleva essere solo lo sfogo
personale, di un qualunque cittadino di Aosta, nei confronti di
questo provvedimento, tant'è che mi sono scusato con il Presidente
della Giunta. Ribadisco che il mio intervento precedente non aveva
alcun intento polemico nei confronti della maggioranza o dei
Consiglieri del Partito Socialista. Mi dispiace, invero, che il
Consigliere Pascale abbia usato delle parole che non rientrano nel
suo stile abituale, perché, con il mio intervento, avevo solo
voluto esprimere, ad alta voce, alcune considerazioni, in sede di
Consiglio, per ricordare a tutti che non è più possibile continuare
ad amministrare la città di Aosta in questo modo.
PRESIDENTE:
Ha chiesto la parola il Presidente della
Giunta, Rollandin; ne ha facoltà.
ROLLANDIN (U.V.):
Ce qui a été dit à propos de cette
délibération peut être interprété dans ce sens: on pouvait
présenter une délibération pour allouer à la Commune d'Aoste 4, 5
ou 6 milliards. Or, nous avons cru bon de donner la possibilité aux
différents conseillers d'évaluer la proposition de la Commune sans
juger du choix de ladite Commune.
Nous pouvons partager l'avis que si le programme avait été mieux
formulé il aurait mieux pu s'insérer dans une politique générale,
mais cela est une option de la Commune d'Aoste qui va compléter
toute une série d'interventions. En revanche, l'action de la Région
vise uniquement à aider l'action communale. Nous pourrons toujours
faire part des observations des conseillers à la Commune
d'Aoste.
PRESIDENTE:
Se nessuno chiede la parola, pongo in
votazione la deliberazione in oggetto:
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
