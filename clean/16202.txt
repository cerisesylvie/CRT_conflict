Classificazione
ATTIVITÀ CULTURALI


Resoconto integrale del dibattito dell'aula
Oggetto del Consiglio n. 2552 del 7 maggio 1997 - Resoconto
SEDUTA ANTIMERIDIANA DEL 7 MAGGIO 1997
OGGETTO N. 2552/X Concessione di un contributo di lire
10.000.000 alla Società dei Chitarristi valdostani di Aosta per
l'organizzazione del quinto corso internazionale di formazione e
perfezionamento di chitarra, ai sensi della legge regionale 20
agosto 1993, n. 69. Impegno di spesa.
Deliberazione Il Consiglio
Premesso che:
La legge regionale 20 agosto 1993, n. 69 disciplina la
concessione di contributi a favore di associazioni ed enti pubblici
e privati per attività ed iniziative a carattere culturale,
scientifico ed artistico, ed in particolare l'articolo 3
regolamenta l'assegnazione di contributi per manifestazioni
culturali e scientifiche;
I Sigg.ri Andrea De Vecchi e Gianni Nuti, rispettivamente
presidente e direttore artistico della Società dei Chitarristi
Valdostani di Aosta, hanno presentato, con lettere pervenute in
data 27 gennaio e 8 aprile 1997, una richiesta tendente ad ottenere
un contributo per l'organizzazione della quinta edizione del Corso
Internazionale di Formazione e Perfezionamento di Chitarra che si
terrà a Châtillon dal 3 luglio al 3 agosto 1997;
Il corso sarà tenuto dal M° Angelo Gilardino con i suoi
assistenti sigg.ri Luigi Biscaldi e Gianni Nuti, dai docenti Tilman
Hoppstock e Dusan Bogdanovic noti chitarristi, nonché dalla Dott.
Prof. Graziella D'Urso e si articolerà nei seguenti settori:
- musica per chitarra nei secoli XIX e XX;
- corso formativo con pratica di musica d'insieme;
- didattica della chitarra;
- la musica del barocco e la chitarra;
- la chitarra nella musica da camera;
- improvvisazione e contrappunto per chitarristi;
- lezione di anatomia e fisiologia della mano per musicisti.
La richiesta è corredata inoltre di un dettagliato preventivo
delle spese che ammontano a lire 33.095.000 così suddivise:
- Stampa e spedizione materiale pubblicitario Lire 3.000.000
- Compenso docenti Lire 26.295.000
- Rimborso spese docenti Lire 1.200.000
- Spese di segreteria Lire 2.600.000
I Servizi Culturali dell'Assessorato della Pubblica Istruzione
hanno provveduto all'istruttoria ed alla valutazione della domanda
ritenendola ammissibile a contributo, ai sensi dell'articolo 3
comma 3 e dell'articolo 8 comma 1 della legge regionale 20 agosto
1993, n. 69;
Il contributo può pertanto essere determinato in lire
10.000.000, corrispondente al 30 percento circa della spesa
preventivata, ai sensi dell'articolo 3 comma 1 della legge
regionale 20 agosto 1993, n. 69;
Visto l'obiettivo gestionale 2702 - gestione dei finanziamenti a
enti e privati per l'organizzazione di iniziative culturali e
scientifiche assegnato ai Servizi Culturali dell'Assessorato della
Pubblica Istruzione;
Richiamate le deliberazioni della Giunta regionale n. 6162 in
data 30 dicembre 1996 e n. 317 in data 3 febbraio 1997 concernenti
il bilancio di gestione della Regione per l'anno 1997 e per il
triennio 1997/1999, nonché la circolare applicativa n. 7 del 6
febbraio 1997 (prot. n. 320/SGT);
Visto il parere favorevole rilasciato dal Dirigente dei Servizi
Culturali dell'Assessorato della Pubblica Istruzione ai sensi
dell'articolo 72 della legge regionale n. 3/1956 e successive
modificazioni e del combinato disposto degli articoli 13 - comma 1
- lett. e) e 59 - comma 2 della legge regionale n. 45/1995, in
ordine alla legittimità della presente deliberazione;
Delibera
1) di approvare la concessione alla Società dei Chitarristi
Valdostani di Aosta (C.F. 91028140076) di un contributo di lire
10.000.000 (diecimilioni), pari al 30 percento circa delle spese
preventivate per l'organizzazione della quinta edizione del Corso
Internazionale di Formazione e Perfezionamento di Chitarra, ai
sensi dell'articolo 3 comma 1 della legge regionale 20 agosto 1993,
n. 69;
2) di approvare ed impegnare la spesa di lire 10.000.000
(diecimilioni) con imputazione al capitolo 57260 del bilancio della
Regione per l'anno 1997 ("Contributi ad enti e ad associazioni
culturali ed educativi per manifestazioni ed iniziative culturali e
scientifiche") richiesta n. 3510, che presenta la necessaria
disponibilità di fondi;
3) di provvedere alla liquidazione della spesa ai sensi
dell'articolo 58 della legge regionale 27 dicembre 1989, n. 90 e
successive modificazioni in applicazione dell'articolo 9 della
legge regionale 20 agosto 1993, n. 69;
4) di stabilire che il contributo in questione è soggetto alla
ritenuta d'acconto del 4 percento prevista dal D.P.R. n. 600 del 29
settembre 1973;
5) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente Se nessuno chiede la parola, pongo in votazione la
delibera in oggetto:
Presenti, votanti e favorevoli: 28
Il Consiglio approva all'unanimità
