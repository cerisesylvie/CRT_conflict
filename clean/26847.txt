Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 89 del 17 aprile 1972 - Resoconto
OGGETTO N. 89/72 - Concessione di contributi per la
ricostruzione di case di civile abitazione danneggiate da calamità
naturali. (Approvazione di Mozione)
Manganone (D.C.)
- Noi ci atteniamo alle raccomandazioni
testè fatte dal Presidente del Consiglio quindi ci limitiamo a non
spiegare la nostra mozione. Abbiamo visto che sul bilancio c'è
stato uno stanziamento di 5 milioni in rapporto a questa mozione,
quindi pensiamo che il Consiglio non abbia nessuna difficoltà a
votare la mozione.
Rollandoz (D.P.)
- Già nel 1970, a seguito delle gravi
calamità naturali per la neve - per la Valgrisanche e la Valle di
Rhêmes - da dove intervennero delle domande - l'Assessorato dei
Lavori Pubblici provvide a concedere il contributo del 50% per la
sistemazione e ricostruzione di fabbricati di civile abitazione
danneggiati.
Fu anche portato in Consiglio, che l'approvò con l'oggetto n.
170 dell'adunanza del 30 luglio 1970.
Noi, come Giunta, quindi già prendemmo questo provvedimento.
Abbiamo deciso di procedere su questa strada, continuando a
concedere un contributo del 50%.
Debbo chiarire che il capitolo che prevede 5 milioni è un
capitolo di intervento diretto. Quest'anno, in considerazione delle
calamità naturali molto gravi avvenute in Valle d'Aosta, il
capitolo è stato portato a 100 milioni ed è il capitolo dei
"contributi".
Infatti non credo che sia opportuno che l'Amministrazione
regionale intervenga a costruire. Interviene con dei contributi del
50% come siamo già precedentemente intervenuti.
Io non ho niente in contrario a votare la mozione però ci terrei
che nella mozione si tenesse presente che questo c'era già stato in
passato. È una prassi istituita da questa Giunta e che continuiamo
a mantenerlo. Che non sembri essere una novità.
Quindi, io direi, si potrebbe mettere: "delibera di concedere",
come nei precedenti anni, "il contributo del 50%". È chiaro.
Manganoni (P.C.I.)
- Il contributo verrebbe concesso da
chi? Dal Consiglio o dalla Giunta?
Rollandoz (D.P.)
- Dalla Giunta per quanto di competenza
della Giunta. Quando supera il milione e mezzo, che è di competenza
del Consiglio, verrà portato in Consiglio come si fece nel
1970.
Manganoni (P.C.I.)
- Quello che voglio sottoporre
all'attenzione del Consiglio è questo: si sono verificati dei fatti
in Valle dove certe persone hanno costruito delle ville in zone
dove erano stati avvertiti dalla gente del posto "badate che lì
scendono le valanghe!".
Ma, siccome nel mese di luglio le valanghe non si vedono,
quelli, anziché ascoltare la gente locale - non capiscono niente
no! - e allora si sono fatti le ville.
E io ho avuto occasione, quando ero Assessore, per un
sopralluogo, di andare a vederne una per metà asportata da una
valanga perché aveva costruito dove la gente aveva detto: "bada che
viene la valanga".
Ora, non è giusto che la Regione intervenga in questi casi.
Quindi bisognerebbe chiarirle le cose. Cioè non fare una questione
generale: noi interveniamo in tutti i casi, e no!
Perché, se uno vuole andarsi a costruire la villa sotto la
valanga, e se la valanga gliela porta via, ebben è rischio e mea
culpa!
Ma non è giusto che la Regione cacci fuori del denaro pubblico
per rimediare alle testardaggini di quelli che credono di sapere
tutto, di saperla più lunga. È questo il problema che io pongo alla
Giunta.
Montesano (P.S.D.I.)
- Allora a che punto lei vuole
aggiungere quell'emendamento?
Rollandoz (D.P.)
- "Delibera di concedere, come negli
anni precedenti, anche per la ricostruzione di case di civile
abitazione".
Montesano (P.S.D.I.)
- I proponenti accettano questo
emendamento?
Allora possiamo votare la mozione così emendata.
Manganoni (P.C.I.)
- Io ho fatto una domanda alla
Giunta.. (
Voce di Manganone:
... permessi edilizi...) ...Ma
sì, con tutti i permessi edilizi... Permessi edilizi o non permessi
edilizi. Ville che han costruito non oggi, non domani, magari 10
anni fa che i permessi edilizi...
Comunque, permessi edilizi o no, noi interveniamo o non
interveniamo? Questa è la domanda che pongo.
Rollandoz (D.P.)
- Questa sarebbe una discussione
amplissima se entriamo in questo... Dato che questo intervento si
interviene sempre con delibera - per una legge - quando supera il
milione e mezzo viene in Consiglio, quindi, di volta in volta, si
potrà discutere in Consiglio se non bisogna intervenire su certi
fabbricati che non ne hanno diritto.
Chabod (D.C.)
- Volevo solo chiedere un chiarimento, cioè
i contributi li dà solo l'Assessorato dei Lavori Pubblici o anche
altri assessorati?
Savioz (P.C.I.)
- Credo che la questione sollevata da
Manganoni abbia ragione d'essere e penso che dovrebbe essere
istruita la pratica in modo tale da avere tutte le informazioni
necessarie. La Giunta dovrebbe essere in grado di dare o non dare a
seconda dei casi. Perché non possiamo andare avanti così a occhi
chiusi, non è possibile! E non possiamo nemmeno, ogni volta che c'è
da dare un sussidio di questo genere qui, portarlo in
Consiglio.
In Consiglio ci sono altre cose ben più importanti che dobbiamo
discutere, non le bazzecole di quel genere lì.
Quindi io dico: tenete conto delle osservazioni di Manganoni.
Istruite bene le pratiche. Informatevi a dovere di tutto quello che
deve essere fatto e poi provvedete.
Andrione (U.V.)
- D'accordo con Savioz. Però, in quel
caso lì, bisogna che chi dà questi contributi sia un organo unico e
non avvenga poi che la Giunta sia più larga del Consiglio e cioè
che in un caso viene pagato il contributo. Nell'altro caso, viene
in Consiglio e non viene pagato. Ci vuole almeno un quadro
sinottico, un prospetto, per sapere quello che avviene.
Rollandoz (D.P.)
- Nel 1970 si istruirono tutte le
pratiche che pervennero le domande, si fece un quadro comparativo.
I tecnici dell'assessorato si recarono posto per posto a
controllare i costi di queste ricostruzioni e poi si portò in
Consiglio tutto assieme.
È chiaro che rimane, nella discrezionalità della Giunta e del
Consiglio se ritengono dei casi - come bene diceva il Consigliere
Savioz - che non ne hanno diritto, di non intervenire.
Gli interventi, rispondendo al Consigliere Chabod, l'Assessorato
all'Agricoltura interviene col 50% sui fabbricati rurali.
L'Assessorato ai Lavori Pubblici sui fabbricati di civile
abitazione.
Montesano (P.S.D.I.)
- Allora, nessun altro chiede la
parola?
Chi approva la mozione emendata dall'Assessore ai Lavori
Pubblici alzi la mano. Contrari? Astenuti?
Il Consiglio approva all'unanimità.
