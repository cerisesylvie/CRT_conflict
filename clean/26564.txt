Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 201 del 29 luglio 1972 - Resoconto
OGGETTO N. 201/72 - Disegni di legge riguardanti il Corpo
forestale valdostano, il personale dei Servizi forestali, il
personale dell'Istituto regionale di Assistenza materna ed
infantile di Aosta. (Discussione generale)
Montesano (P.S.D.I.) -
Relatore il Presidente della
Giunta.
Dujany
(D.P.) -
I provvedimenti contenuti negli
oggetti 16, 17 e 18 sono provvedimenti interessanti l'ulteriore
sistemazione del personale dell'Amministrazione regionale e, in
questo caso, si tratta nell'oggetto numero 16, di un disegno di
legge riguardante l'istituzione di un ruolo speciale
soprannumerario per l'inquadramento nel Corpo forestale valdostano
di personale dello Stato comandato in servizio presso la Regione.
Il problema è stato esaminato in sede di Giunta e approfondito
soprattutto in sede di Commissione consiliare per il personale e,
quindi, mi pare che è stato sufficientemente e ampiamente
discusso.
Mi pare opportuno, così, illustrare brevemente a titolo, così,
di informazione anche l'oggetto numero 17 e numero 18, l'oggetto
numero 17 concerne ancora una modificazione della tabella di
sviluppo di carriera a favore del personale addetto ai servizi
forestali, mentre l'oggetto numero 18 concerne ancora le
modificazioni alle tabelle di sviluppo di carriera economica a
ruolo aperto per il personale addetto all'Istituto di assistenza
materna, limitatamente al periodo in cui questo Istituto è dipeso
dall'Amministrazione regionale prima del suo passaggio all'Ente
ospedaliero.
Montesano (P.S.D.I.)
- Allora il Presidente della Giunta
ha illustrato gli oggetti 16, 17 e 18 perché sono analoghi, e io
invito il Consiglio a intervenire se del caso su questi tre oggetti
per passare poi alle votazioni separatamente. La parola al Vice
Presidente Fosson.
Fosson
(U.V.)
- Io vorrei chiedere qualche
chiarimento sul provvedimento numero 16 perché, praticamente come
Commissione consiliare dell'agricoltura, abbiamo preso in esame
questo provvedimento, abbiamo discusso lungamente alla luce dei
diversi fatti che si verificavano e, praticamente, abbiamo espresso
un parere, cioè proprio anche su richiesta del Presidente della
Commissione del personale, che fa parte anche della Commissione
agricoltura, vedendo alcune storture che sarebbero emerse da un
provvedimento come era proposto. Eventualmente, si è detto, lo
esamineremo più a fondo e noi, come Commissione agricoltura,
abbiamo detto: "Benissimo. Esaminatelo più a fondo nella
Commissione del personale e con la Commissione paritetica". Però,
vorrei sapere perché adesso qui tutte le obiezioni che sono state
fatte in seno alla Commissione dell'agricoltura proprio dal
Presidente della Commissione del personale, non so, vorrei poi
qualche spiegazione, ma mi pare che, invece, si è preso, si è
peggiorato la situazione; perché il provvedimento che era stato
portato alla Commissione agricoltura prevedeva di mantenere, di non
aumentare il numero, l'organico del personale forestale, e si
prevedevano due posti soprannumerari per, e io non vorrei qui
adesso fare delle questioni personali, ma erano per due comandati
dallo Stato che erano stati reiteratamente invitati a passare
quando c'era stata la possibilità di passare nei ruoli regionali ma
che, essendo una posizione che avevano, aspettavano la promozione a
brigadiere, avrebbero dovuto passare invece come guardie forestali
e, quindi, questi due giovani sono stati molto perplessi e avevano
paura anche se tutti, sia la Giunta sia gli amici, gli avevano
detto: "non perdete niente, quindi passate pure". Questi non sono
passati, sono due giovani che hanno davanti a loro ancora una
carriera ed è logico che adesso, avendo ripensato, si potesse
metterli a posto, perché incideva per niente in quello che
concerneva l'organico.
C'è invece la questione di altri che sono comandati dallo Stato,
che avrebbero dovuto passare, che non sono passati. Qui, con molto
tatto, si dice erano lì che non sapevano se gli contava il servizio
militare. Dobbiamo essere molto espliciti: in quel momento,
rimanendo nello Stato, avevano un vantaggio rispetto a quelli che
sono passati nei ruoli regionali; in questo momento, quelli che
sono passati nei ruoli regionali hanno degli altri vantaggi
superiori e, allora, ecco il pentimento di queste persone per
passare nel ruolo regionale.
Ora, quando noi abbiamo discusso questo nella Commissione, la
preoccupazione era questa: se noi lasciamo intatto il numero
dell'organico, cioè facciamo solo i due posti soprannumerari,
automaticamente questi passaggi, che è tutta gente a fine di
carriera, eventualmente porta via il posto a dei giovani che stanno
facendo il corso a St. Vincent. Probabilmente, questo scoglio è
stato superato mettendo tutti nel ruolo soprannumerario e, così,
quell'affermazione di principio che non si dovevano aumentare i
ruoli organici del personale forestale, che era già stato aumentato
a suo tempo quando è stato adeguato; c'è stato l'adeguamento
dell'organico, automaticamente questo organico cresce e da sessanta
che erano previsti in organico, più i due che era pacifico che si
facesse il ruolo soprannumerario, sono passati, se non sbaglio, a
sessantotto perché noi aumentiamo di otto posti in più
dell'organico. Questa prima osservazione. Perché allora, a un certo
momento, se di deve discutere, bisogna che in Commissione si sappia
con precisione perché, se quei principi che sono stati affermati in
una data Commissione poi vengono completamente ribaltati in
un'altra, allora quella, il parere che eventualmente uno ha
espresso o, almeno, che ha discusso viene completamente
sovvertito.
Secondo: bisognerebbe almeno vedere. Io ho parlato che, in un
certo momento, c'erano dei vantaggi a rimanere nello Stato e dei
vantaggi che per qualcuno erano abbastanza considerevoli. Oggi i
molti forestali che sono passati dallo Stato alla Regione, nel
momento in cui la Regione ha dato questa possibilità, dicono: "Va
bene, noi non abbiamo niente in contrario che gli altri passino nei
ruoli regionali; però, siccome quando noi ci hanno passato nei
ruoli regionali qualcuno rideva sotto i baffi e diceva siete dei
cretini perché andate a rimetterci". Oggi, queste stesse persone
che passano nel ruolo regionale perché c'è una situazione migliore
e si vuole eventualmente usufruire di tutti i benefici del
passaggio nei ruoli regionali, quegli altri che sono passati prima
dicono: "bisognerebbe almeno che si considerasse e si facesse un
conguaglio. Se prima sono stati nei ruoli statali perché avevano un
vantaggio rispetto a noi, adesso passano nei ruoli regionali perché
c'è un vantaggio rispetto allo Stato. Beh, si faccia un conto di
quello che hanno avuto i vantaggi prima e li si detraggano dai
vantaggi che usufruiscono adesso, questo per un principio di equità
e di giustizia". Ecco, io credo che questo l'Assessore Maquignaz
abbia sentito, almeno nel Corpo forestale, queste varie esigenze.
Ora, noi non siamo qui, siamo quelli che eventualmente chiedono di
passare oggi nei ruoli regionali; hanno svolto i loro servizi
lodevolmente, quindi, non è una questione di dare in testa a queste
persone, vogliamo facilitarli perché, passando nei ruoli regionali,
hanno una pensione più alta e via dicendo. Facciamolo, siamo pure
larghi, almeno ristabiliamo un equilibrio, come se fossero passati
allora e cioè che non avessero usufruito per alcuni anni un
quaranta o cinquanta o sessanta mila lire mensili in più degli
altri e questo beneficio rimanga in questo momento che passano
verso la Regione per ottenere altri vantaggi. Almeno, cerchiamo di
fare un conguaglio. Io è questo che chiedo, se questi problemi sono
stati esaminati.
Lustrissy
(D.P.)
- Io risponderò brevemente per
quanto mi concerne in quanto, quando il progetto di legge
precedente passò alla Commissione agricoltura, sollevai alcune
obiezioni e le obiezioni erano sostanzialmente di questo tipo.
Cioè, si tendeva a istituire un ruolo soprannumerario leggermente
diversificato da quello, dai criteri che avevano portato alla
predisposizione del ruolo soprannumerario per i dipendenti
regionali. In sostanza succedeva questo: da una parte si stabiliva
l'inquadramento in ruoli soprannumerari di una parte dell'organico
attuale del Corpo forestale. Allora, soprattutto su questo
principio io manifestai le mie perplessità e richiamai la
Commissione all'esigenza di sottoporre per un parere preventivo, il
progetto di legge stesso all'esame della Commissione incaricata
della revisione del regolamento organico. E così fu. La Giunta
trasmise il progetto di legge alla Commissione, la Commissione
stessa lo esaminò e condivise queste preoccupazioni e, in sostanza,
dopo lunga e animata discussione si ritrovò d'accordo sul principio
di non allargare gli attuali organici ma di prevedere un ruolo
soprannumerario per l'inquadramento del personale comandato dallo
Stato ancora in servizio presso la Regione e di offrire questa
opportunità, nuovamente, a tutti gli attuali comandati presso la
Regione. Naturalmente, la decisione non è che sia costata poco
perché, in sostanza, tutta la Commissione è stata abbastanza
unanime nel riconoscere il comportamento di coloro che nel passato
avevano snobbato i ruoli regionali. Si è deplorato questo fatto;
però non si è voluto agire in modo punitivo nei confronti del
personale forestale comandato che, attualmente, aveva rivisto le
proprie posizioni e aveva manifestato ultimamente il desiderio di
transitare nei ruoli regionali.
In sostanza, il concetto di ruolo soprannumerario è stato
rispettato, così come per l'altro ruolo soprannumerario non si sono
istituiti nuovi posti in organico ma si sono inquadrati nel ruolo
soprannumerario e si inquadreranno a domanda nel nuovo ruolo
soprannumerario tutti gli attuali forestali comandati presso la
Regione. Di più, all'articolo 3 si stabilisce che le modalità di
passaggio, poi, dal ruolo soprannumerario al ruolo ordinario non
saranno automatiche ma saranno poi stabilite con successivo
provvedimento, anche in armonia a quello che si dovrà stabilire per
il passaggio degli attuali soprannumerari regionali nei ruoli
normali. Questo, proprio per rispettare quel principio che avevamo
sancito con la legge precedente, per non discostarsi da quel
provvedimento che noi avevamo assunto, che avevamo proposto come
Commissione in quel momento. Pertanto, ritengo che la procedura
seguita e la legge sia conforme al criterio che finora ha ispirato
il comportamento dell'Amministrazione regionale nei confronti di
questi problemi. Naturalmente, rimane aperto il problema della
deplorazione del modo di comportarsi di coloro che nel passato non
avevano ritenuto di transitare nei ruoli regionali e che noi ancora
oggi non condividiamo e che deploriamo ancora in questo momento e
su questo la Commissione è stata abbastanza unanime. Ma da qui ad
agire così con lo spirito, diciamo, rivendicativo nei confronti di
coloro che oggi avrebbero manifestato questa esigenza, credo che ci
passi ancora qualcosa. Poi ritengo che, in accoglimento anche di un
desiderio che la Giunta aveva manifestato e lo stesso Assessore
all'agricoltura aveva manifestato e che la Commissione preposta
all'esame dei problemi del personale ha tenuto conto, era anche
quello di avere un certo tipo di personale regionale effettivamente
regionale e, cioè, di eliminare una volta per tutte la situazione
di personale comandato e di personale dipendente della Regione,
anche per evidenti motivi di funzionalità.
Questo ritegno di dover dire e questo ritengo anche di aver
chiarito in sede di Commissione, proprio in ordine alle perplessità
che io stesso ho manifestato in un primo esame del progetto di
legge che è stato così modificato.
Fosson
(U.V.)
- Dunque, una prima questione è
quella del ruolo soprannumerario. Si vuole fare questo ruolo
soprannumerario, è chiaro. Il Consiglio deve sapere che, per un
certo tempo, invece di sessanta aumentiamo l'organico a
sessantotto, là, presto fatto, questo è chiaro. Quindi, perché i
sessanta sono quelli che sono fissati in organico e noi aumentiamo
di un ruolo soprannumerario di otto e, quindi, per quattro o cinque
anni, fin quando questa gente sarò transitata nel ruolo normale,
noi avremo un ruolo, un effettivo organico di sessantotto. Questa è
la prima constatazione. Siamo, vogliamo essere d'accordo, possiamo
anche essere d'accordo e non facciamo delle questioni fondamentali
su questo; però, sia chiaro che, mentre la Giunta aveva detto che,
e quindi non noi ma la Giunta aveva detto che, non voleva aumentare
i posti in organico, con questo noi aumentiamo di... L'organico
resta di sessanta posti ma, in effetti per quattro o cinque anni...
sarà di sessantotto.
Lustrissy
(D.P.)
-  Allora abbiamo il
coraggio di far... il comando a queste persone perché si...
Fosson
(U.V.)
- Ma no, no, lasciatemi dire. Io
prendo atto, non dico mica niente, dico è la prima constatazione,
ma non mi si venga a dire che rimane, l'organico rimane di sessanta
ma, in effetti sono sessantotto e, quindi, questo è chiaro, no?
Prima cosa. Quindi, vogliamo farlo, lo facciamo, non ne facciamo
una questione pregiudiziale di questo. Non ne facciamo una
questione pregiudiziale, ma dobbiamo prenderne atto. Che sia poi in
un senso o nell'altro, per alcuni anni saranno sessantotto, eh! A
parte che una parte è organico effettivo, l'altro
soprannumerario.
Noi siamo perfettamente d'accordo di eliminare la questione
comandati: su questo non c'è, eravamo d'accordo prima e lo siamo
adesso, siamo sempre stati di questo avviso già prima ancora di
fare i provvedimenti in questa materia. Quindi niente di
quello.
Noi non abbiamo nessun spirito; quello che io sto dicendo non è
per spirito né vendicativo, né desiderio che si prendano dei
provvedimenti punitivi verso coloro che transitano oggi dal ruolo
statale al ruolo regionale. Io ho posto un altro problema, ho posto
un altro problema che non è né punitivo né niente, è un problema di
equità, di giustizia che è sentito da tutti coloro, del Corpo
forestale regionale, sia quelli che sono sempre stati regionali sia
quelli che sono passati a suo tempo dal ruolo statale al ruolo
regionale. E quindi non è una questione punitiva. Io mi rivolgo
all'Assessore dell'agricoltura. Lui avrà sentito queste stesse cose
come le ho sentite io perché, praticamente, è l'esigenza sentita da
tutti i forestali che sono passati. Cosa dicono questi forestali
che sono passati prima dal ruolo statale al ruolo regionale quando
avevano la possibilità, dicono qualcuno? Ho già spiegato il fatto
dei due giovani che avevano una perplessità che possiamo capire
perché loro aspettavano la nomina a brigadiere e avevano paura che
passando nei ruoli regionali, dovevano passare esclusivamente come
guardie e, anche se l'Assessore e tutti noi avevamo detto di stare
tranquilli perché sarebbero andati a posto, questi hanno avuto
paura e non sono passati e oggi hanno davanti a loro tutta una
carriera, sono dei giovani anche attivi e, quindi non c'è niente da
dire.
Qualcun altro, in quel momento, ha fatto un altro calcolo, ha
detto: io non ho tanti anni per andare in pensione, stando dello
Stato ho dei benefici superiori di quelli regionali e, quindi, mi
conviene stare statale e non passare nei ruoli regionali e hanno
avuto questi benefici. In questo momento i benefici sono superiori
se passano nel ruolo regionale, specialmente per chi deve andare in
pensione e, quindi, questi altri funzionari hanno detto,
comprensibilmente, perché è logico che tutti farebbero questo,
hanno detto se c'è ancora, se possiamo far creare un provvedimento
che ci permetta di passare nei ruoli regionali noi avremo un
beneficio passando nei ruoli regionali.
Ora quelli che sono passati adesso dicono: "D'accordo! Noi non
gli vogliamo dare in testa a questa gente, passino pure nei ruoli
regionali, ma se prima hanno avuto i vantaggi del ruolo statale,
adesso hanno i vantaggi del ruolo regionale, praticamente creiamo
un'ingiustizia." Ecco che io dico: questa ingiustizia può benissimo
essere eliminata nel momento in cui passano, perché è semplicissimo
fare un calcolo di quelli, i benefici, cioè quello che hanno
percepito in più di quelli regionali nel periodo che sono stati
dello Stato, dal momento in cui avevamo permesso il passaggio ed
eventualmente, siccome questi benefici sono superiori di quelli
attualmente regionali, con una certa gradualità per creare un
conguaglio. Non è questione punitiva, mi permetto di ribadire, è
una questione di giustizia. Ecco questo vorrei... penso che
l'Assessore può approfondire questo fatto tranquillamente.
Maquignaz
(D.P.)
- Sono informato di questo fatto
che si è verificato, ma direi che si era aggravato da quando il
personale dello Stato aveva già il riassetto, mentre il personale
regionale non lo aveva ancora ed è in quel periodo lì che c'è stata
quella differenza.
Io mi riservo di vedere questo problema con l'Ufficio personale
per vedere fin dove noi possiamo fare questo eventuale conguaglio
ma, naturalmente, non so se questo giuridicamente sia possibile.
Però, volevo solo precisare, invece, per quanto riguarda i nuovi
posti noi sappiamo che i diciotto posti, la preoccupazione che
avevamo in Commissione che mettendo a ruolo queste persone, ci
fosse poi la difficoltà di prendere i diciotto che avevano
frequentato il corso. Invece il calcolo era già stato fatto dei
posti vacanti quindi non c'è nessuna preoccupazione per quanto
riguarda gli allievi forestali. Per quanto riguarda invece il
numero non sono otto persone perché tre di queste persone vanno
subito in pensione quindi rimarrebbero già solo cinque, nulla vieta
che noi teniamo fisso il numero dei sessanta in questi primi anni,
nulla vieta e questo lo possiamo fare benissimo perché la pianta
organica non è stata variata, se siamo d'accordo di mantenere il
numero a sessanta noi lo possiamo fare in attesa e man mano che
queste persone andranno in pensione. Io credo che non ci sono
grosse complicazioni mentre invece il problema di fondo, quello che
lei ha toccato su questa sperequazione penso che questo va visto,
va esaminato attentamente con l'Ufficio personale per vedere fin
dove la Regione piò operare questo conguaglio.
Dujany
(D.P.)
- Ma insomma! Non si possono mica
fare dei compromessi...
Maquignaz
(D.P.)
- Mi riservo di esaminarlo.
Dujany
(D.P.) -
Ma c'è uno stato giuridico...
