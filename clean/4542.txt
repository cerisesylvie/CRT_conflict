Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 217 del 29 aprile 1982 - Resoconto
OGGETTO N. 217/VII - STATO DI ATTUAZIONE DEL PROGRAMMA
TRIENNALE 1979/1981 DEGLI INTERVENTI DELL'ANAS IN VALLE D'AOSTA E
PREDISPOSIZIONE DEL PROGRAMMA RELATIVO AL TRIENNIO 1982/1984 -
(Interpellanza).
PRESIDENTE:
Do lettura dell'interpellanza presentata dai
Consiglieri Tonino e Bajocco:
-
Con deliberazione n. 1416 del 26 marzo 1982 la Giunta
regionale ha apportato delle variazioni
al
programma degli
interventi dell'A.N.A.S. in Valle d'Aosta, relativo al periodo
1979/1981, definito nell'anno 1979.
- Visto il ritardo con cui si appaltano le opere previste nel
citato Piano triennale e considerato che si dovrebbe oggi già
discutere del programma relativo al triennio 1982/ 1984, i
sottoscritti Consiglieri regionali;
INTERPELLANO
l'Assessore regionale ai Lavori Pubblici per
conoscere:
a) quante e quali opere previste nei programma 1979/1981 sono
state progettate e appaltate;
b)
secondo quali criteri si è proceduto ad una
revisione di detto piano;
c) per quali ragioni non si è ritenuto di inserire nella
revisione del programma il completamento della circonvallazione del
centro storico di Pont-Saint-Martin;
d) per quali motivi non è ancora definito il programma triennale
degli interventi dell'ANAS per la Valle d'Aosta per il periodo
1982/1984.
PRESIDENTE:
Illustra l'interpellanza il Consigliere
Tonino; ne ha facoltà.
TONINO - (P.C.I.):
Dopo avere parlato tanto di pesce,
voglio sollevare una vicenda che sa tanto di pesce d'aprile, nel
senso che, controllando le delibere che assume la Giunta, ci è
venuta in mano una deliberazione datata 26 marzo 1982, la quale
propone una variazione al programma degli interventi ANAS da
realizzare nella nostra Regione, relativa al periodo 1979/1981.
Sembra una barzelletta ma non lo è, nel senso che la programmazione
per l'ANAS funziona in questo modo: si programmano interventi per
il triennio 1979/ 1981 e nell'82 si modifica il programma relativo
a
q
uel triennio. Nel 1982, lo ricordo anche se la cosa è
ovvia, l'ANAS e la Regione dovrebbero predisporre il piano
triennale 1982/84.
Abbiamo analizzato la portata delle modifiche fatte e concordate
con la Giunta regionale e abbiamo visto che si tratta di una serie
di aggiustamenti sugli importi prima previsti in alcuni tronchi
stradali e dell'aggiunta di alcuni altri interventi.
Per cui, l'oggetto della nostra interpellanza è innanzitutto di
conoscere quali sono stati i criteri che hanno portato la Giunta
regionale a modificare le scelte di 4 anni fa; ma cogliamo anche
l'occasione per chiedere quante opere previste in questo programma
triennale, fatto e redatto 4 anni fa, sono state realizzate e
quante opere sono pronte per l'attuazione. Mi spiego meglio: noi
chiediamo di conoscere quali sono gli interventi già progettati e
quali sono gli interventi in fase di appalto. Perché, se queste
opere, previste tre anni or sono, quattro anni dopo non vengono
realizzate, credo sia inutile concordare questi programmi con
l'ANAS.
Inoltre aggiungiamo una richiesta alla nostra interpellanza che
riguarda il problema della circonvallazione al centro storico di
Pont-Saint-Martin. Siccome il Consiglio e l'Assessore sanno molto
bene che si tratta di un problema molto importante per quel Comune
e per quella zona, chiediamo all'Assessore per quali ragioni, se ci
sono, non si è ritenuto opportuno inserire, già in questa
variazione del programma, la circonvallazione visto tra l'altro che
è un intervento di poco conto (il costo dovrebbe aggirarsi intorno
ai 400 milioni circa) e quindi in
q
uesta revisione del
programma poteva forse entrare.
Ultima questione, evidentemente non marginale: siamo nell'82, si
dovrebbe concordare il programma 1982/1984, chiediamo all'Assessore
competente a che punto sono le trattative e quand'è che si prevede
di mettere a punto il programma triennale.
PRESIDENTE:
La parola all'Assessore ai Lavori Pubblici
Borbey; ne ha facoltà.
BORBEY - (D.C.):
La prima richiesta è quante e quali
opere previste dal programma 1979/1981 sono state progettate ed
appaltate.
Intanto, ritengo che Tonino si sia giustamente un po'
sbizzarrito, così per dire, in alcune battute. Mi si chiede come
mai l'ANAS e la Regione facciano i programmi concordati per il
p
iano triennale 1979/1981 e in seguito li rivedano,
ancora nell'82. Penso che Tonino sia ormai "vaccinato" e noi
altrettanto: quindi non ci stupiamo più di queste cose con l'ANAS,
di cui peraltro, da quando è stato istituito un compartimento ad
Aosta, io ho sempre preso le difese. Questo compartimento esiste da
un anno e qualche mese, e da allora siamo riusciti a fare partire
qualcosa. Però non mi stupisco che l'ANAS esegua il suo piano
triennale tre anni dopo.
Questo lo dichiaro espressamente a nome della Giunta, anche se
in parte è una vergogna; ma Tonino sa benissimo che il Ministro
Nicolazzi in alcuni periodi ha sospeso determinati appalti perché
lo Stato aveva predisposto un piano triennale senza avere la
disponibilità finanziaria. Quindi, è successo che il Ministro, in
alcune situazioni si è trovato a dover interrompere degli appalti
dove esistevano i fondi, per ricattare i suoi amici di Governo onde
ottenere nuovi finanziamenti. Credo che tutti lo possiate
riconoscere.
Per quanto concerne l'ultimo programma approvato, posso
specificare le opere che sono state appaltate o che sono in corso
di appalto. Il punto uno è il famoso incrocio di S. Valentino al
Km. 76 della statale 26, quindi incrocio Saint-Vincent.
Questo progetto si trova a Roma da tre anni ma il Consiglio di
Amministrazione dell'ANAS non lo ha ancora approvato.
Per quanto riguarda invece il secondo punto, concernente sempre
la statale 26 dal Km. 96 al Km. 100, stanno eseguendo adesso il
raddoppio a quattro corsie della statale, dallo svincolo
dell'autostrada sino al cavalcavia di Aosta.
Questi sono i lavori appaltati in corso d'opera.
Il terzo punto è la costruzione di una galleria paravalanga al
Km. 138 sulla statale 26 bis, cioè la galleria Toran sulla strada
per La Thuile nel Comune di Pré-Saint-Didier, Comune che fu colpito
dalla famosa valanga che interruppe per diversi giorni la strada
statale.
Per questo punto il progetto è stato approvato dal Consiglio di
Amministrazione ma non è in fase di appalto. Il finanziamento è di
tre miliardi e 218 milioni. L'iter burocratico è a posto, però
manca l'invito alle imprese.
Invece, per quanto riguarda il prolungamento della famosa
galleria Sogno, l'ultimo paravalanghe della strada di La Thuile,
prima dell'abitato, c'è uno stanziamento di un miliardo e 700
milioni. Questo prolungamento è in corso di appalto e le imprese
hanno già presentato le offerte.
Sulla strada del Gran San Bernardo, la N. 27, c'è la variante di
Gignod, che è in fase di appalto, con offerte già presentate dalle
imprese. Io mi permetto di dire che è assurdo (il Presidente della
Giunta ha inviato anche delle note scritte, dei telegrammi) che
l'ANAS abbia l'abitudine, in parte vergognosa a causa del proprio
iter burocratico abnorme, di appaltare dei lavori dopo un anno,
quando la lira ha subito una svalutazione del 20%.
Per esempio, mi dicono che l'appalto per la variante di Gignod,
nonostante sia un lavoro di 4 miliardi, molto probabilmente andrà
deserto perché i prezzi non sono remunerativi.
Allora che succede? Se l'appalto va deserto, l'ente appaltante o
fa l'appalto in aumento o inizia una trattativa privata.
Il punto della n. 406 è stato appaltato e i lavori inizieranno a
giorni. Si tratta del famoso paravalanghe dove ci furono alcuni
morti durante il mandato del mio predecessore Manganone. Ha vinto
l'appalto al 14% di ribasso una impresa di Roma, però è stato
ritenuto valido da parte dell'ANAS.
Infatti, quando c'è un appalto con un ribasso troppo alto l'ANAS
lo potrebbe ritenere nullo. Queste sono cose che non possono essere
cambiate dalla Giunta regionale della Valle d'Aosta.
In questo caso però non è stato ritenuto anomalo, anche se
temevamo che lo fosse; quindi l'impresa inizierà i lavori a
giorni.
Anche l'appalto del prolungamento del paramassi di Chassin è già
stato eseguito.
Il terzo punto della n. 406 è una variante al programma: si
tratta di un prolungamento di questo paramassi sino alla rivendita
di Ottoz, dove c'è la variante Chassin, quindi il viadotto prima di
arrivare al paramassi.
Faccio una parentesi: come vedete l'ultimo programma dell'ANAS è
di 31 miliardi; per quello iniziale erano stati stanziati 20
miliardi. Gli 11 miliardi di differenza erano per un programma da
definirsi; se questo finanziamento ci sarà. Il primo programma da
noi approvato è quello relativo alla variante di
Etroubles-Saint-Rhémy.
Visto che il progetto di variante Etroubles-Saint-Rhémy è ancora
in fase di gestazione e siamo arrivati ora ad una approvazione
definitiva (l'ha seguito anche Tamone) sia da parte della Giunta
regionale che dai Comuni interessati, noi abbiamo accettato le
varianti proposte sia dall'ANAS che da noi, (anche se è vero che in
linea generale è tutta verso la Valtournenche), cioè quella di
Chassin, il paravalanche per la difesa della strada statale vicino
al Breuil (famosa valanga di Cervinia) ed il rivestimento della
galleria di Perrère perché purtroppo sono già caduti dei massi con
rischio anche di vite umane.
Abbiamo accettato queste impostazioni proprio perché o
accettavamo una variante all'ultimo momento, anche nell'82 con
progetti già approvati dal Consiglio di Amministrazione, o
altrimenti rischiavamo di perdere completamente il
finanziamento.
Pur riconoscendo la priorità della variante di Pont-Saint-Martin
(la quale non ha ancora un progetto esecutivo; non dico approvato
dal Consiglio di Amministrazione, ma neppure inviato - anche se il
Comune una specie di variante l'aveva fatta - come progetto
esecutivo, e il Consigliere Tonino ne può dare atto, abbiamo
accettato queste varianti; inoltre, poiché il progetto della
circonvallazione di Pont-Saint-Martin deve ancora essere trasmesso
a Roma e approvato dal Consiglio di Amministrazione dell'ANAS, quel
finanziamento sarà stralciato.
Ha ragione Tonino quando dice che, anche se in ritardo, l'ANAS
ora, deve predisporre il programma triennale 1982/1984.
L'ANAS ha già la tendenza a non spendere i soldi, a maggior
ragione se non ci sono i progetti esecutivi.
Abbiamo accettato questa variazione perché l'ANAS in sede di
Consiglio di
Amministrazione, aveva già dato il proprio parere favorevole
unitamente al Ministro Nicolazzi (dietro sollecitazione dei nostri
parlamentari valdostani per la conca del Breuil, e in particolare
per quello che è al punto di 2 miliardi e 706 milioni riguardante
le opere di protezione della caduta delle valanghe alle pendici del
monte Jermont presso l'abitato Breuil Cervinia).
Concludo dicendo che anche la variante che si trova all'ultimo
punto sulla strada 505 di Rochantier per l'importo di 3 miliardi è
in fase di appalto esperito. Speriamo quindi che anche quello venga
assegnato.
Questo è tutto. Io posso concordare con gli interpellanti per la
lentezza da parte dell'ANAS. Vi posso solo garantire che anche la
Giunta regionale è scandalizzata di questi ritardi ed ha fatto
tutto il possibile per non perdere - anche se arriveremo in ritardo
- i 30 miliardi che il piano triennale 1979/1981 aveva assegnato
alla Valle d'Aosta.
Il Ministro non ha ancora mandato la circolare ufficiale perché
non ha i fondi, ma ha detto di iniziare i contatti con le Regioni
per predisporre il programma. Non so se aspettano il Congresso
della D.C. per fare le elezioni anticipate o meno, comunque, anche
in quelle sedi aspettano gli eventi.
PRESIDENTE:
La parola al Consigliere Tonino per la
replica; ne ha facoltà.
TONINO - (P.C.I.):
Siamo parzialmente soddisfatti della
risposta perché è esauriente e l'Assessore ha risposto alle
questioni che abbiamo posto. Ciò che ne esce purtroppo, è un quadro
desolante perché, se è vero che la nostra Giunta regionale non
programma, l'ANAS programma in un modo tale che la programmazione è
praticamente inutile e di essa, effettivamente, c'è da
vergognarsi.
Credo che l'elemento determinante per cui si sono portati degli
aggiustamenti a questo programma sia - lo ha detto l'Assessore -
più che la priorità, perché di priorità ne esistono molte, il fatto
che i progetti siano o meno approvati dalla Direzione Centrale
dell'ANAS.
Come Regione, credo che dovremmo cambiare atteggiamento, nel
senso che, se ci sono interventi prioritari che ci interessano,
dovremmo fare di tutto affinché i progetti siano approvati. Io
ripropongo la questione di Pont-Saint-Martin e del progetto redatto
dal Comune trasmesso all'ANAS, redatto dal Comune perché nessuno si
muoveva. Che poi l'ANAS lo abbia ritenuto inadeguato, questo è un
altro problema.
Certo è che problemi urgenti come questo si scontrano con una
generale insensibilità da parte dell'ANAS. Non mi risulta che la
Regione, rispetto a questo problema abbia fatto .... INTERRUZIONE
.... Benissimo, allora è opportuno che la Regione, in base alle sue
preferenze chieda all'ANAS di inserire nel programma. per lo meno,
il progetto di gradimento della Giunta. Noi chiediamo questo ....
INTERRUZIONE .... No, non è arroganza. Giuro che la Giunta non
sarebbe accusata di arroganza in questo caso, perché al di là del
tracciato, si tratta di un'opera utile per il Comune di
Pont-Saint-Martin.
Io mi auguro che la Giunta regionale, in fase di redazione del
futuro programma triennale, discuta di più con gli organi del
Consiglio, tenga conto di priorità che oggettivamente esistono e
faccia di tutto perché i progetti siano pronti.
