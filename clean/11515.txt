Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2590 del 2 ottobre 1991 - Resoconto
OGGETTO N. 2590/IX Tutela del diritto di informazione dei
Consiglieri regionali
(Reiezione di mozione).
Presidente Do lettura della mozione presentata dal Consigliere
Riccarand:
Mozione Appreso che alcuni dirigenti della Regione, sulla
base dell'Ordine di Servizio n. 14, del 3 settembre 1990, del
Presidente della Giunta regionale, hanno negato a consiglieri
regionali la visione di atti della Amministrazione
regionale;
Rilevato che il citato ordine di servizio è in contrasto con
l'articolo 116 del Regolamento interno per il funzionamento del
Consiglio che garantisce il pieno diritto di informazione dei
consiglieri regionali ed il loro libero accesso agli uffici
regionali;
Ribadita la necessità di garantire la trasparenza degli atti e
delle procedure amministrative; il Consiglio regionale della Valle
d'Aosta
delibera
di impegnare il Presidente della Giunta regionale:
1) a revocare l'Ordine di Servizio n. 14 del 3 settembre
1990;
2) a predisporre, sentita la Conferenza dei Capigruppo, un
Ordine di Servizio che garantisca il diritto dei consiglieri di
visionare tempestivamente le pratiche della pubblica
amministrazione complete di tutti gli atti.
Presidente
Ha chiesto di illustrare la mozione il
Consigliere Riccarand, ne ha facoltà.
Riccarand (VA)
Questa mozione è stata presentata
perché sono sorti dei problemi rilevanti rispetto al diritto di
informazione dei Consiglieri soprattutto negli ultimi mesi. Ho
dovuto in due occasioni fare ricorso come prevede il regolamento,
articolo 116, all'ufficio di presidenza, per segnalare situazioni
di negazione del diritto di informazione previsto dall'articolo
116.
I due casi che ho segnalato riguardano, il primo, la richiesta
di documentazione relativo al disegno di legge di aumento del
capitale della società RAV e l'aumento della partecipazione
azionaria della Regione in tale società.
In occasione dei lavori della commissione, che doveva esaminare
il disegno di legge, quando si trattò di nominare il relatore,
chiesi che venissero forniti ai commissari alcuni documenti
ufficiali che erano citati nella relazione di accompagnamento del
disegno di legge. Mi venne data garanzia che i documenti sarebbero
stati forniti, invece in commissione quei documenti non vennero mai
esibiti.
Dopo di che feci una lettera di richiesta della documentazione
al Presidente della Giunta al mese di luglio, ma nonostante avessi
avuto assicurazioni verbali dal Presidente della Giunta che la
documentazione sarebbe stata tempestivamente trasmessa, la
documentazione non è mai stata trasmessa, motivo per cui ho fatto
ricorso all'Ufficio di presidenza, che ha inviato una lettera al
Presidente della Giunta. Questa lettera non ha sortito alcun
effetto, perché a tutt'oggi gli atti richiesti non sono ancora
pervenuti al sottoscritto.
Un altro caso si è verificato quando ho chiesto di esaminare
delle pratiche presso la Sovrintendenza e presso l'Assessorato del
Turismo; in un caso, che ho già citato, l'ufficio della
Sovrintendenza mi ha fatto esaminare una pratica da cui però era
stato tolto un documento, e per quanto riguarda l'ufficio del
turismo mi sono trovato di fronte ad una situazione che mi ha messo
in difficoltà, perché intanto il dirigente dell'ufficio mi ha
chiesto una richiesta scritta, che ho presentato in data 12
settembre, chiedendo di poter esaminare la pratica. Ho ricevuto
risposta scritta il 17 settembre, in cui si diceva:
"Con riferimento della nota di cui a margine, si conferma la
disponibilità di questo ufficio a fornire le informazioni e i
chiarimenti richiesti, in applicazione e nel rispetto dei termini
dell'ordine di servizio n. 14, in data 3 settembre 1990 concernente
l'informazione dei Consiglieri regionali".
Richieste spiegazioni sul significato di questa risposta, mi è
stato detto che in base all'ordine di servizio n. 14 potevano
essere visti solo gli atti definitivi, cioè gli atti che
riguardavano la parte conclusiva della pratica, cioè le proposte di
deliberazione di Giunta, mentre non era possibile visionare gli
atti istruttori della pratica.
L'ordine di servizio n. 14, che è citato nella lettera che vi ho
letto, è un ordine di servizio che fa un riferimento sbagliato al
regolamento. L'ordine di servizio n. 14 è in data 3 settembre 1990,
è firmato dal Presidente Bondaz, e dice: "Si richiamano le
disposizioni introdotte nel regolamento interno per il
funzionamento del Consiglio, articolo 116, nel testo approvato dal
Consiglio in data 2 luglio 90, che recita: "I Consiglieri, fatto
salvo il segreto di ufficio e senza interferire con la regolarità
dei servizi, hanno diritto di ottenere dall'Amministrazione
regionale, dagli organi, dagli uffici, dagli enti o aziende da essa
dipendenti, le informazioni utili all'esercizio del loro
mandato.
A tal fine hanno libero accesso agli uffici regionali. Le
informazioni devono riguardare esclusivamente pratiche e dati
definiti e devono essere richieste solamente ai funzionari delle
qualifiche dirigenziali e vicedirigenziali". Questo è tutto
riportato fra virgolette, come se fosse il testo del regolamento.
In realtà il testo del regolamento non è questo, cioè è stato
riportato in modo errato il testo del regolamento.
Ripeto, è citato il regolamento che dice: "Le informazioni
devono riguardare esclusivamente pratiche ed atti definiti", ma
questo non esiste nel regolamento, quindi non capisco da quale
regolamento questa dizione è stata tratta.
L'articolo 116 dice una cosa diversa... non so se il Presidente
della Giunta sta seguendo o sta occupandosi di altre cose, sto
parlando di un suo ordine di servizio. Come non è d'accordo? Qui
non sto riferendo delle opinioni, sto dicendo che qui è riportato
l'articolo 116 nel testo approvato dal Consiglio in modo errato,
questo non è che è opinabile; o è giusto o è sbagliato.
Io ho una fotocopia, ma non sono mica cieco. Qui è scritto,
riportato fra virgolette: "I Consiglieri, fatto salvo il segreto di
ufficio e senza interferire con la regolarità dei servizi, hanno
diritto di ottenere dall'Amministrazione regionale, dagli organi,
dagli uffici, dagli enti o aziende da essa dipendenti, le
informazioni utili all'esercizio del loro mandato. A tal fine hanno
"libero accesso agli uffici regionali". E fin qui ci siamo; poi
prosegue: "Le informazioni devono riguardare esclusivamente
pratiche e dati definiti..." ma questo non c'è nel regolamento del
Consiglio regionale della Valle d'Aosta.
Questo non è solo un errore materiale, perché da questo errore
materiale discendono le prescrizioni successive, perché finita la
citazione, chiuse le virgolette, il Presidente dice: "Per
l'applicazione di tale normativa, che tende a dare una maggiore
trasparenza all'apparato regionale e a fornire ai Consiglieri
regionali gli strumenti informativi necessari per svolgere il loro
mandato, si impartiscono le disposizioni seguenti: i funzionari
delle qualifiche dirigenziali e vicedirigenziali sono tenuti a
fornire ai Consiglieri regionali che ne facciano richiesta le
informazioni, le notizie, nonché le copie degli atti definiti". Ma
questo non c'è nel regolamento, ne abbiamo avuto copia stamani.
Dice l'articolo 116: "I Consiglieri, fatto salvo il segreto di
ufficio, senza interferire con la regolarità dei servizi, hanno
libero accesso agli uffici regionali..... Le richieste di
informazione, notizie e visione di atti devono essere inoltrate
solo ai funzionari delle qualifiche dirigenziali o
vicedirigenziali". Non è scritto da nessuna parte nel regolamento
che questo riguarda gli atti definiti.
Allora qui non è opinione di qualcuno, ma si tratta di una
citazione errata del regolamento, da cui derivano delle
prescrizioni errate, in contrasto con il regolamento. La cosa è
rilevante perché produce degli effetti pratici, in quanto il
funzionario dice di avere un ordine di servizio che non gli
consente di esibire la documentazione. Solo gli atti definiti,
infatti, in base all'ordine di servizio possono essere fatti
vedere.
"Inoltre questa Presidenza ritiene - ribadisce ancora il
Presidente della Giunta - che le informazioni e le notizie da porre
a disposizione dei Consiglieri, non possono concernere che pratiche
ed atti definiti". Questo è in contrasto non solo con il
regolamento, ma anche con la legge sul procedimento amministrativo
a livello nazionale e con la legge sul procedimento amministrativo
che abbiamo recentemente approvato in Consiglio, in cui non si
parla di atti definiti, ma si dice (cito dalla legge 7 agosto 90,
n. 241 "Nuove norme in materia di procedimento amministrativo e di
diritto di accesso ai documenti amministrativi", articolo 22) - "E'
considerato documento amministrativo ogni rappresentazione grafica,
fotocinematografica, elettromagnetica, o di qualunque altra specie,
del contenuto di atti anche interni formati dalle pubbliche
amministrazioni, o comunque utilizzati ai fini della attività
amministrativa". Pertanto il discorso che non si possono esibire
che gli atti definiti, che non si possono far vedere ai Consiglieri
gli atti interni, tutto questo è in contrasto con il regolamento
del Consiglio, è in contrasto con la legge 241, è in contrasto con
la legge che abbiamo approvato sul procedimento amministrativo in
Consiglio regionale.
Inoltre la legge 241 chiarisce cosa si intende per segreto di
ufficio: il segreto di ufficio non può essere invocato
genericamente, ma deve essere vincolato e motivato su precisi
provvedimenti.
Se c'è, ad esempio, un elenco di malati di un certo tipo, quella
può essere materia di segreto di ufficio, oppure se c'è un problema
di sicurezza, di difesa, può essere un motivo di segreto di
ufficio, ma una pratica per un contributo non può essere invocata a
segreto di ufficio, tant'è vero che la legge 241 prevede che sia
fatta un'esposizione con un elenco preciso di cosa è sottoposto a
segreto di ufficio.
Comunque qui il problema è che l'articolo 116 del regolamento,
votato nel giugno 1990, quando abbiamo modificato il Consiglio, è
stato riportato in modo errato in un ordine di servizio del
Presidente della Giunta, ed è applicato in contrasto con il
regolamento del Consiglio.
Per cui la mozione chiede la revoca dell'ordine di servizio n.
14 del 3 settembre 1990, e chiede che il Presidente della Giunta,
sentita la Conferenza dei Capigruppo, perché questo è un problema
che riguarda il funzionamento di tutto il Consiglio e il diritto
dei Consiglieri di accedere alla documentazione, agli uffici, e il
rispetto del regolamento, predisposta un nuovo ordine di servizio
conforme al regolamento, e che lo esamini e comunque lo confronti
con la Conferenza dei Capigruppo, in modo che ci sia una intesa su
come deve essere applicato l'articolo 116.
Se parliamo di centralità del Consiglio, quantomeno nei punti
che riguardano il diritto di informazione dei Consiglieri, questa
centralità va applicata.
Quindi, c'è stato un errore materiale, non dico che sia stato
voluto, ma è stato preso un regolamento sbagliato, è stato
ricopiato in modo sbagliato, sulla base di questo errore materiale
sono state date delle disposizioni sbagliate che devono essere
revocate.
Presidente E' aperta la discussione generale.
Ha chiesto di parlare il Consigliere Viérin, ne ha facoltà.
Viérin (UV)
Nous voterons la motion présentée par
M. Riccarand pour une raison d'ordre général, mais également pour
une question d'ordre personnel. Il nous semble en effet que
l'article 116 du règlement intérieur du Conseil régional nécessite
d'une interprétation authentique. Cet article assure à tous les
Conseillers le droit à l'information de la part des différents
services de l'Administration régionale, de ses organes, de ses
bureaux, des collectivités ou établissements qui en dépendent, mais
il n'est pas appliqué selon les intentions de ceux qui l'avaient
proposé. Le droit établit par cet article, attribué à tous les
Conseillers, d'avoir libre accès aux bureaux régionaux pour obtenir
les informations souhaitées, n'a pas eu une application
concrète.
Il est donc à notre sens important, vu qu'il s'agit de
dispositions concernant tous les Conseillers, rediscuter l'ordre de
service, portant application à cet article, afin que, de concert
avec la Conférence des Chefs de Groupe, l'on puisse définir
exactement sa portée. Au cas contraire, l'on se trouverait dans une
situation grotes-que. D'un côté l'on établit un droit et, de
l'autre, ce même droit est limité par une interprétation du
règlement effectuée par le Président du Gouvernement.
Des raisons d'ordre personnel vu que j'ai constaté
personnellement les incertitudes, et les différentes
interprétations de la portée de cet article. J'avais sollicité,
début septembre, le Chef de Cabinet de la Présidence du
Gouvernement pour avoir, sur la base de cet article, un double du
projet de plan d'attribution des radiofréquences transmis à notre
Région par le Ministre d'Etat, M. Vizzini. Ma demande a été
refusée. A cet égard, j'ai dû, le 9 septembre, écrire au Président
du Conseil en sollicitant son intervention aux termes du 3ème
alinéa de l'article 116 du règlement intérieur, pour avoir le
double du document ministériel.
L'article 116 n'est donc pas appliqué ou il y a différentes
interprétations quant à son application. Une réunion des Chefs de
Groupe pourrait, à cet égard, éclaircir et mieux en définir la
portée, évitant aussi un échange continu de courrier entre
Conseillers, Présidence du Conseil, bureau de Présidence,
Présidence du Gouvernement et par conséquent une perte de temps, et
un contentieux à l'intérieur de cette assemblée.
Si nous établissons des règles définies, je pense que ce
contentieux sera évité et que le droit à l'information de tous les
Conseillers régionaux sera réel. C'est pour ces raisons que nous
voterons la motion présentée par M. Riccarand.
Presidente E' chiusa la discussione generale. Ha chiesto di
parlare il Presidente della Giunta, ne ha facoltà.
Bondaz (DC)
Mi rendo conto che i Consiglieri
regionali possono anche incorrere in errore, nel fare il proprio
lavoro. Questo succede a tutti, incorrerà anche la Giunta, non è
una accusa che faccio.
Ma quando mi sento dire cose come incapacità, inesattezze,
contrarietà alla legge e via dicendo, devo dire ai Consiglieri che
hanno presentato questa mozione che non fanno bene il loro
mestiere. Questo ordine di servizio a cui fa riferimento la
mozione, cioè ordine di servizio n. 14 del 3 settembre 90 del
Presidente della Giunta, è stato modificato con ordine di servizio
n. 17 del 19 settembre 90, nel quale si fa riferimento a quanto è
stato detto, quindi all'articolo 116, ed è stata modificata una
ipotesi di lavoro che era stata prevista nell'ordine di servizio n.
14 con una modifica secondo quelle che erano le norme stabilire dal
regolamento.
Pertanto non credo che la richiesta di revoca di questo ordine
di servizio abbia significato, dal momento che questo ordine di
servizio è stato superato dal successivo n. 17, di cui vi do
lettura:
"Ordine di servizio n. 17 - Oggetto: informazione dei
Consiglieri. Con riferimento all'ordine di servizio n. 14, pari
oggetto, fermo restando quanto contenuto in tale atto, si fa
presente che il testo dell'articolo 116 del regolamento è stato
riportato in modo errato. Si trascrive qui di seguito l'esatto
testo dell'articolo 116 del regolamento interno per il
funzionamento del Consiglio". Evito di dare lettura di quanto è
scritto in questo articolo, perché lo ha già letto il Consigliere
Riccarand, e probabilmente si perderebbe del tempo.
Per cui diciamo che il Presidente della Giunta ha già revocato
di sua iniziativa un ordine di servizio che era stato emanato in
modo non esatto.
Ma al di là di questo, voglio chiarire che l'intendimento del
Presidente della Giunta è quello di ammettere la consultazione
degli atti definiti, indipendentemente da quello che è scritto
nell'ordine di servizio, e quindi quelli aventi una rilevanza
esterna. Su questo non si discute: una pratica che è definita, può
essere presa in visione da chiunque lo ritenga dei Consiglieri.
Sulla consultabilità degli atti istruttori, proprio perché in
quanto tali possono contenere notizie o documenti di carattere
riservato, la loro divulgazione potrebbe comportare anche la
violazione dei diritti alla riservatezza sulle posizioni personali
degli interessati alla pratica. Quindi il discorso è più ampio di
quello che è stato portato avanti con questa mozione da parte del
Consigliere Riccarand. Sulla revoca non si discute più perché è già
stato definito, ma il Consiglio dovrebbe prendere in esame la
questione in relazione a quelli che sono gli atti istruttori,
perché il cittadino che propone una pratica all'Amministrazione
regionale ha diritto di avere una riservatezza su certi atti
istruttori. Se la pratica è definita, diventa un atto definito a
tutti i riguardi, per cui diventa pubblico. Quando viceversa si
tratta di atti che sono ancora in fase di istruttoria, credo che
sia giusto che il privato sia garantito in quelle che sono le sue
posizioni.
E' chiaro che la maggioranza non potrà votare questa mozione
perché nel contesto è sbagliata, in quanto l'ordine di servizio del
14 è già stato superato dall'ordine di servizio n. 17, ma posso
chiedere al Consiglio - e faccio una proposta di lavoro - di
sollecitare la riunione della Commissione per il regolamento perché
individui quali sono le possibilità degli atti istruttori in
relazione a quelle che sono le pratiche che ancora non sono state
definite. Perché questa è una discussione che ha delle rilevanze di
carattere giuridico.
Presidente
Ha chiesto di parlare il Consigliere
Riccarand, ne ha facoltà.
Riccarand (VA)
Vorrei chiedere al Consigliere
Limonet, che ogni tanto si scalda, se secondo lui il Presidente
della Giunta ha diritto di prendere in giro tutto il Consiglio e di
dire delle cose che sono completamente false.
L'ordine di servizio del 19 settembre, che adesso ha letto il
Presidente della Giunta, ce l'ho fra le mie mani, ma dice
esattamente il contrario di quello che il Presidente della Giunta è
venuto dicendo, perché conferma in pieno l'ordine di servizio
precedente.
Ma anche qui non ci troviamo di fronte a delle opinioni, ci
troviamo di fronte a delle affermazioni ben precise. Il Presidente
della Giunta non ha il diritto di cercare di giocare sul fatto che
magari lui ha una informazione in più per cercare di prendere in
giro il Consiglio, perché questo non si fa, non è corretto.
Cosa è successo? E' successo che il 3 settembre 90 il Presidente
della Giunta ha fatto un ordine di servizio in cui ha riportato in
modo errato il regolamento, e questo lo ha riconosciuto, in
particolare è riportato in modo errato un comma là dove si dice:
"Le informazioni devono riguardare esclusivamente pratiche ed atti
definiti".
Sulla base di questo testo sbagliato, il Presidente della Giunta
ha dato una serie di ordini ai dirigenti e ai vicedirigenti, che
sono quelli che vi ho letto prima.
Il Presidente della Giunta con l'ordine di servizio n. 17 non ha
affatto revocato il precedente ordine di servizio, lo ha letto
adesso: "Con riferimento all'ordine di servizio n. 14, pari
oggetto, fermo restando quanto contenuto in tale atto...", cioè
tutte le prescrizioni che c'erano sulla base di una citazione
sbagliata del regolamento sono state confermate in quell'ordine di
servizio, che dice soltanto abbiamo riportato in modo sbagliato il
regolamento, lo citiamo giusto, punto e basta. Ma siccome era stato
riportato in modo sbagliato il regolamento, da quella citazione
sbagliata erano derivate delle prescrizioni sbagliate in contrasto
con il regolamento, che non parla di pratiche definite, ed è stato
una scelta ben precisa di non mettere pratiche definite, come è
stato messo da altre parti, perché se andiamo a parlare di pratiche
definite, qualsiasi pratica non sarà mai finita. La pratica di un
contributo, contributi che vanno avanti per anni, non sarà mai
definita finquando un'opera non sarà collaudata e tutto quanto, e
via di seguito.
Quindi il concetto di pratica definita è un concetto che nega il
diritto di informazione dei Consiglieri, per questo non è stato
messo nel regolamento, volutamente. C'è in altri regolamenti, in
alcuni non c'è, gli uffici hanno preparato in passato una rassegna
di tutte le regioni per quanto riguarda il diritto di accesso e di
informazione dei Consiglieri regionali, osservatorio legislativo
interregionale, aprile 1991; ci sono regioni che sono più avanti di
noi, ce ne sono altre che sono più indietro. Ci sono delle regioni
come la Toscana, l'Umbria eccetera.., in cui è previsto da
regolamento che ai Consiglieri regionali non si può opporre il
segreto di ufficio, cosa che da noi è prevista.
Non entro in discussione sul segreto di ufficio, perché è
un'altra questione, ma noi abbiamo qui un ordine di servizio che è
pienamente operante, confermato da un ordine di servizio
successivo, perché quando si dice: "Fermo restando quanto contenuto
in tale atto", si conferma quello che è stato detto e non si revoca
un provvedimento. Tant'è vero che il dirigente a cui mi sono
rivolto con richiesta scritta di esaminare la pratica, mi ha
risposto: "Con riferimento alla nota di cui a margine, si conferma
la disponibilità di questo ufficio a fornire chiarimenti in
applicazione e nel rispetto dei termini dell'ordine di servizio n.
14, in data 3 settembre 90", e questo porta la data del 17
settembre 91, perché l'ordine di servizio n. 14 non è mai stato
revocato.
Il funzionario ha capito benissimo, ed ha perfettamente ragione,
perché il Presidente della Giunta nel suo ordine di servizio del 19
settembre ha scritto: "Fermo restando quanto contenuto nell'ordine
di servizio n. 14", ed ha solo citato correttamente il regolamento.
Ma nel momento in cui citava correttamente il regolamento, doveva
dire che erano cambiate le questioni e non continuare a fare
riferimento ad una affermazione che nel regolamento non ci sta.
Allora il Consiglio regionale è chiamato a chiedere la revoca di
un ordine in servizio in vigore, sbagliato, in contrasto con il
regolamento, da cui derivano effetti che negano il diritto di
informazione dei Consiglieri.
In secondo luogo, si chiede, per evitare malintesi, che il nuovo
ordine di servizio che il Presidente della Giunta dovrà fare, sia
discusso con la Conferenza dei Capigruppo, in modo che ci siano
patti chiari.
Non apro la parentesi del discorso degli atti interni, perché ho
già citato non il regolamento, ma precise normative nazionali e
regionali, che dicono cos'è un documento amministrativo e che
valore ha un atto interno, e non credo che l'opinione del
Presidente della Giunta possa superare una normativa di legge.
Qui ci troviamo di fronte a delle scelte che sono fondanti
rispetto all'autonomia e funzionalità del Consiglio; se diciamo che
quell'ordine di servizio n. 14 deve rimanere in vigore, manteniamo
in vigore una norma che è in contrasto con il regolamento e da cui
derivano prescrizioni che sono in contrasto con il regolamento.
Non è una questione di poco conto, per cui il Consiglio
regionale deve avere il coraggio di dire che qui c'è stato un
errore, che si deve andare a ripristinare la norma corretta,
facendo un ordine di servizio che recepisca veramente il
regolamento.
Presidente
Ha chiesto di parlare il Consigliere
Viérin, per fatto personale, ne ha facoltà.
Viérin (UV)
Nous ne pouvons accepter d'être
toujours considérés comme de mauvais élèves que le maître reprend
parce qu'ils n'ont pas suivi ses leçons. Toute opinion est
légitime, mais quand il s'agit de jugements portés sur un certain
acte, nous ne pouvons accepter qu'on nous reprenne sur le
bien-fondé de certaines affirmations quand ces mêmes affirmations
correspondent à la réalité. Il n'y a jamais eu révocation de
l'ordre de service n. 14. Il y a eu simplement une précision
successive, une intégration.
L'ordre de service demeure dans toute sa validité, tant il est
vrai que l'intégration successive lui fait référence à l'ordre de
service et le rappelle dans toute son intégralité: "Fermo restando
quanto contenuto". On ne peut donc parler de révocation d'un acte,
quand cet acte est toujours en vigueur et quand sa validité est
successivement reconfirmée par la même disposition sensée le
revoquer.
Je voulais éclaircir ce point, afin d'éviter tout malentendu à
ce propos.
Presidente
Ha chiesto di parlare il Consigliere
Perrin, per dichiarazione di voto, ne ha facoltà.
Perrin (UV)
Malgré la réponse de M. le Président,
qui s'est évertué à démontrer ce qui n'est pas démontrable, le
Groupe de l'Union Valdôtaine maintiendra sa position de vote
favorable à cette motion, tout simplement pour un fait pour ce qui
me concerne.
Le règlement que ce Conseil s'est donné, pour ce qui concerne
l'information des Conseillers, ne parle pas de dossiers complets,
mais tout simplement de "atti", et donc même d'un seul acte. La
demande présentée par n'importe quel citoyen, d'après une loi
régionale, est un acte qui concerne l'Administration, qui avec
d'autres fait partie d'un dossier, et de cet acte le Conseiller a,
à mon avis, le droit d'en prendre vision.
Je ne crois pas donc que l'on puisse accepter la thèse du
Président que l'on ne pourrait mettre à notre disposition que les
dossiers une fois définis.
Ce qui nous mettrait dans l'impossibilité d'exercer notre
fonction de contrôle, puisque un dossier est très souvent défini
non dans l'arc d'une législature, mais parfois même dans la
législature successive. Donc je demande dans quelle possibilité
nous serions dans ce cas d'accomplir, avec conscience, le devoir de
Conseiller.
Presidente
Pongo in votazione la mozione in
oggetto:
Esito della votazione
Presenti: 34
Votanti: 34
Favorevoli: 16
Contrari: 18
Il Consiglio non approva
