Classificazione
UNIONE EUROPEA E RAPPORTI INTERNAZIONALI


Resoconto integrale del dibattito dell'aula
Oggetto del Consiglio n. 2204 del 19 settembre 2001 - Resoconto
OGGETTO N. 2204/XI Cordoglio alle vittime dei fatti
terroristici verificatisi negli USA e condanna della strategia del
terrore. (Approvazione di risoluzione)
Risoluzione Di fronte ai tragici eventi che hanno colpito gli
Stati Uniti e che hanno scosso le fondamenta della nostra
convivenza civile, gettando tutta la comunità internazionale in una
situazione di incertezza e paura;
Il Consiglio regionale della Valle d’Aosta
Sottolineato che questa nuova fase di atti terroristici è da
considerare un vero e proprio attacco, prima ancora che agli Stati
Uniti, alla democrazia ed alla libertà dei cittadini;
Evidenziato come i valdostani, per tradizione e per cultura,
ripudiano la logica della violenza e del terrorismo, ad ogni
livello, che distruggono i valori che stanno alla base della
convivenza civile e pacifica, sui quali vanno costruite le
relazioni tra i popoli;
Esprime
l'immensa commozione e l'enorme sdegno della comunità valdostana
per i vili attentati ed il profondo cordoglio per le innumerevoli
vittime di questa strage;
Manifesta
la più viva solidarietà della Valle d'Aosta ai cittadini
americani, così duramente colpiti nei loro affetti e nei loro
simboli più rappresentativi;
Condanna
senza appello la strategia del terrore e della violenza e si
schiera senza riserve dalla parte di chi difende il diritto alla
vita ed alla libertà;
Ritiene necessario
che tutte le istituzioni e le forze politiche riflettano sul
significato dei terribili fatti accaduti negli Stati Uniti, che
segnano un profondo solco nelle relazioni tra i Popoli e gli Stati,
e si impegnino a ristabilire nel mondo le condizioni di rispetto e
di tolleranza ideologica, linguistica e religiosa, anche attraverso
una reazione severa, giusta ed equilibrata.
F.to: Aloisi - Cottino - Curtaz - Fiou - La Torre
– Tibaldi
PresidenteLa parola al Consigliere Curtaz.
Curtaz (PVA-cU)
Credo che di fronte alla gravità di questo
evento qualche osservazione vada fatta, mi sarebbe sembrato
frettoloso chiudere il Consiglio con una votazione unanime su
questa risoluzione che pure tutti condividiamo. Intanto rilevo come
questa undicesima legislatura sia una legislatura tormentata da
eventi drammatici, ogni anno dobbiamo commemorare vittime e
affrontare gravi sciagure: nel 1999 la tragedia del Monte Bianco,
nel 2000 l’alluvione e quest’anno
l’atto terroristico negli Stati Uniti, una sciagura
solo apparentemente più lontana. Credo che, di fronte alla gravità
e alla drammaticità dell’evento terroristico che
martedì 11 settembre ha sconvolto il mondo, la nostra condanna
debba essere totale.
Di fronte alla barbarie, all'inaudita violenza che si è
abbattuta su persone inermi non ci sono se o ma, ci deve essere
solo la condanna più ferma, una condanna senza riserve e senza
appello. E alla condanna va associato il profondo cordoglio per le
migliaia di vittime innocenti, vittime peraltro di varia
nazionalità. La lucida e feroce determinazione dei terroristi rende
intanto legittima e giusta la punizione, la reazione che deve
essere, come giustamente sottolineato nella risoluzione, severa, ma
anche giusta ed equilibrata.
Ma è anche vero che di fronte a un terrorismo così determinato e
spietato, di chi si uccide per uccidere, si devono porre degli
altri interrogativi perché il mondo, come è stato sottolineato da
più parti, non potrà più essere quello di prima. Non credo che la
guerra invocata offra risposte efficaci e rassicuranti.
Le risposte militari, specie se generalizzate, possono essere
non solo inadeguate, ma addirittura controproducenti rischiando di
alimentare un pericoloso consenso a favore di chi osa sfidare le
nazioni più ricche e potenti del pianeta. Una lotta efficace al
terrorismo è sicuramente una priorità ineludibile, ma oggi più che
mai tale lotta si deve fare non solo sul piano difensivo con
risposte militari e di intelligence, ma soprattutto sul piano della
prevenzione: prevenzione politica e io aggiungo prevenzione
finanziaria. Bisogna impedire ai terroristi di avere i mezzi
economici per organizzarsi e colpire.
È mai possibile che in queste ore si tenti di catturare il
terrorista miliardario Bin Laden senza che mai in passato si sia
posto il problema di intercettare e bloccare le sue ingenti risorse
finanziarie senza le quali egli sarebbe soltanto un innocuo
fondamentalista religioso?
La ricchezza di cui godono alcuni settori terroristici è
probabilmente il prezzo che paghiamo ad una globalizzazione della
finanza senza regole, con la politica mortificata che prende solo
atto del primato del potere economico in nome del quale tutto
sembra concesso. Il denaro che circola e che viene investito non
"olet", non importa se sia pulito o se appartenga a un'associazione
mafiosa o terroristica. Solo in questi giorni - è notizia direi
quasi di queste ore - apprendiamo che finalmente i governi europei
e organizzazioni statunitensi si stanno ponendo il problema di
intercettare i fondi di cui gode il terrorismo internazionale.
L’attentato più spietato della storia ha poi
messo a nudo la totale inadeguatezza delle organizzazioni poste a
garanzia del rispetto del diritto internazionale, oggi le
organizzazioni internazionali appaiono simulacri impotenti e
vetusti, inerti di fronte agli eventi criminosi che hanno cambiato
per sempre non solo il sistema di relazione internazionale, ma
probabilmente la vita di ciascuno di noi. Credo che sia compito
dell’Europa e degli Stati Uniti in primo luogo
attivarsi con ogni mezzo per istituire un nuovo ordine mondiale che
sappia prevenire conflitti, reprimere abusi, essere portatore di
pace e di dialogo fra popoli, culture, religione. La sciagura
terroristica dell’11 settembre ha dimostrato quanto
sia illusorio rintanarsi nei propri confini pensando che il nemico
sia altrove.
La storia richiede invece che le nazioni portatrici di pace, i
popoli che si riconoscono nei valori della libertà e della
democrazia si facciano promotori del bene, che intervengano per
sostenere il dialogo e per prevenire prevalentemente con le armi
della politica e della dissuasione i conflitti, anche perché il
nemico non è esterno al sistema, il nemico è dentro il sistema. Il
terrorismo si addestra da noi, si finanzia con i nostri mezzi,
spetta quindi ai Paesi liberi farsi protagonisti e promotori di una
nuova politica mondiale in cui nessuno pensi di battersi per la
propria causa, giusta o sbagliata che sia calpestando la libertà e
seminando la morte.
Presidente
La parola al Consigliere Tibaldi.
Tibaldi (FI)
L’attentato terroristico di
martedì 11 settembre 2001 non ha precedenti nella storia recente,
il tributo di vite umane di immense proporzioni e la folle e la
sadica spettacolarità dell’azione devastatrice
preparata meticolosamente in ogni particolare per cogliere di
sorpresa ci hanno lasciati tutti quanti attoniti.
Alla più profonda espressione di cordoglio alle famiglie delle
numerosissime vittime uniamo la nostra piena solidarietà a una
Nazione, gli Stati Uniti e al loro popolo che sono stati fortemente
umiliati da un atto così deplorevole e codardo. Cordoglio e
solidarietà però non sono a nostro avviso più sufficienti.
I bersagli che sono stati colpiti, le Twin Towers a New York e
il Pentagono a Washington non sono solamente i simboli del potere
economico e di quello militare statunitense. Essi rappresentano
quel patrimonio di libertà e di democrazia che tutta la civiltà
occidentale ha conseguito con grande fatica nei secoli. Nel mirino
non ci sono solamente gli Stati Uniti, ci siamo tutti noi con i
nostri valori. Non credo che il Presidente Bush sia retorico quando
parla di guerra alla libertà. Gli Stati Uniti non chiedono a tutto
l’occidente solo solidarietà umana, ma atti concreti
di collaborazione per vincere questa nuova guerra, non dichiarata,
promossa da un nemico invisibile contro obiettivi civili e
utilizzando mezzi civili.
In questa nuova guerra sono ancora più necessarie le
informazioni e un'attiva rete di cooperazione diplomatica e di
coordinamento politico fra tutti quegli Stati che compongono le
Nazioni Unite e l’Unione europea. Ecco perché alla
ferma condanna nei confronti del terrorismo deve associarsi una
reazione altrettanto energica per costruire un nuovo ordine
internazionale, unica tutela possibile oggi per la libertà.
Si tratta di garantire la sicurezza
dell’occidente, premessa di pace e del massimo
livello realizzabile di giustizia.
Questi attentati avranno ricadute di lunga durata poiché
cambiano la storia e, come giustamente affermato anche dal Ministro
degli esteri, Renato Ruggero, il mondo non sarà più lo stesso. Le
maglie del terrorismo vanno recise di netto, non esiste alibi no
global che tenga. Deve essere realizzato un sistema di protezione
militare fondato sulla solidarietà politica
dell’occidente e la paura cresce se pensiamo agli
armamenti nucleari in giro per il mondo dopo la dissoluzione
dell’Unione sovietica. La lotta al terrorismo
diventa una priorità, troppo larga è stata anche la tolleranza
verso un antiamericanismo ideologico che nulla ha a che vedere con
il diritto di critica.
Non è giusto accumulare sull’America quel peso di
responsabilità, odio, accuse come quello lanciato dalla campagna
recente, priva di scrupoli, che non poteva non preoccupare pur se
alcuni di coloro che la fomentavano agitavano slogan con estrema
leggerezza. Anche se volessimo addebitare al Governo statunitense
ritardi nel muoversi sugli scenari successivi alla caduta del muro
di Berlino o sui problemi legati all’ambiente o su
quelli relativi alla globalizzazione ciò non potrebbe mai e poi mai
giustificare l’attacco dell’11
settembre.
L’Unione Europea può fare molto per superare
questa crisi adoperandosi per frenare quel fanatismo islamico che,
non distinguendo fra politica e religione, si è trasformato in una
lotta senza quartiere contro i più elementari principi umanitari e
facendo ogni sforzo possibile per impedire che si spezzi il filo
del dialogo con il Medioriente al fine di riattivare quel
necessario processo di pace.
Presidente
La parola al Consigliere Perron.
Perron (UV)
Je veux au nom des forces politiques de la
majorité remercier le Président du Conseil régional et les Chefs de
groupe pour avoir eu la sensibilité d’inscrire à
l’ordre du jour de la séance la commémoration et le
rappel des événements qui se sont produits dans les Etats Unis.
Les faits qui se sont produits dans ce tragique mardi 11
septembre resteront toujours gravés dans nos mémoires et les images
de mort, de destruction, de terreur accompagnées à une totale
incrédulité resteront toujours fixées comme des moments terribles
qu’on ne pourra jamais oublier.
En tant que forces politiques de la majorité, mais je crois que
sur cela nous avons l’unanimité de cette Assemblée,
nous déplorons l’usage des armes et en général de la
violence et nous condamnons encore plus fortement les actes qui ont
produit des si grandes pertes humaines et des si grandes blessures
dans des milliers de familles américaines et
d’autres Pays.
Nous condamnons avec sévérité ces actes, nous les déplorons de
la manière la plus ferme et la plus totale. Nous ne retrouvons dans
ces actes aucune justification ni idéologique, ni fondamentaliste,
ni intégriste, simplement nous retrouvons de la haine profonde qui
ne peut pas dans aucune manière non pas seulement justifier, chose
qu’on ne pourrait pas faire, mais même faire
comprendre en quelque sorte ces actes criminels.
En tant que forces politiques de la majorité nous sommes proches
de familles si durement touchées, des parents, des amis et des
collègues de travail qui vivent cette inexplicable et
incompréhensible tragédie.
Nous sommes proches de tous ceux qui ont perdu leur vie dans des
moments qu’ils se prêtaient à secourir
d’autres: je pense aux nombreux sapeurs-pompiers,
aux agents de police, aux volontaires qui ont perdu la vie en ces
moments. C’est à eux que va toute notre affection la
plus forte, notre chagrin le plus ému, notre solidarité la plus
amicale. Nous sommes à côté d’eux avec une profonde
émotion.
Comme forces politiques nous partageons le contenu de la
résolution comme en même temps je crois pouvoir dire que nous nous
reconnaissons pleinement, s’il doit y avoir un
moment de rappel, dans les paroles que le Président du Conseil a
prononcé ce matin au nom de toute l’Assemblée, donc
nous partageons ses paroles, nous partageons le contenu de la
résolution qui porte la signature de tous les Chefs de groupe, donc
de toutes les forces politiques présentes au Conseil régional.
Nous jugeons important cela que sur un fait si grave toutes les
forces politiques présentes dans cette Assemblée aient trouvé un
moment d’unanimité. C’est un
important signal de maturité et de forte cohésion que nous sommes à
même de transmettre à l’extérieur.
Presidente
Pongo in votazione la risoluzione:
Consiglieri presenti, votanti e favorevoli: 28
Il Consiglio approva all’unanimità.
La seduta è tolta.
L'adunanza termina alle ore 18,55.
