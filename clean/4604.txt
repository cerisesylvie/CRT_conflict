Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 302 del 26 maggio 1982 - Resoconto
OGGETTO N. 302/VII - IMPEGNO PER L'ACCERTAMENTO DELLA REALE
SITUAZIONE OCCUPAZIONALE E PRODUTTIVA DEL SETTORE SIDERURGICO -
Approvazione di mozione.
PRESIDENTE:
Do lettura della mozione presentata dai
Consiglieri Carlassare e Mafrica:
MOZIONE
RICORDATO l'ordine del giorno approvato unanimemente dal
Consiglio nell'autunno scorso in merito al piano siderurgico ed in
particolare il giudizio negativo espresso sulla parte relativa agli
acciai speciali;
CONSIDERATO che nel frattempo hanno avuto luogo le trattative
tra TEKSID e FINSIDER, la cui conclusione sembra delinearsi in
tempi molto ravvicinati;
CONSTATATO che il raggiungimento dell'accordo tra parte pubblica
e privata, operanti nel settore siderurgico, comporterà la chiusura
di impianti con conseguenti tagli occupazionali e comunque porterà
ad una reimpostazione del piano siderurgico su cui il Consiglio
regionale dovrà essere chiamato ad esprimersi;
VERIFICATO che dall'inizio della discussione del piano
siderurgico il livello occupazionale nello stabilimento di Aosta è
calato di oltre trecento unità;
APPRESO INOLTRE che la struttura dirigenziale della Nuova Sias
si sta riorganizzando secondo schemi ed organigrammi diversi dagli
attuali (modifiche queste ancora non discusse con le parti
sociali);
NELL'INTENTO di avere il massimo grado di informazione su ciò
che sta accadendo nel settore e sui riflessi che potranno
verificarsi sulle due più importanti strutture industriali della
Valle;
IL CONSIGLIO REGIONALE
DELIBERA
di impegnare la Giunta regionale:
1) ad accertare attraverso incontri con le parti
interessate
ai
problema (Ministro delle PP.SS. Direzioni
Aziendali, Organizzazioni Sindacali) la reale situazione che viene
delineandosi;
2)
a relazionare nel merito al Consiglio regionale nel più
breve tempo possibile e comunque entro la fine del mese di
giugno.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Nel settembre dello scorso anno,
sulla situazione della Cogne questo Consiglio aveva discusso con
una certa passione; da allora le cose sono andate avanti senza che
ci si sia occupati in particolare di questa situazione.
Ricordo che in quel momento si stava discutendo il piano
Finsider, c'era la necessità come Regione di dare un giudizio, il
giudizio espresso da questo Consiglio era stato negativo, in modo
particolare per il settore degli Acciai Speciali. Nel frattempo le
cose non sono rimaste ferme, nonostante la disattenzione del
Consiglio rispetto a questo problema.
La Finsider, cioè la parte pubblica che lavora nel settore
siderurgico e la Teksid, cioè la parte siderurgica della Fiat,
hanno raggiunto un accordo di una certa portata perché investe da
una parte interventi finanziari della Finsider per l'acquisto di
stabilimenti per la costituzione di società miste, dall'altra
prevede anche tagli occupazionali che riguardano la Teksid in modo
particolare.
Non è ancora ben chiaro come si rifletterà questo accordo fra
Finsider e Teksid sulla nazionale Cogne. Per esempio, è stata
costituita fra le diverse società miste o interamente pubbliche che
vengono dallo scorporo della Teksid, anche una società Acciai
speciali al 51% di proprietà della Nuova Sias, al 49% della Fiat.
Questa gestirà un'acciaieria elettrica, la Vertek di Condove, il
parco rottami Bonafus avrà ca. 3000 dipendenti.
Si pone perciò il problema di verificare esattamente come
Consiglio regionale a che punto è la situazione, quali
ripercussioni si possono avere dal punto di vista produttivo e
commerciale per la Nuova Sias, quali ripercussioni si possono avere
rispetto all'occupazione. C'è da dire che in questi mesi gli
occupati della Cogne, essendo fermo il turn-over, sono diminuiti di
altre 300 unità.
Bisogna vedere se questo accordo gioca in modo particolare
rispetto alla produzione, se non ci sono intersezioni o
sovrapposizioni di produzione, Occorre quindi che la Regione
conosca meglio la situazione per poterne discutere e dare un
giudizio, perché credo che questo tipo di accordo porti anche ad
una revisione del piano siderurgico nazionale.
Nella mozione viene poi sollevato un secondo problema: oltre che
scorporare la Teksid e fare una serie di società miste, c'è stata
anche una ristrutturazione della parte organizzativa dirigenziale
della Nuova Sias. Anche questo può avere effetti per ciò che
riguarda il futuro della Cogne e quindi anche su questo è
necessario avere delle informazioni.
Per concludere, con questa mozione presentata dal nostro Gruppo
e da Nuova Sinistra, chiediamo che la Giunta attraverso degli
incontri con il Ministro delle Partecipazioni Statali, con le
Direzioni aziendali, con le Organizzazioni sindacali, accerti
qual'è la reale situazione, faccia un quadro e riferisca entro la
fine del mese di giugno di quest'anno al Consiglio, affinché questi
possa esprimere qualche opinione, oppure se la Regione Valle
d'Aosta può dare in merito alla revisione del piano qualche
giudizio o suggerimento.
Invito quindi le diverse forze a prendere di nuovo coscienza che
esiste questa nuova situazione su cui occorre meditare.
PRESIDENTE:
Ha chiesto di parlare l'Assessore
all'Industria, Commercio, Artigianato
e
Trasporti Chabod, ne
ha facoltà.
CHABOD - (D.C.):
In merito al Piano Finsider ricordo ai
Consiglieri Carlassare e Mafrica che nell'incontro avuto con il
Ministro De Michelis nell'ottobre scorso ho ribadito il netto
rifiuto della Regione ai tagli occupazionali previsti per la Cogne,
nonché al nuovo assetto produttivo che priverà lo stabilimento di
Aosta delle seconde e terze lavorazioni. Come ho già riferito in
precedenti adunanze, il Ministro De Michelis è stato categorico per
quanto riguarda lo stabilimento Cogne: o l'attuazione del piano
previsto o la chiusura.
La ratifica dell'accordo Teksid-Finsider che prevede per gli
acciai speciali la costituzione di una società Acciai speciali 51%
Nuova Sias, 49% Fiat, con 3500 dipendenti, non modificherà quanto
stabilito dal piano. Il livello occupazionale dello stabilimento di
Aosta si sta uniformando a quello indicato dal Piano CIPI, il calo
occupazionale ne è una diretta conseguenza, che seppure non
traumatica, era stata decisamente contrastata nei colloqui avuti
con il Ministro delle Partecipazioni Statali, il quale si era
comunque dimostrato irremovibile su questo punto.
Per quanto riguarda la struttura dirigenziale della Nuova Sias,
è noto a tutti che l'Ing. Adani è passato, quale direttore
generale, alla Finsider. La Nuova Sias ha mantenuto alla Presidenza
l'Ing. Liberati il quale ha fatto sapere che per quanto concerne la
struttura dirigenziale, l'inserimento di elementi nell'area Teksid
rientra nella politica di omogeneizzazione della struttura
commerciale della Nuova Sias. Il problema della siderurgia pubblica
non è mai stato sottovalutato dalle Amministrazioni regionali e
qualsiasi elemento nuovo positivo e negativo verrà immediatamente
portato a conoscenza del Consiglio.
La Giunta è d'accordo nell'accettare questa mozione, purché si
tolga l'ultimo pezzo dell'ultima riga "comunque entro la fine dei
mese di giugno".
PRESIDENTE:
Ha chiesto di
parlare il Consigliere
Carlassare, ne ha facoltà.
CARLASSARE - (Dem. Prol. - Nuova Sin.)
Confesso di essere
rimato allibito: in effetti l'Assessore all'Industria viene con il
suo bel foglietto, ci legge le cose che gli hanno scritto in merito
e si permette anche di fare battute su una situazione occupazionale
che può determinare dei grossi traumi dal punto di vista sociale
per la Vale d'Aosta!
Il discorso non è più quello dell'applicazione del piano per
quanto riguarda la nazionale Cogne di Aosta, ma si parla di
ulteriori tagli occupazionali - anche se i piani ufficiali lo
smentiscono - che potrebbero portare ad un dimezzamento
dell'occupazione della Cogne. Sempre con l'altro pericolo, anche se
non immediato, che potremmo arrivare ad una chiusura dello
stabilimento, in tempi non così lontani.
Mi pare che sia stata prestata scarsa attenzione da parte della
Giunta, in particolare dell'Assessore all'Industria e Commercio, a
questa vicenda che non tocca direttamente lo stabilimento di Aosta,
però potrebbe determinare degli sconvolgimenti nell'assetto di
tutto il settore acciai speciali, per cui quelle ipotesi che ho
avanzato, si potrebbero realizzare. Una delle condizioni per
riuscire a incidere su tali decisioni, per quanto è possibile, come
Ente pubblico, è quella di essere informati tempestivamente di
tutte quelle che sono le possibili vicende e gli sviluppi di una
serie di accordi che vengono presi a Roma e a Bruxelles, poiché ci
troviamo - e questo basta andarlo a chiedere a chi ha seguito
queste vicende - nella condizione per cui il Dirigente della Nuova
Sias è quello che in ultima analisi ha effettivamente contrattato
il taglio occupazionale, anche a livello di Teksid, svolgendo un
compito che formalmente non gli spettava.
E' estremamente importante che ci sia un impegno da parte della
Giunta, in primo luogo dell'Assessore all'Industria, volto a
captare ogni segnale che potrebbe determinare una modifica del
piano, con tutte le conseguenze che possono derivare per
l'occupazione. Per cui il problema non è quello in assoluto di
mantenere giugno come limite di tempo, quanto di fissare una data
precisa entro cui fare questa relazione, che dovrebbe essere
sicuramente prima delle ferie, tenendo presente che le grosse
modificazioni, i tagli e le sorprese si ritrovano regolarmente ad
agosto. E' opportuno che entro quel periodo il Consiglio regionale,
la popolazione, le organizzazioni sindacali e chiunque sia
interessato al mantenimento di questo stabilimento, sia informato
per quanto possibile, utilizzando tutti i canali ufficiali ed
ufficiosi possibili, attraverso un impegno preciso della Giunta a
comunicare quella che è l'ipotesi più probabile per l'avvenire di
questo stabilimento.
PRESIDENTE:
Ha chiesto di parlare l'Assessore
all'Industria, Commercio, Artigianato e Trasporti Chabod, ne ha
facoltà.
CHABOD - (D.C.):
Era solo per rispondere al Consigliere
Carlassare, perché lui fa delle battute che accettiamo volentieri,
io non le posso fare, chissà perché.
Ad ogni modo invito la maggioranza a votare questa mozione,
togliendo "entro la fine di giugno". Volevo dire inoltre che penso
di poter fare core credo, cioè leggere o parlare a braccio, e poi
dico al Consigliere Carlassare che se qualche volta leggesse, il
Consiglio ne guadagnerebbe molto.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Credo che sia inutile fare il braccio
di ferro su quattro parole, e che il senso della cosa sia stato
spiegato bene dal Consigliere Carlassare, quando ha detto che il
Consiglio si riunisce ancora fino a metà luglio, poi va in ferie
fino a metà settembre e se vogliamo discutere con una certa
profondità su quest'argomento è necessario farlo prima delle
ferie.
Diciamo allora "nel più breve tempo possibile" e se c'è questo
impegno tale dicitura può essere altrettanto valida. Questo per
dare una risposta sull'emendamento proposto dall'Assessore
Chabod.
In merito al tipo di discussione e all' attenzione che può
sollevare o meno, diciamo che probabilmente sta avvenendo un
fenomeno per cui la politica tende ad essere spettacolo non solo
per quelli che la guardano, ma per gli stessi soggetti che tendono
a farla. Allora ecco che, quando ci seno mille operai della Cogne
che vengono al salone regionale, l'impegno di tutte le forze ed i
gruppi nel ribadire la volontà di fare c'è; quando invece siamo in
un periodo di stanca, forse il problema non viene sentito nello
stesso modo.
Noi abbiamo semplicemente voluto con questa mozione stimolare
l'attenzione di tutti i Gruppi, compresi i nostri, su questo
problema, perché il disinteresse e la disattenzione non servono a
nessuno, e vista la fatica fatta dalle forze politiche e dalla
Giunta per creare ultimamente 50 posti di lavoro, se è possibile
con un intervento limitare i danni e condizionare in qualche modo
delle forze che sono certamente influenti, credo sia nostro dovere
farlo.
PRESIDENTE:
Metto in approvazione la mozione che viene
così emendata:
MOZIONE
RICORDATO l'ordine del giorno approvato unanimemente dal
Consiglio nell'autunno scorso
in
merito al piano siderurgico
ed in particolare il giudizio negativo espresso sulla parte
relativa agli acciai speciali;
CONSIDERATO che nel frattempo hanno avuto luogo le trattative
tra TEKSID e
FINSIDER, la cui conclusione sembra delinearsi
in tempi molto ravvicinati; CONSTATATO che il raggiungimento
dell'accordo tra parte pubblica e privata, operanti nel settore
siderurgico, comporterà la chiusura di impianti con conseguenti
tagli occupazionali e comunque porterà ad una reimpostazione del
piano siderurgico su cui il Consiglio regionale dovrà essere
chiamato ad esprimersi;
VERIFICATO che dall'inizio della discussione del piano
siderurgico il livello occupazionale nello stabilimento di Aosta è
calato di oltre trecento unità;
APPRESO INOLTRE che la struttura dirigenziale della Nuova Sias
si sta riorganizzando secondo schemi ed organigrammi diversi dagli
attuali (modifiche queste ancora non discusse con le parti
sociali);
NELL'INTENTO di avere il massimo grado di informazione su ciò
che sta accadendo nel settore e sui riflessi che potranno
verificarsi sulle due più importanti strutture industriali della
Valle;
IL CONSIGLIO REGIONALE
DELIBERA
di impegnare la Giunta regionale:
1)
ad accertare attraverso incontri con le parti
interessate al problema (Ministro delle PP.SS., Direzioni
aziendali, Organizzazioni Sindacali) la reale situazione che viene
delineandosi;
2)
a relazionare nel merito al Consiglio regionale nel
più breve tempo possibile.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
