Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1206 del 20 marzo 1985 - Resoconto
OGGETTO N. 1206/VIII - ASSEGNAZIONE DI UNA MEDAGLIA D'ORO A
TUTTI GLI EX COMBATTENTI DELLA SECONDA GUERRA MONDIALE.
(Interrogazione).
PRESIDENTE:
Do lettura dell'interrogazione presentata dal
Consigliere Riccarand:
INTERROGAZIONE
CONSTATATO che la proposta di assegnare una medaglia d'oro a
tutti gli ex combattenti della 2^ guerra mondiale ha suscitato
perplessità e dissensi sia in sede di Conferenza dei Capigruppo sia
in seno al Comitato per il 40° Anniversario della Lotta di
Liberazione;
RILEVATO che tali perplessità e dissensi derivano sia
dall'entità della spesa prevista (oltre mezzo miliardo di lire)
sia, e soprattutto da una impostazione che parrebbe mettere sullo
stesso piano fascisti e partigiani, combattenti della Repubblica
Sociale e combattenti del Corpo Volontari della Libertà;
SOTTOLINEATO che non si può certo, con una generica celebrazione
di tutti i combattenti, dimenticare le profonde motivazioni che
spinsero milioni di giovani a quella ribellione, resistenza e lotta
di liberazione di cui si celebra quest'anno il 40°
anniversario;
AL FINE di avere ulteriori informazioni sull'iniziativa che si
intende assumere;
il sottoscritto Consigliere regionale
INTERROGA
il Presidente della Giunta regionale per sapere:
1) se è confermata l'intenzione dell'Amministrazione regionale
di assegnare una medaglia d'oro agli ex combattenti della 2^ guerra
mondiale residenti in Valle d'Aosta;
2) quante medaglie si vorrebbero assegnare, sulla base di quali
criteri e con quale previsione di spesa;
3) se le medaglie verrebbero assegnate anche ai combattenti
della Repubblica Sociale Italiana;
4)
il significato che si vuole attribuire alla
cerimonia di assegnazione delle medaglie;
5) se non sarebbe più opportuno ricordare in modo più serio,
responsabile e meditato le atrocità della 2a guerra mondiale, il
sacrificio dei suoi milioni di morti, le sofferenze dei civili e
militari sopravvissuti a tale tragedia.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN - (U.V.):
Il faut d'abord rappeler de quelle
façon on a prévu cette célébration, ainsi que les lettres échangées
entre le Gouvernement régional, le Président du Conseil régional et
le Comité qui a organisé l'ensemble des célébrations.
Le 10 du mois d'avril de l'année dernière le Président Buillet
de la Confederazione Associazioni Combattentistiche nous avait
adressé cette lettre:
"Ricorrenza 40° anniversario fine II^ Guerra Mondiale. La Giunta
esecutiva della Confederazione, ultima seduta, rilevava che l'8
maggio del prossimo anno ricorrerà il 40° anniversario della fine
dell'ultimo conflitto. Per tale particolare avvenimento sarebbe
auspicabile che l'Amministrazione regionale ripetesse la bella
iniziativa di assegnare una medaglia a tutti i reduci come peraltro
era stato fatto nel 1965 a favore della guerra 1915-18.
Riteniamo che un tale atto sarebbe un doveroso riconoscimento
della Valle ai suoi figli migliori i quali hanno sopportato immensi
sacrifici per riportare la democrazia e la libertà nel paese, e
l'autonomia nella nostra Valle".
Suite à cette lettre, le 26 du mois d'avril, j'ai adressé au
Président du Conseil et par connaissance à M. Buillet la lettre
suivante:
"Si trasmette copia della lettera al Presidente del Comitato
regionale della Confederazione Associazioni Combattentistiche, con
la quale si propone il prossimo anno, in occasione della
ricorrenza, che venga assegnata una medaglia a tutti i reduci e
venga organizzata una cerimonia per la relativa consegna.
Nell'invitare la S. V. a voler cortesemente sottoporre
l'iniziativa all'esame della Conferenza dei Capigruppo per un loro
parere, si ringrazia".
Le 21 du mois du mai j'ai eu cette réponse de la part du
Président du Conseil:
"La Conferenza dei Capigruppo del Consiglio regionale, riunitasi
in data 9 maggio 1984 con l'ufficio di Presidenza, ha preso in
esame la richiesta del Presidente del Comitato regionale della
Confederazione Associazioni Combattentistiche, relativa
all'assegnazione nel corso della cerimonia di una medaglia ai
reduci della II^ guerra mondiale, ed ha espresso parere favorevole
in ordine all'iniziativa stessa".
Le 4 juin je répondait à mon tour au Président de
l'Association:
"In relazione alla nota del 1° aprile concernente l'oggetto si
comunica che la Conferenza dei Capigruppo, interpellata, ha
espresso parere favorevole in linea di massima in ordine alla
iniziativa di assegnare una medaglia ai reduci della guerra. Si
prega pertanto di fare avere a questa Presidenza l'elenco completo
dei reduci nonché la data ed il luogo della cerimonia organizzata
da codesta associazione per l'assegnazione della medaglia il cui
tipo potrà essere preventivamente concordato con questa
Amministrazione".
Le 12 du mois de juin M. Buillet m'a fait parvenir la copie
d'une lettre qu'il avait envoyée aux Syndics:
"L'Amministrazione regionale, nella ricorrenza del 2° conflitto
mondiale intende assegnare a tutti i combattenti della guerra una
medaglia commemorativa in senso di riconoscimento. Le SS.VV. sono
vivamente pregate di far pervenire alla Presidenza di codesta
Confederazione con cortese sollecitudine un elenco nominativo dei
combattenti residenti nel Comune di competenza alla data 1.6.1984,
verificando attentamente che i medesimi siano legalmente residenti
e non solamente domiciliati, onde evitare doppioni negli
elenchi".
Le 25 du mois de juin M. Dolchi nous adressait cette lettre:
"In data 12 giugno il Presidente delle Confederazioni
Combattentistiche ha chiesto la collaborazione dei Sindaci per
ottenere l'elenco degli aventi diritto. Nell'associarmi alle sue
parole, ritengo opportuno precisare, onde evitare omissioni, che
sono considerati aventi diritto e quindi da iscrivere nelle liste
comunali - et cela c'est une réponse aux points 2 et 3 de
l'interrogation de M. Riccarand - i partigiani combattenti e
patrioti riconosciuti in seguito al decreto n° 518 del 21.8.1945, e
successive disposizioni".
Encore une lettre du 18 décembre 1984:
"Medaglia commemorativa.' In riferimento alle note ed ai
successivi accordi verbali si trasmette unito alla presente
l'elenco numerico dei combattenti partigiani mutilati, invalidi ed
ex internati aventi diritto alla medaglia commemorativa specificata
in oggetto. I dati relativi sono stati forniti dai Sindaci dei
rispettivi Comuni della Valle con la collaborazione dei rispettivi
Presidenti delle Associazioni locali".
J'ai ici un tableau qui résume la participation et le nombre de
chaque Commune, si M. Riccarand veut, j'en donnerai une copie,
quand même il s'agit au total de 4.289 présences.
Le 22 du mois de janvier, compte tenu du nombre qu'on nous avait
signalé et puisque sans doute il y avait à prévoir une dépense,
j'ai adressé cette lettre au Président du Conseil:
"Con riferimento alla corrispondenza intercorsa in merito
all'organizzazione di una cerimonia commemorativa della ricorrenza
in oggetto, con la consegna di una medaglia a tutti i reduci, si
comunica che questa Presidenza, a seguito del parere favorevole
espresso dalla Conferenza dei Capigruppo, ha provveduto ad
acquisire l'elenco completo dei reduci che avrebbero diritto alla
medaglia commemorativa. Siccome il numero dei medesimi è risultato
4.289 unità, si è calcolato che la prevista assegnazione della
medaglia comporterebbe una spesa complessiva di 500 milioni. Tenuto
conto della notevole rilevanza dell'importo preventivato si sarebbe
orientati a far realizzare delle targhe commemorative, che
potrebbero essere poste nelle sedi comunali delle confederazioni
delle associazioni combattentistiche, e ad organizzare una
cerimonia con la consegna della pergamena ai reduci.
Alla luce di quanto sopra si prega la S.V. di voler nuovamente
sottoporre la questione all'esame della Conferenza dei Capigruppo e
di voler cortesemente comunicare quanto deciso in merito a questa
Presidenza".
Je crois que la raison de cette lettre est assez simple: on ne
connaissait pas préalablement le numéro de personnes intéressées à
cette médaille; suite au numéro que comme vous comprenez bien c'est
plutôt lourd, on avait cru qu'il était nécessaire de représenter le
problème.
La réunion des Chefs de Groupe a eu lieu et la lettre de réponse
du 15 du mois de février est la suivante:
"In riferimento alla nota con la quale si richiedeva il riesame
della questione relativa alla ricorrenza in oggetto, mi pregio
comunicare che la Conferenza dei Capigruppo, riunitasi con
l'Ufficio di Presidenza in data 6 e 13 febbraio, ha nuovamente
preso in esame il problema e dopo ampio dibattito ha ritenuto che,
in considerazione delle aspettative suscitate dall'iniziativa a suo
tempo avallata da codesta Presidenza con il parere favorevole della
Conferenza dei Capigruppo, non sia possibile modificare la
precedente determinazione.
La Conferenza dei Capigruppo auspica pertanto che codesta
Presidenza provveda agli adempimenti necessari per l'assegnazione
nel corso di una cerimonia di una medaglia a tutti i reduci della
II^ guerra mondiale, analogamente a quanto era stato predisposto a
suo tempo per gli ex combattenti della guerra 1915-18".
Il y a eu par la suite des rencontres, à une desquelles j'ai
même participé seulement pour donner des renseignements à propos
des différentes propositions de médailles qu'on pouvait suggérer,
et dernièrement j'ai reçu, e 13 du mois de mars, le programme et la
réponse de faire cette célébration:
"Celebrazione del 40° anniversario della liberazione. Il
Comitato per il 40° anniversario della lotta di liberazione si è
riunito in data 5 marzo 1985 per predisporre il programma delle
celebrazioni del 40° anniversario della liberazione. Oltre alla
manifestazione celebrativa che si terrà ad Aosta il 25 aprile, come
da allegato programma, il Comitato su iniziativa della S.V. ha
avuto modo di affrontare e discutere il problema della consegna di
una medaglia d'oro a tutti i combattenti riconosciuti nel 2°
conflitto mondiale, problema di cui il Comitato stesso non si era
mai investito fino ad oggi.
Dopo ampia discussione, nel corso della quale non sono mancate
perplessità e riserve su questa iniziativa, anche per le difficoltà
di carattere organizzativo sottolineate da molti intervenuti di far
coincidere la cerimonia di consegna delle medaglie con quella
celebrativa dell'anniversario della liberazione, in quanto i
combattenti destinatari del riconoscimento sono più di 4.000, il
Comitato è giunto alla determinazione di provvedere la consegna
simbolica delle medaglie a tutti i Sindaci della Regione che poi
provvederebbero in tempi successivi a promuovere riunioni a livello
locale onde consegnare gli attestati ai combattenti residenti nei
Comuni della Valle".
J'ai cru qu'il était nécessaire de donner la leture des
différentes lettres, pour que le Conseiller Riccarand puisse mieux
comprendre comment on est arrivé à cette décision.
Au premier et au deuxième point de l'interrogation j'ai déjà
répondu que nous sommes en train de faire prédisposer les médailles
qui seront données de façon symbolique à tous les Syndios au cours
de cette manifestation; au troisième point la réponse est contenue
dans la lettre de M. Dolchi dont j'ai donné la lecture; au
quatrième point, le sens de la célébration est surtout celui de
nous rappeler qu'il faut travailler davantage pour maintenir cet
état de paix, et en même temps c'est un symbole de reconnaissance
pour les personnes qui ont lutté pendant cette période pour nous
donner la liberté; enfin je crois que là c'est même une occasion
pour donner la possibilité à tous ceux qui ont fait la 2ème guerre
mondiale de se rassembler et de donner un exemple de comment on
pourrait travailler et agir davantage pendant cette période et dans
le futur pour éviter de retomber dans un nouveau conflit.
PRESIDENTE:
Ha chiesto di parlare il Consigliere
Riccarand, ne ha facoltà.
RICCARAND - (N.S.):
Ringrazio il Presidente della Giunta
per la risposta precisa ed ampia che ha voluto dare
all'interrogazione, tuttavia devo ribadire il mio totale dissenso
rispetto a questa scelta che se è vero che è stata operata dalla
Giunta sulla base di un consenso espresso dalla maggioranza dei
Capigruppo, è pur vero che è una scelta che competeva alla Giunta e
che la Giunta poteva fare diversamente. Non è la prima volta che i
Capigruppo si sono espressi in un certo modo e la Giunta si è
comportata in modo diverso. Invece c'è stato un consenso su una
scelta che ritengo gravemente sbagliata.
Anzitutto credo che sia evidente a tutti come l'entità della
spesa sia enorme per una cerimonia (qui si parla di 600 milioni per
le medaglie!), in più ci saranno le spese organizzative, per cui ci
troviamo di fronte ad una cifra che non è ancora ben quantificabile
ma che comunque è estremamente elevata e che rappresenta uno spreco
enorme di denaro per la Pubblica Amministrazione. E questo è il
primo dato sorprendente. Mi chiedo se lo Stato italiano decidesse
di dare una medaglia a tutti i combattenti della II^ Guerra
Mondiale, quale somma del bilancio dello Stato bisognerebbe in
proporzione tirare fuori!
E' una cosa che si può fare forse solo in Valle d'Aosta perché
la nostra è una situazione un po' anomala, ma non vedo da altre
parti come si potrebbe effettuare una cosa del genere. Quindi
rimango perplesso di fronte a questo tipo di scelta.
Si dice che c'è stato un iter che è andato avanti da solo e ad
un certo punto non si è avuto più il coraggio di tornare indietro
perché si erano fatte determinate scelte. E' pur vero che
all'inizio, quando nel 1984 è stata avanzata questa proposta, non
si sapeva a quanti avremmo potuto dare la medaglia, non si parlava
neanche del tipo di medaglia, poi si è precisato medaglia d'oro, si
è andati verso un numero che adesso è 4.289 ma che può ancora
variare, e si è andati incontro ad una spesa che è spaventosa
rispetto ad una manifestazione del genere. A mio avviso si potrebbe
ricordare qualsiasi avvenimento, anche importante, con delle azioni
che abbiano significato senza andare ad una dissipazione di denaro
di questa portata.
Resta poi l'aspetto molto rilevante di tipo culturale: si dice
bisogna ripetere la cerimonia della I^ guerra mondiale. Vorrei dire
anzitutto che la differenza fra la prima e la seconda guerra
mondiale è enorme, perché la prima guerra mondiale ha avuto
determinate caratteristiche in cui la collocazione dei combattenti
italiani è stata di un certo tipo, mentre la seconda guerra
mondiale è stata una guerra, per quanto riguarda l'Italia, condotta
da un regime fascista che ha visto al suo interno svilupparsi un
confronto ed una guerra civile. Ora, ricollocare sullo stesso piano
quelli che si sono battuti da una parte e quelli che si sono
battuti dall'altra, significa cancellare in modo irresponsabile una
pagina della nostra storia, confondere le acque.
Mentre la nostra democrazia, la nostra Costituzione, il nostro
Stato, la nostra stessa Regione autonoma sono nate sulla base di
una ribellione ad un certo tipo di regime, di una ribellione nei
confronti di un certo esercito che esisteva fino al settembre 1943,
qui si pone sullo stesso piano l'esercito fascista, i combattenti
partigiani e, secondo me, non sono neppure chiare le immagini di
differenza fra combattenti partigiani e combattenti della
Repubblica di Salò. Non mi stupirei di ritrovare in questo elenco
dei repubblichini, perché mi sembra che i criteri molto generici
con cui sono stati redatti questi elenchi si prestino a molte
perplessità.
Proprio in un momento come questo, in cui c'è una caduta di
attenzione nei confronti di quelle che sono state le responsabilità
del fascismo storico, di un certo modo di concepire la società, di
un certo tipo di autoritarismo,in cui invece questi valori vanno
ricondotti ad una loro attenzione, ed anche rispetto ai giovani va
offerta una capacità e degli strumenti di conoscenza ben precisi,
una cerimonia di questo genere, a mio avviso, risulta pericolosa,
culturalmente squalificata.
Terzo elemento, il discorso della cultura di pace. Ricordo che
il Presidente della Giunta stesso pochi mesi fa aveva fatto
affiggere un manifesto, per ricordare il problema della pace e la
volontà di controbattere qualsiasi cultura di guerra, che conteneva
elementi significativi di novità rispetto a certi manifesti degli
anni precedenti. Oggi invece ci ritroviamo non solo nel filone
tradizionale, ma peggioriamo la situazione perché andiamo ad
inventare una cerimonia che a mio avviso è quasi una celebrazione
di una guerra che c'è stata, quando noi invece di questa guerra
dovremmo mettere in luce quelle che sono state le atrocità che sono
successe, non dimenticando i combattenti che sono stati costretti a
partecipare a questa guerra e non ne fanno sicuramente un vanto ed
un merito, soprattutto coloro che sono andati a combattere
ne11'esercito fascista e che hanno dovuto magari aggredire uno
Stato che era molto più democratico del nostro, come lo Stato
francese ecc.
Non riesco a capire quali sono le motivazioni reali di questa
cerimonia, non ne condivido le scelte, i contenuti, e auspico che
ci sia una ulteriore riflessione all'interno della Giunta
regionale, che in ultima analisi è quella che deve assumere le
decisioni, al di là di quelle che sono le proposte, non unanimi,
presentate dai Capigruppo, in modo che il significato e
l'impostazione di questa cerimonia vengano modificati.
