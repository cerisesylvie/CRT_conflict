Classificazione
ELEZIONI
ENTI LOCALI
Comuni



Oggetto del Consiglio n. 2934 del 8 aprile 2013 - Resoconto
OGGETTO N. 2934/XIII - Reiezione della proposta di legge:
"Modificazione alla legge regionale 9 febbraio 1995, n. 4 (Elezione
diretta del sindaco, del vice sindaco e del consiglio
comunale)".
Presidente
- La parola al collega Bertin.
Bertin (ALPE)
- Una breve illustrazione di questa legge,
che è stata depositata diverso tempo fa, e, in occasione
dell'ultima tornata elettorale comunale, si sono verificati alcuni
aspetti riguardanti ipotetiche incompatibilità tra le funzioni di
amministrazione, di amministratore di associazioni prive di scopo
di lucro presenti sul territorio comunale e l'elezione alla
funzione di consigliere comunale. Tenuto conto delle limitate...i
numeri rivolti ai nostri Comuni e del ruolo importante svolto da
molte associazioni sul territorio, faccio ad esempio riferimento ai
vigili del fuoco volontari, piuttosto che ai vari gruppi
folkloristici, o all'Associazione nazionale Alpini, o ad altri
gruppi che hanno un ruolo comunque importante, sociale, all'interno
delle comunità...questa incompatibilità, soprattutto relativamente
ai numeri di alcuni Comuni, porrebbe evidentemente molti problemi
sull'efficacia e anche sulla rappresentatività da parte dei
consigli comunali stessi. Da questo punto di vista, questo
intervento normativo, che era stato presentato parecchio tempo fa
anche in ragione del fatto che poi successivamente si sarebbe
dovuti intervenire su queste problematiche - e poi la legislatura
ha preso un'altra piega e non siamo intervenuti su questi aspetti
legati alla legge elettorale comunale - ha il principale...come
obiettivo quello di chiarire questo aspetto andando ad eliminare
l'incompatibilità in quei casi nei quali le associazioni non hanno
fini di lucro e gli stessi amministratori non percepiscono alcuna
indennità per svolgere questo ruolo. L'obiettivo, come detto, è
chiarire una questione, che può rappresentare un limite piuttosto
consistente in alcune realtà comunali piuttosto piccole.
Grazie.
Presidente
- Possiamo aprire la discussione generale. Ci
sono richieste di intervento? La parola al collega Empereur.
Empereur (UV)
- Sì, grazie Presidente.
Questa è una proposta di legge direi molto datata, era stata
presentata in occasione di un caso specifico dopo le elezioni
comunali del 2010, era pervenuta in Consiglio per decorrenza dei
termini ed era stata rinviata in commissione. Nell'ambito della
discussione che si era sviluppata in commissione c'era stata una
presa di posizione dei vari gruppi politici e c'era stata da parte
del primo firmatario, il Consigliere Louvin, come dire,
l'intenzione di tenere sospesa questa proposta di legge in attesa
di un intervento complessivo sulla materia. Noi siamo pertanto a
proporre di non condividere questo approccio parziale ad una
riforma che concerne la legge sull'elezione diretta del sindaco,
del vice sindaco, del consiglio comunale, ma di affrontare poi
l'argomento nell'ambito della riforma complessiva
dell'organizzazione degli Enti locali.
Presidente
- Grazie. Ci sono altre richieste
d'intervento? La parola al collega Donzel.
Donzel (Pd-Sin.VdA)
- Grazie Presidente.
Per quanto ci riguarda, come Partito democratico-Sinistra VdA,
il problema che pongono i colleghi con questa proposta di legge non
è da sottovalutare, ma è un problema che va guardato con molta
attenzione. Naturalmente andava approfondito con le dovute misure
anche all'interno delle commissioni e probabilmente nell'ambito di
una riforma complessiva di una legge di questo tipo. È chiaro che
ci sono problematiche molto diverse tra i piccoli comuni e i comuni
più grandi. Ci sentiamo molto vicini alla sensibilità espressa da
questa proposta di legge per quanto attiene i comuni che si trovano
al di sotto dei 1.000 abitanti, sicuramente si vengono a creare
delle situazioni in cui effettivamente questa legge va nella
direzione di dare delle risposte in quel senso, però vorrei che
alcuni aspetti venissero approfonditi: penso, per esempio, già di
fatto all'Associazione nazionale Alpini rende di per sé già a
livello associativo incompatibili alcune cariche con chi svolge
altre attività, perché è già un'associazione che di per sé cerca di
prendere le distanze da certe realtà e sicuramente non è magari una
cosa molto, molto apprezzabile che magari in alcuni comuni di
dimensioni più grandi, dove sicuramente non esiste il problema
della carenza di personale che opera a livello volontario, ci sia
un accumulo di cariche. Abbiamo dei comuni dove ci sono 3.000,
4.000, 5.000 abitanti, che di certo hanno problemi di tipo diverso,
per cui, per quanto ci riguarda, il problema è reale e serio,
andrebbe affrontato per i piccoli comuni, ma non in maniera
generalizzata.
Presidente
- Grazie. Ci sono altre richieste di
intervento? Se non ci sono altre richieste di intervento, possiamo
chiudere la discussione generale. La discussione generale è chiusa.
Non ci sono richieste? Se non ci sono richieste di intervento,
passiamo all'esame dell'articolato? Articolo 1. La parola al
collega Bertin. Per cosa? Dichiarazione di voto? Dichiarazione di
voto.
Bertin (ALPE)
- Naturalmente anche noi condividiamo il
fatto che un intervento generale sarebbe stato più opportuno su
tutta la questione legata alla legge elettorale comunale, che, tra
l'altro, ha anche impegnato in parte la I Commissione.
Ciononostante crediamo che questo piccolo aspetto che si è
evidenziato nell'ultima tornata elettorale abbia, nel caso anche di
un caso puntuale, evidentemente messo in luce una questione
generale che, a nostro avviso, va comunque affrontata. Visto che la
legislatura si sta chiudendo e che questa proposta di legge era
comunque già stata depositata, riteniamo che sia comunque utile
anche normare questo piccolo aspetto, che comunque può avere delle
ricadute negative per quel che riguarda in generale la
partecipazione alla vita amministrativa dei Comuni. Ci auguriamo
poi anche noi che si affronti la questione in modo più completo e
generale.
Presidente
- Articolo 1. Possiamo ora mettere in
votazione l'articolo 1. La votazione è aperta, votate colleghi.
Tutti hanno votato? Possiamo chiudere la votazione.
Presenti: 32
Votanti: 27
Favorevoli: 5
Contrari: 22
Astenuti: 5 (Donzel, Carmela Fontana, Rigo, Rosset, Laurent
Viérin)
Il Consiglio non approva.
Ai sensi dell'articolo 77, comma 2, del Regolamento, dichiaro
quindi che, votando contro l'articolo 1, naturalmente decade
l'intera proposta di legge.
Possiamo passare al punto 17.7 all'ordine del giorno.
