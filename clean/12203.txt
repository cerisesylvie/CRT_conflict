Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3098 del 6 febbraio 1992 - Resoconto
OGGETTO N. 3098/IX Disegno di legge: "Aumento del
finanziamento annuo a favore dell'Institut valdôtain de l'artisanat
typique (IVAT)". Errore. L'origine riferimento non è stata
trovata.
Presidente
Il Consigliere relatore Bajocco ha chiesto
di illustrare il disegno di legge n. 347 iscritto al punto 39
dell'ordine del giorno; ne ha facoltà.
Bajocco (PCI-PDS)
La legge istitutiva prevede che
l'Ivat sia finanziato con un contributo annuo di 500 milioni di
lire, che però è insufficiente per la copertura degli oneri di
gestione e del personale dipendente, per il costante incremento dei
relativi costi.
Il disegno di legge già presentato in aula, e quindi rinviato in
Commissione perché la legge sarebbe entrata in vigore dopo la
scadenza dell'esercizio finanziario 1991, prevedeva originariamente
un innalzamento del contributo annuo a 600 milioni, con decorrenza
dal 1991.
Il disegno di legge nel testo emendato prevede invece che tale
aumento sia portato a lire 700 milioni a decorrere dall'esercizio
finanziario 1992 e stabilisce che per i successivi esercizi
finanziari l'importo del contributo annuo a favore dell'Ivat sia
determinato con legge di bilancio. Il maggior aumento risponde
all'esigenza dell'Ivat di introitare nel 1992 i 100 milioni
previsti per il 1991 e non erogati. Come già accennato, per gli
esercizi successivi l'importo del contributo sarà determinato
annualmente con la legge di approvazione del bilancio di previsione
della Regione.
Dopo le difficoltà di fine anno 1990, che ne hanno determinato
il commissariamento, l'Ivat presenta oggi segni di ripresa. Nel
1991 i conferimenti hanno registrato un incremento del 5,5 per
cento rispetto al 1990 ed il volume delle vendite è stato di lire
540.249.900, con un aumento dell'8,9 per cento rispetto al 1990.
Nel mese di gennaio del 1992 è stato ricostituito il consiglio di
amministrazione. I punti vendita dell'Ivat sono sei, localizzati a
Courmayeur, Cogne, Aosta, Valtournenche, Ayas-Antagnod e
Gressoney-La-Trinité. Il personale attualmente in forza è composto
da undici unità, comprendenti il direttore, un contabile economo,
un segretario e otto addetti.
Presidente
Ha chiesto la parola il Consigliere
Rollandin; ne ha facoltà.
Rollandin (UV)
Je croyais qu'en présentant ce projet
de loi on allait rappeler les différentes interventions qu'on a
suggérées depuis septembre 1990. A ce sujet, on avait présenté un
projet de loi qui a été repoussé, malgré les engagements qui
avaient été pris à l'époque, en soutenant que le financement
n'était pas nécessaire malgré les requêtes qui avaient été
présentées. On n'a pas voulu accepter le projet et, par la suite,
on nous a dit qu'il y aurait la présentation d'un projet de loi qui
modifierait entièrement les caractéristiques de l'Institut et que
tout était déjà prédisposé. C'était l'année passée, j'ai les
procès-verbaux.
Ce n'est pas un reproche à Monsieur Bajocco. Monsieur Bajocco a
fait la relation sur le projet de loi et son exposé ne mérite pas
de reproches. Il s'agit plutôt d'une considération générale sur le
temps qui s'est écoulé pour arriver, à la fin, à proposer un
discours qui avait déjà été fait il y a deux ans.
Alors, au moins une question s'impose. Quelle est la raison de
ce système de travail? Je crois que les données que Monsieur
Bajocco vient de nous lire disent que l'Ivat a sans doute encore
des difficultés. Je crois que tout le monde peut comprendre que
face à un engagement de 700 millions,
"un giro d'affari"
de
540 millions en dit beaucoup à propos de l'activité et du poids que
cet Institut peut avoir dans un secteur économique qui est très
important.
Ce serait superflu de rappeler le sens de l'Institut,
c'est-à-dire le rôle qu'il doit jouer pour mieux faire comprendre
une méthode de travail sérieuse au point de vue de l'artisanat et
pour contrôler l'activité. En même temps, on a entendu dire qu'il y
a six magasins dans notre Vallée qui sont dans les plus importantes
communes touristiques et qui ont un rôle à jouer et pour faire
connaître les objets et les différents meubles de l'artisanat, et
pour présenter une image de la Vallée d'Aoste parmi les plus
intéressantes. A ce sujet, je crois que l'activité menée jusqu'à
présent par ces points qui sont distribués sur le territoire a joué
un rôle très important.
Par conséquent, l'observation que nous faisons est qu'on est
arrivé à un résultat qu'on avait essayé de présenter il y a un an
et demi. On voudrait comprendre la raison de ce choix et surtout de
quelle façon on peut prétendre aujourd'hui que tout a changé au
moment où l'unique aspect de ce projet de loi qui a changé est
l'augmentation de la disponibilité financière. A l'époque, le
problème était celui de donner un moyen financier pour mieux
exploiter certaines perspectives que, à présent, je ne reconnais
plus. Je ne sais pas si elles ont été reprises ou non.
Voilà le sens de mon intervention qui est critique surtout pour
le temps perdu et pour le fait qu'on a laissé cet Institut dans une
période de confusion, dans une période difficile que - je crois -
il ne méritait pas justement pour l'importance de l'artisanat dans
l'ensemble de l'économie.
Presidente
Ha chiesto la parola l'Assessore
all'industria, commercio e artigianato, Mafrica; ne ha
facoltà.
Mafrica (PCI-PDS)
Il provvedimento ha lo scopo di
finanziare le spese dell'Ivat per un ammontare che discende da una
verifica contabile sui conti del 1991 e sulle previsioni del 1992.
Ci viene chiesto se si è fatto qualche passo in avanti. Nel 1991 è
stata perfezionata la questione della sistemazione, che io penso
definitiva, del personale, e quanto prima verrà portata
all'attenzione del Consiglio. Inoltre si è avuto modo di sottoporre
a verifica il ruolo dell'Ivat, che credo possa essere identificato
nei tre aspetti, culturale, promozionale e commerciale, che vanno
tenuti presenti.
L'aspetto culturale della ricerca concerne l'attenzione ai
prodotti dell'artigianato tipico ed alla loro storia. In questo
senso l'Ivat ha un proprio museo che intende anche rivalutare e far
visitare con più frequenza. In questo senso ha l'approvazione
dell'Assessorato.
L'aspetto promozionale è stato finora un po' il punto debole,
comunque in questo anno sono state esaminate questioni relative
alla promozione e sono emerse alcune proposte significative.
L'aspetto commerciale concerne soprattutto i rapporti tra
consiglio di amministrazione, personale e artigiani, che possono
migliorare e portare ad un incremento dei conferimenti e, con
alcune migliorie ai negozi, anche ad un incremento delle vendite.
Concordo che quei negozi rappresentano dei punti di riferimento
nelle vallate che sono interessanti per i turisti.
E' stato nominato da poco il consiglio di amministrazione, che
si riunirà e farà delle proposte. Questo disegno di legge prevede
che dall'anno prossimo i finanziamenti siano iscritti a bilancio.
Se ci saranno proposte significative e programmi validi, nel
momento dell'iscrizione a bilancio si potranno sicuramente prendere
in considerazione ulteriori finanziamenti finalizzati.
Presidente
Se nessuno chiede la parola, passiamo
all'esame dell'articolato.
Do lettura dell'articolo 1.
Articolo 1 (Importo del finanziamento)
1. Il finanziamento a favore de l'Institut valdôtain
dell'artisanat typique (IVAT), autorizzato con legge regionale 10
aprile 1985, n. 10, è aumentato, a decorrere dall'anno 1991, a lire
600 milioni, con imputazione della relativa maggiore spesa di lire
100 milioni al capitolo 47540 del bilancio di previsione della
Regione per l'esercizio finanziario 1991 e ai corrispondenti
capitoli dei bilanci per gli esercizi successivi.
2. Alla copertura del maggior onere di cui al comma uno si
provvede mediante riduzione di pari importo dello stanziamento
iscritto al capitolo 67000 (Fondo globale per il finanziamento di
spese correnti) del bilancio di previsione della Regione per
l'esercizio finanziario in corso a valere sull'accantonamento di
lire 200 milioni previsto all'allegato 8 del bilancio stesso
relativo a "Servizi alle imprese - Produzioni artigianali tipiche e
tradizionali. Aumento del finanziamento a favore de l'Institut
valdôtain de l'artisanat typique".
3. Per gli anni successivi a quello in corso gli oneri necessari
saranno iscritti con legge di approvazione dei relativi bilanci di
previsione ai sensi dell'articolo 15 della legge regionale 217
dicembre 1989, n. 90, concernente norme in materia di bilancio e di
contabilità generale della Regione autonoma Valle d'Aosta.
Presidente
Do lettura di un emendamento sostitutivo
dei primi due commi dell'articolo 1, proposto dalla II Commissione
consiliare permanente.
Emendamento I commi 1 e 2 dell'articolo 1 sono così
sostituiti:
1. Il finanziamento a favore de l'Institut valdôtain de
l'artisanat typique (IVAT), autorizzato con legge regionale 10
aprile 1985, n. 10, è aumentato, a decorrere dall'anno 1992, a lire
700 milioni, con imputazione della relativa maggiore spesa di lire
200 milioni al capitolo 47540 del bilancio di previsione della
Regione per l'esercizio finanziario 1992 e sui corrispondenti
capitoli dei bilanci per gli esercizi successivi.
2. Alla copertura del maggior onere di cui al comma uno si
provvede:
a) per l'anno 1992 quanto a lire 100 milioni mediante riduzione
di pari importo dello stanziamento iscritto al capitolo 69020 del
bilancio di previsione della Regione per l'esercizio finanziario in
corso a valere sull'accantonamento di lire 1.000 milioni previsto
all'allegato 8 del bilancio stesso relativo a "Sviluppo e
ammodernamento del sistema economico e produttivo" (D.2.3.); su
detto intervento risulta quindi disponibile la minor somma di lire
900 milioni. Per ulteriori lire 100 milioni mediante utilizzo dello
stanziamento iscritto al capitolo 69000 del bilancio di previsione
della Regione per l'esercizio in corso a valere sull'apposito
accantonamento previsto all'allegato 8 del bilancio stesso
(D.1.2.);
b) per gli anni 1993 e 1994 mediante utilizzo per lire 400
milioni delle risorse iscritte al capitolo 69000 del bilancio
pluriennale 1992/1994.
Presidente
Se nessuno chiede la parola, pongo in
votazione l'emendamento testé letto.
Esito della votazione
Presenti, votanti e favorevoli: 29
Il Consiglio approva all'unanimità
Presidente
Do lettura dell'articolo 1
emendato.
Articolo 1 (Importo del finanziamento)
1. Il finanziamento a favore de l'Institut valdôtain de
l'artisanat typique (IVAT), autorizzato con legge regionale 10
aprile 1985, n. 10, è aumentato, a decorrere dall'anno 1992, a lire
700 milioni, con imputazione della relativa maggiore spesa di lire
200 milioni al capitolo 47540 del bilancio di previsione della
Regione per l'esercizio finanziario 1992 e sui corrispondenti
capitoli dei bilanci per gli esercizi successivi.
2. Alla copertura del maggior onere di cui al comma uno si
provvede:
a) per l'anno 1992 quanto a lire 100 milioni mediante riduzione
di pari importo dello stanziamento iscritto al capitolo 69020 del
bilancio di previsione della Regione per l'esercizio finanziario in
corso a valere sull'accantonamento di lire 1.000 milioni previsto
all'allegato 8 del bilancio stesso relativo a "Sviluppo e
ammodernamento del sistema economico e produttivo" (D.2.3.); su
detto intervento risulta quindi disponibile la minor somma di lire
900 milioni. Per ulteriori lire 100 milioni mediante utilizzo dello
stanziamento iscritto al capitolo 69000 del bilancio di previsione
della Regione per l'esercizio in corso a valere sull'apposito
accantonamento previsto all'allegato 8 del bilancio stesso
(D.1.2.);
b) per gli anni 1993 e 1994 mediante utilizzo per lire 400
milioni delle risorse iscritte al capitolo 69000 del bilancio
pluriennale 1992/1994.
3. Per gli anni successivi a quello in corso gli oneri necessari
saranno iscritti con legge di approvazione dei relativi bilanci di
previsione ai sensi dell'articolo 15 della legge regionale 217
dicembre 1989, n. 90, concernente norme in materia di bilancio e di
contabilità generale della Regione autonoma Valle d'Aosta.
Presidente
Se nessuno chiede la parola, pongo in
votazione l'articolo 1 emendato testé letto.
Esito della votazione
Presenti, votanti e favorevoli: 30
Il Consiglio approva all'unanimità
Presidente
Do lettura dell'articolo 2.
Articolo 2 (Variazioni di bilancio)
1. Alla parte spesa del bilancio di previsione della Regione per
l'esercizio finanziario 1991 sono apportate le seguenti
variazioni:
a) in diminuzione:
capitolo 67000 "Fondo globale per il finanziamento di spese
correnti"
lire 100.000.000
b) in aumento:
capitolo 47540 "Contributo all'Institut valdôtain de l'artisanat
typique.
Legge regionale 10 aprile 1985, n. 10
Legge regionale n. "
lire 100.000.000
Presidente
Do lettura di un emendamento sostitutivo
dell'articolo 2, proposto dalla II Commissione consiliare
permanente.
Emendamento L'articolo 2 è così sostituito:
Articolo 2 (Variazioni di bilancio)
1. Alla parte spesa del bilancio di previsione della Regione per
l'esercizio finanziario 1992 sono apportate le seguenti variazioni
in termini di competenza e di cassa:
a) in diminuzione:
cap. 69000 "Fondo globale per il finanziamento di spese
correnti"
lire 100.000.000
cap. 69020 "Fondo globale per il finanziamento di spese di
investimento"
lire 100.000.000
b) in aumento:
cap. 47540 "Contributo a l'Institut valdôtain de l'artisanat
typique.
Legge regionale 10 aprile 1985, n. 10.
Legge regionale, n...."
lire 200.000.000.
Presidente
Se nessuno chiede la parola, pongo in
votazione l'articolo 2 emendato testé letto.
Esito della votazione
Presenti, votanti e favorevoli: 30
Il Consiglio approva all'unanimità
Presidente
Do lettura dell'articolo 3
Articolo 3 (Dichiarazione d'urgenza)
1. La presente legge è dichiarata urgente ai sensi del comma tre
dell'articolo 31 dello Statuto speciale della Regione Valle d'Aosta
ed entra in vigore il giorno successivo a quello della sua
pubblicazione sul Bollettino ufficiale della Regione.
Presidente
Se nessuno chiede la parola, pongo in
votazione l'articolo 3 testé letto.
Esito della votazione
Presenti, votanti e favorevoli: 30
Il Consiglio approva all'unanimità
Presidente
Il Consiglio è chiamato a pronunciarsi sul
complesso della legge.
Esito della votazione
Presenti, votanti e favorevoli: 30
Il Consiglio approva all'unanimità
