Classificazione
TRASPORTI E VIABILITÀ
Aeroporti



Oggetto del Consiglio n. 220 del 13 novembre 2013 - Resoconto
OGGETTO N. 220/XIV - Interrogazione a risposta immediata:
"Passaggio di categoria dell'Aeroporto Corrado Gex per
l'attivazione di voli commerciali".
Président -
Pour l'illustration, la parole à la collègue
Certan.
Certan (ALPE)
- Il y a des problèmes avec l'ordinateur,
mais bon...je le fais devenir un "non problème"...
Per quanto riguarda il nostro aeroporto, non è una novità che
l'aeroporto sia inserito in una conurbazione densamente abitata e,
proprio per questo motivo, l'ENAC (che è l'Ente nazionale deputato
proprio ad individuare le zone di rischio, per una questione di
sicurezza è l'Ente che ha il compito di individuare le zone situate
nelle aree limitrofe agli scali aeroportuali e da sottoporre a
vincoli) ha proceduto a dare proprio segnalazione di questi vincoli
ed, in particolare, dei relativi agli ostacoli, ai potenziali
pericoli. Ecco, siccome il nostro aeroporto era nato come aeroporto
soprattutto per il volo, diciamo turistico, ma poi negli anni ha
preso un'altra direzione, crediamo che, questi vincoli siano stati
chiaramente tutti rispettati, ma che comunque siano sempre più
restrittivi; in particolare e con quest'interrogazione chiediamo
proprio se corrisponde a verità il fatto che ENAC nel mese di
agosto abbia attenuato un ulteriore vincolo relativo all'ostacolo
di volo, in particolare a 7,50 metri al di sopra degli 800...dei
648 metri, che è il valore IHS e 11,50 metri nella superficie CS,
proprio anche in previsione, diciamo, della scelta di passare dalla
seconda categoria alla quinta. Grazie.
Président
- Pour la réponse, la parole à l'Assesseur
Marguerettaz.
Marguerettaz (UV)
- Grazie.
Grazie anche dell'interrogazione, perché credo ci permetta di
chiarire, forse c'è un po' di confusione. Le categorie seconda e
quinta di cui si parla nell'interrogazione per il volo Aosta-Roma
sono esclusivamente categorie antincendio, ovvero classificazioni
standard per il dimensionamento del presidio antincendio, in
termine di mezzi, di risorse umane sulla base delle dimensioni
degli aeromobili che operano sullo scalo. La classificazione
dell'aeroporto Corrado Gex a far data dal 10 febbraio è "2C
strumentale non di precisione", mentre prima dell'installazione
degli apparati per la radioassistenza e per l'ausilio visivo alla
navigazione era "2C visual". Tale classificazione è riportata sul
certificato di aeroporto emessa da ENAC e prescinde da come sia
dimensionato il servizio antincendio. Sono due cose diverse: nella
sigla "2C", che costituisce il codice di riferimento
dell'aeroporto, il componente numerico del codice, ovvero il "2", è
un parametro che è in funzione della lunghezza della pista ed è
indipendente dagli aeromobili che vi transitano. Il componente
alfabetico, ovvero la "C", è invece un parametro legato alle
caratteristiche dell'aeromobile più grande che può operare in
aeroporto.
Le mappe di vincolo sono in funzione della classificazione
dell'aeroporto e sostanzialmente dipendono dalla lunghezza della
pista, piuttosto che dagli aeromobili che vi transitano, ovvero dal
componente numerico della categoria, piuttosto che da quello
alfabetico. Le mappe sono invece assolutamente indipendenti dalla
categoria antincendio, sicché il passaggio della seconda alla
quinta categoria antincendio non influenza le caratteristiche: ciò
è ragionevole perché i vincoli sul territorio, a differenza
dell'entità del presidio antincendio, non possono dipendere da
fattori contingenti o da scelte gestionali che possono variare nel
tempo in base al tipo di aeromobili che operano. Le mappe di
vincolo sono un processo in cui si interfacciano il gestore
dell'aeroporto e l'ENAC nella sua qualità di Autorità aeronautica e
nel quale sono coinvolti i Comuni. La Regione invece non ha un
ruolo istituzionale, tant'è che la relativa corrispondenza di ENAC
non era indirizzata alla Regione. Infatti anche la citata lettera
di ENAC del 28 agosto, a cui si fa riferimento nell'interrogazione,
non risulta agli atti del nostro Assessorato. La Regione, peraltro,
è a conoscenza dell'opposizione presentata dai Comuni di
Saint-Christophe, Roisan, Charvensod, Pollein, Brissogne, Gressan e
Quart congiuntamente e Aosta con proprie richieste rispetto alle
mappe di vincolo ed è altresì informata che si è tenuto proprio il
4 novembre un incontro tra ENAC ed alcuni rappresentanti dei
Comuni. Stiamo quindi seguendo questa questione non perché siamo
interessati, ma perché ovviamente c'è un collegamento.
Président
- Pour la réplique, la parole à la collègue
Certan.
Certan (ALPE)
- Sì, grazie Assessore.
Prendo atto comunque del coinvolgimento, almeno del punto di
vista di informazione dell'Amministrazione. Ecco, due
considerazioni: credo ci sono norme ICAO, che sono quelle come ha
detto lei, per l'antincendio, e norme ENAC per quanto riguarda
invece la gestione aeroportuale. Là il passaggio che comunque
vogliamo fare - e che, secondo me, è comunque un passaggio da
prendere in considerazione - è questo: sicuramente questo vincolo
all'ostacolo è un campanello d'allarme, al di là, diciamo, del
percorso che stanno facendo i Comuni interessati (e quello è un
percorso che chiaramente loro faranno autonomamente) proprio in
considerazione del loro territorio. C'è da chiedersi se
quest'aeroporto abbia ancora un senso che diventi aeroporto per
voli commerciali, o non ha più senso che invece riprenda la sua
vecchia vocazione, che è quella più legata al volo libero, al volo
turistico. Grazie.
Président
- Merci. Point 4 à l'ordre du jour.
