Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2986 del 9 luglio 1987 - Resoconto
OGGETTO N. 2986/VIII - APPROVAZIONE DI UNA BOZZA DI
CONVENZIONE DA STIPULARE CON IL "REFUGE PERE LAURENT", DI AOSTA, AI
SENSI E PER GLI EFFETTI DELLA LEGGE REGIONALE 15 GENNAIO 1987, N.
3.
PRESIDENTE:
Do lettura della delibera in oggetto e del
testo della Convenzione che già comprende la riformulazione
dell'articolo 5, secondo il testo suggerito dalla IV Commissione
consiliare permanente:
IL CONSIGLIO
- richiamata la legge regionale 15 gennaio 1987, n.
3;
- sentita la IV Commissione consiliare permanente e con
l'emendamento dalla stessa suggerito;
DELIBERA
1°) di approvare la sottoriportata bozza di convenzione e
relativo protocollo d'intesa allegato con la Casa di Riposo "Réfuge
Père Laurent" di Aosta, demandando la sottoscrizione al Presidente
della Giunta regionale;
2°) di approvare e impegnare la spesa di lire 285.000.000
(duecentottantacinquemilioni), imputando la stessa:
- quanto a lire 235.000.000 sul Capitolo 42705 del bilancio
di previsione della Regione per l'anno 1987 "Contributi alle
istituzioni private ed agli enti morali nelle spese di gestione di
case di riposo convenzionate per anziani ed inabili";
- quanto a lire 50.000.000 sul Capitolo 42706 del citato
bilancio "Contributi alle istituzioni private ed agli enti morali
nelle spese di adeguamento delle attrezzature e di manutenzione
straordinaria di case di riposo convenzionate per anziani ed
inabili", che presentano la necessaria disponibilità;
3°) di stabilire che alla liquidazione del contributo si
provveda:
a)
a rate trimestrali posticipate per quanto attiene
all'art. 3 della convenzione;
b)
su presentazione di idonea documentazione atta a
dimostrare le spese sostenute per quanto attiene agli articoli 2,
4, 10 e 13 della convenzione;
4°) di stabilire che al pagamento si provveda ai sensi
dell'art. 58 della legge regionale 7.12.1979, n. 68.
CONVENZIONE TRA LA REGIONE AUTONOMA VALLE D'AOSTA E IL
"REFUGE PERE LAURENT".
TRA
La REGIONE AUTONOMA VALLE D'AOSTA, (di seguito indicata
"Regione"), (Codice Fiscale n. 80002270074), rappresentata dal
Presidente della Giunta regionale, sig. Augusto ROLLANDIN, a questo
atto autorizzato in esecuzione della deliberazione di Giunta n., in
data, controllata senza osservazioni dalla Commissione di
Coordinamento, al n., in data
E
il Consiglio di Amministrazione della Casa di Riposo REFUGE PERE
LAURENT (ex Rifugio dei Poveri e Ma Maison, di seguito indicata
"Refuge"), (Codice Fiscale n. 00125220079), rappresentato dal suo
Presidente e procuratore dell'Opera Pia delle Missioni, sig.
Careggio Attilio, nato a Caluso (TO) il 26/6/1929 e residente in
Aosta, viale Gran San Bernardo 27/1;
- in applicazione della legge regionale 15 gennaio 1987, n.
3;
SI STIPULA
la seguente convenzione:
Art. 1
A decorrere dal 1° gennaio 1987, la Regione eroga al "Refuge" un
contributo finanziario mensile per le persone accolte
dall'istituzione, su proposta o previo parere dei servizi sociali
della Regione.
Tale contributo è fissato nella misura derivante dalla seguente
formula: retta mensile meno reddito dell'ospite dal quale è
detratta la somma da lasciare a disposizione dell'ospite
stesso.
La retta e la somma da lasciare a disposizione degli ospiti sono
concordate annualmente tra le parti.
I contributi regionali sono versati in rate trimestrali
posticipate.
Art. 2
La Regione eroga al "Refuge" un contributo annuo, sulla base di
un apposito programma per servizi riabilitativi, di animazione,
culturali e del tempo libero e per soggiorni climatici a favore
degli ospiti.
Art. 3
La Regione può erogare un contributo annuo "una tantum" per le
spese generali di gestione, oltre agli interventi finanziari di cui
all'articolo 1.
Art. 4
La Regione può intervenire nelle spese giudicate necessarie
dalla Commissione di cui all'art. 5, per la manutenzione
straordinaria degli immobili e per la loro attrezzatura.
Il finanziamento sarà erogato in base allo stato di avanzamento
dei lavori, con saldo allo stato finale.
Art. 5
È costituita una Commissione paritetica con funzioni consultive
formata da tre rappresentanti della Regione nominati dal Consiglio
regionale e tre membri del Consiglio di Amministrazione del
"Refuge".
Art. 6
Tutti i provvedimenti di spesa del Consiglio di Amministrazione
del "Refuge" sono inviati per conoscenza alla Regione, Assessorato
alla Sanità ed Assistenza Sociale.
Art. 7
Per le ammissioni e le dimissioni dei soggetti segnalati dal
servizio sociale del territorio, valgono le procedure, i requisiti
soggettivi ed oggettivi degli ammittendi e le modalità fissati
dalla Regione per le micro-comunità dei Comuni o di loro consorzi.
In particolare, le ammissioni e le dimissioni debbono essere atti
inequivocabilmente volontari delle persone; nel caso in cui le
condizioni psico-fisiche non permettano di manifestare scientemente
tale volontà, l'entrata e l'uscita devono essere precedute da un
benestare del servizio sociale.
Nel caso di soggetti rivelatisi inadatti alla vita di comunità,
la dimissione avviene su decisione del Consiglio di
Amministrazione, previa notifica al servizio sociale
competente.
Art. 8
L'organizzazione assistenziale interna deve, progressivamente,
articolarsi in gruppi omogenei di non oltre 15 persone e
strutturati per soddisfare gli specifici bisogni degli ospiti.
Art. 9
L'organico del personale è approvato dal Consiglio di
Amministrazione, sentita la Commissione di cui all'art. 5.
L'assunzione del personale avviene secondo le disposizioni di legge
vigenti.
Art. 10
Il "Refuge" provvede ad organizzare corsi di aggiornamento al
personale, in servizio o da assumere secondo i programmi proposti
dalla Commissione di cui all'art. 5; le relative spese sono a
totale carico della Regione.
Art. 11
Il Consiglio di Amministrazione riconosce alla Regione il
diritto di prelazione in caso di alienazione di beni immobili, di
proprietà del "Refuge" al momento dell'entrata in vigore della
presente Convenzione.
Art. 12
Le parti fissano annualmente, con un protocollo
d'intesa:
1)
la retta di ospitalità omnicomprensiva nonché la
somma da lasciare a disposizione degli ospiti (art. 1);
2)
il contributo annuo per il programma di animazione,
culturale e del tempo libero, nonché per servizi riabilitativi
(art. 2);
3)
il contributo "una tantum" per le spese di gestione
(art. 3);
4)
il contributo, in conto investimenti, per la
manutenzione straordinaria e per le attrezzature (art. 4);
5)
il rimborso delle spese per l'organizzazione di
corsi di aggiornamento per il personale in servizio o da assumere
(art. 10).
Art. 13
L'Amministrazione regionale si impegna a rifondere in rate
semestrali le spese vive per il volontariato a norma della legge
regionale 4 agosto 1981, n. 46.
Art. 14
La presente convenzione scadrà il 31 dicembre 1987 e potrà
essere rinnovata tacitamente salvo disdetta di una delle due parti
almeno 3 mesi prima del termine della fine di ogni anno.
Art. 15
Le spese di registrazione della presente convenzione sono
assunte a carico del "Refuge".
PROTOCOLLO D'INTESA TRA LA REGIONE E IL REFUGE PERE LAURENT
DI AOSTA PER L'ANNO 1987 (art. 12 Convenzione).
Art. 1
Ai fini dell'applicazione dell'articolo 1 della convenzione tra
le parti, la retta di ospitalità è fissata per l'anno 1987 in Lire
=800.000= mensili e la quota da lasciare a disposizione degli
ospiti in lire =120.000= mensili.
Art. 2
Il contributo annuo di cui all'art. 2 è stabilito in lire
=15.000.000=.
Art. 3
Il contributo "una tantum" per le spese di gestione è fissato
in lire =200.000.000=.
Art. 4
L'importo del contributo, in conto investimenti, viene fissato
in lire =60.000.000=.
Art. 5
Per l'organizzazione di corsi di aggiornamento per il personale,
la spesa massima ammissibile è stabilita in lire 5.000.000=.
Art. 6
Per il rimborso delle spese vive per il volontariato, di cui
all'art. 13, la spesa massima ammissibile è fissata in lire
=5.000.000=.
PRESIDENTE:
Se nessuno chiede la parola, pongo in
votazione la deliberazione testé letta:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
