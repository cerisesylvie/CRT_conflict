Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.


Resoconto integrale del dibattito dell'aula
Oggetto del Consiglio n. 1532 del 27 settembre 1995 - Resoconto
SEDUTA ANTIMERIDIANA DEL 27 SETTEMBRE 1995
OGGETTO N. 1532/X Iniziative per sopperire alla mancanza del
direttore amministrativo dell'USL della Valle d'Aosta.
(Interpellanza)
Interpellanza Considerata la possibile illegittimità degli atti
amministrativi adottati dal Direttore Generale dell'U.S.L. in
mancanza della figura del Direttore Amministrativo, a distanza di
oltre un anno dalla costituzione dell'Azienda;
Tenuto conto, in particolare, della notevole rilevanza sul piano
giuridico e su quello economico finanziario di molti degli atti
adottati (quali, ad esempio, l'applicazione delle norme
contrattuali, la stipula di convenzioni con Società e privati), per
le scelte che essi hanno comportato senza il necessario controllo
tecnico da parte del Direttore Amministrativo;
il sottoscritto Consigliere regionale
Interpella
l'Assessore alla Sanità per conoscere:
1) se e quali interventi intenda promuovere presso l'USL perché
l'attuale situazione di irregolarità venga rimossa in tempi
brevi;
2) se e quali iniziative intenda assumere perché siano revocati
gli incarichi di consulenza esterna relativa a compiti gestionali
che i consulenti si apprestano a fornire sulla base di presupposti
e di metodi valutati unicamente dal solo Direttore Generale.
F.to: Lanièce
Presidente Ha chiesto la parola il Consigliere Lanièce.
Lanièce (GA) Siamo di fronte ad una ennesima, strana, vicenda
che riguarda i vertici dell'USL. Con questa interpellanza voglio
sapere per quale motivo ad un anno dalla legge regionale 24/94,
relativa alla trasformazione in azienda dell'USL, non sia stato
ancora nominato il direttore amministrativo, figura senz'altro
importante dal punto di vista del controllo amministrativo, e
quindi indispensabile per poter garantire quella trasparenza
amministrativa più che mai necessaria, soprattutto in un ente così
importante.
Bisogna tener conto che il decreto legislativo 502/92, così come
poi modificato dal decreto legislativo 517/93, prevede che la
nomina dei vertici dell'USL avvenga in stretta successione
temporale, escludendo la possibilità di una gestione che prescinda
dalla figura del direttore amministrativo, il cui parere è
obbligatorio anche se non vincolante.
A questo punto, per sottolineare l'importanza del direttore
amministrativo, vorrei solo leggere alcune parti in cui si parla
effettivamente del ruolo importante dello stesso: "il direttore
amministrativo deve essere un laureato in discipline giuridiche o
economiche", "egli dirige il servizio amministrativo di USL e
fornisce parere obbligatorio al direttore generale, sugli atti
relativi alle materie di competenza".
Ovviamente il direttore generale è tenuto, questo è importante,
a motivare i provvedimenti assunti in difformità dal parere reso
dal direttore sanitario e dal direttore amministrativo. Questo vuol
dire che è più che mai necessario che ci sia questo direttore
amministrativo, perché nel caso in cui dia un parere diverso,
ovviamente lo stesso direttore generale, se vuole assumere delle
decisioni differenti, deve motivarle, e questo quindi è sinonimo di
trasparenza e di controllo a favore della collettività.
Inoltre bisogna tenere conto anche della notevole rilevanza sul
piano giuridico e su quello economico-finanziario di molti degli
atti adottati fino ad oggi, quali ad es. l'applicazione delle norme
contrattuali, la stipula di convenzioni con società private, e le
conseguenti scelte che questi atti hanno comportato. Tutti atti che
sono stati effettuati senza il necessario controllo tecnico da
parte del direttore amministrativo, che ad oggi non è stato ancora
nominato, e questo mi pare strano.
Occorre considerare le decisioni, come quella assunta di
recente, di affidare per centinaia di milioni ad organismi esterni
compiti tipici della gestione, ad esempio, la valutazione affidata
ad esterni dei carichi di lavoro, che segue criteri e procedure
completamente difformi dalle indicazioni ministeriali, la
consulenza affidata ad uno studio professionale per
l'organizzazione dei gruppi di coordinamento per lo sviluppo del
sistema informativo, i conteggi per l'automatica distribuzione di
un miliardo per incentivazione aggiuntiva della produttività al di
fuori e contro ogni previsione contrattuale.
Queste decisioni finora sono state prese senza che ci fosse un
controllo tecnico-amministrativo da parte di questa figura
mancante. Quindi mi corre l'obbligo di chiedere se per caso questi
atti non abbiano un potenziale di illegittimità, visto che non c'è
un controllo diretto amministrativo da parte di questa figura del
direttore amministrativo.
Invito pertanto l'Assessore a dare dei chiarimenti in merito
innanzitutto alle iniziative che la Giunta vuole promuovere presso
l'USL al fine di nominare un direttore amministrativo, in modo che
ci sia questa figura per questioni anche di trasparenza; inoltre a
verificare dal punto di vista legale se gli incarichi, soprattutto
quelli di consulenza esterna relativi a compiti decisionali che
sono stati affidati, siano o meno legittimi, proprio per la
mancanza del controllo di una figura come quella del direttore
amministrativo.
Mi auguro che ci sia un chiarimento perché la situazione è un pò
strana.
Presidente Ha chiesto la parola l'Assessore alla sanità ed
assistenza sociale, Vicquéry.
Vicquéry (UV) Je suis d'accord avec M. Lanièce quand il parle de
l'importance du rôle du directeur administratif, mais si l'on
considère que dans la région du Piémont les unités sanitaires
locales manquent même du directeur général, évidemment on peut
comprendre la difficulté de mettre en place la reforme sanitaire
dans certains aspects.
La raison pour laquelle encore aujourd'hui le directeur
administratif de l'USL n'a pas été nommé est la suivante. Dans le
cadre de l'administration de l'USL aucun fonctionnaire ne réunit
toutes les conditions requises par l'article 3, 7ème alinéa, du
décret 102, modifié par le décret 117/93.
Les dispositions en vigueur prévoient toutefois la possibilité
de déroger à l'une des conditions requises. Dans ce cas un seul
fonctionnaire de l'USL pourrait remplir les fonctions de directeur
administratif, malheureusement ce dernier a renoncé à cette
nomination.
Les recherches effectuées par le directeur général, car il est
de compétence du directeur général et pas de l'assesseur régional à
la santé, continuent dans presque toutes les régions du nord et du
centre d'Italie. Tout en étant conscient du fait que l'entreprise
USL se trouve dans une situation anormale, je tiens à préciser que
celle-ci ne comporte point d'état d'illégalité, comme dit M.
Lanièce, mais uniquement l'attribution au directeur général d'un
surplus de responsabilité gestionnaire; directeur général, qui est
quand même contrôlé de la part des dirigeants administratifs de
l'USL et de la part des réviseurs aux comptes.
J'ai l'intention d'encourager la recherche d'un directeur
administratif, je suis en contact directement avec mes collègues,
assesseurs à la santé des autres régions, au sein d'autres
administrations, en faisant appel, si nécessaire, au ministère de
la santé et de l'agence pour les services sanitaires.
Pour ce qui est de la deuxième question, les fonctions de
consultation que l'USL attribue à des personnes étrangères à
l'administration, elles ont pour but uniquement d'obtenir une aide
technique et méthodologique dans la réalisation de tâches
spécifiques prévues par la réglementation en vigueur: vérification
de fonctions, établissement d'un système d'information et d'un
système de comptabilité par centres de coûts.
Il ne s'agit donc évidemment pas de fonctions institutionnelles,
mais de tâches bien définies, qui sont remplies en règle générale
avec le recours aussi de la part des administrations régionale et
communale avec le recours à une aide professionnelle de
l'extérieur.
Presidente Ha chiesto la parola il Consigliere Lanièce.
Lanièce (GA) Prendo atto della risposta datami dall'Assessore
Vicquéry. Per la verità, sono dispiaciuto che non si riesca a
trovare una persona che abbia i requisiti necessari per poter
espletare questo incarico di direttore amministrativo.
I motivi del mio rammarico sono da ricondurre anche alla mancata
trasparenza amministrativa, come dicevo prima, perché se è vero che
il direttore generale ha un surplus di lavoro, è altrettanto vero
che la presenza di un direttore amministrativo potrebbe dare
maggiore tranquillità e trasparenza per tutti coloro che ritengono
opportuno che in un ente così importante come l'USL ci siano le
figure richieste dalla legge e che si segua l'iter burocratico per
qualsiasi decisione, quindi direttore amministrativo, direttore
sanitario, direttore generale.
Anche perché purtroppo ci sono voci che dicono che forse questo
procrastinare all'infinito la nomina del direttore amministrativo
sia solo un meccanismo ad hoc, in attesa che magari qualcuno, che
fra poco potrebbe essere costretto ad uscire dalla porta, rientri
in seguito dalla finestra.
