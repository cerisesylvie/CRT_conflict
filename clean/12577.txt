Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3493 del 29 giugno 1992 - Resoconto
OGGETTO N. 3493/IX Ratifica di deliberazioni adottate dalla
Giunta regionale in via d'urgenza.
Presidente
Rammento che stiamo discutendo sul punto 18
all'ordine del giorno e 24 del Consiglio del 3/6 c.m.
Incominciamo senz'altro dal punto 24, allegato all'oggetto 24
del Consiglio del 3/6 giugno. Quindi esamineremo oggetto per
oggetto, partendo dal 2339 in data 2 marzo del 1992 per poi passare
al gruppo di deliberazioni in ratifica 3427 del 3 aprile 1992,
quindi in ordine crescente.
Oggetto n. 2339 in data 2 marzo 1992:
Ripartizione per
l'anno 1992 fra gli enti locali delle assegnazioni statali
spettanti ai sensi dell'articolo 1 del disegno di legge 20 gennaio
1992, n. 11. Impegno e liquidazione di spesa.
Presidente
Ha chiesto la parola il Consigliere
Riccarand, ne ha facoltà.
Riccarand (VA)
Questa deliberazione è importante
perché affronta il problema della ripartizione, tra i comuni della
Valle d'Aosta, di una cifra considerevole.
Si tratta di 55 miliardi di lire di fondi provenienti dallo
Stato da suddividere tra i comuni, oltre a 1.600.000.000 da
assegnare alle comunità montane.
Devo però dire che il testo della deliberazione, nonostante
l'importanza dell'argomento e le cifre, non è assolutamente chiaro,
anzi direi che non si capisce niente leggendo questa
deliberazione.
Non si capisce a cosa ci si riferisce esattamente, sia nella
premessa sia nella parte deliberativa. Non si capisce se i 55
miliardi di lire sono l'ammontare complessivo delle assegnazioni
dello Stato per tutto il 1992 o se sono soltanto una tranche,
perché qui, nella parte deliberativa, si impegnano 55 miliardi e
poi, al punto 4, si dice di dare atto che per la liquidazione al
pagamento delle rimanenti assegnazioni statali si provvederà ai
sensi dell'articolo 58 eccetera.
Nella premessa della deliberazione si dice anche: "la Giunta,
visti i tabulati predisposti dal Ministero dell'Interno, contenenti
gli importi spettanti a livello di singolo Ente, delibera di
approvare per l'anno 1992 la ripartizione agli Enti Locali delle
assegnazioni statali nella stessa misura stabilita dal Ministero
dell'Interno.
Quindi a me pare di capire che c'è un tabulato del Ministero che
dice qual'è la quota che va assegnata a ogni Comune, e noi
provvediamo a fare il passaggio della stessa cifra a tutti i
comuni.
Se così è però, vorrei capire dov'è questo tabulato, cioè dove
sono indicate queste cifre che spettano ai singoli comuni.
Qui, ripeto, la questione non è assolutamente chiara, non si
capisce esattamente quando si parla di fondi per i comuni.
Io penso che 55 miliardi siano l'ammontare totale per i comuni,
però può darsi che mi sbagli.
Poi c'è un punto terzo che riguarda invece un'assegnazione sulle
comunità montane, in cui credo che manchi anche una parte proprio
linguistica, perché invito l'Assessore a rileggere il punto 3 della
parte deliberativa: di autorizzare la liquidazione e il pagamento a
ciascuna comunità montana delle somme indicate nella colonna 2
della tabella allegata alla presente relazione, quale parte
integrante, eccetera. Quale parte integrante di che cosa? Per un
totale di lire 1.600.000.000 con imputazione al capitolo del
bilancio di previsione 1992.
Poi si dice di dare atto che la liquidazione al pagamento delle
rimanenti assegnazioni. Le rimanenti assegnazioni quali sono, per i
comuni o per le comunità montane?
Allora, questa è la prima questione che volevo porre, cioè la
non chiarezza di questa deliberazione e una serie di spiegazioni su
come stanno esattamente le cose.
L'altro aspetto riguarda un problema più di carattere generale,
cioè ancora una volta la Giunta regionale, è la precedente Giunta,
ma in realtà l'Assessore è sempre lo stesso, e su questa
deliberazione non a caso in Commissione c'era stata l'astensione
del Gruppo Unionista, Consiglieri Rollandin e Stévenin, ha
presentato la stessa deliberazione che anche l'anno scorso è stata
portata e su cui il Consiglio già aveva pesantemente criticato il
comportamento. Perché?
Perché noi abbiamo, in base al Decreto legislativo n. 431
dell'89, competenza primaria in materia di ripartizione dei fondi
ai comuni.
Competenza primaria che non viene esercitata, e invece di fare
noi la legge in cui decidiamo come, in base ai nostri criteri,
ripartiamo i fondi fra i comuni. Qui si continua a fare da
passacarte al Ministero degli Interni. Dopo che per anni è stato
detto che l'autonomia valdostana ha bisogno di questa competenza
per potersi espletare, noi siamo ancora fermi ai tabulati del
Ministero degli Interni.
Io ricordo che già l'anno scorso, su questo provvedimento, c'era
stata un'aspra critica del Consiglio che non è servita a niente,
perché l'Assessore ce la riporta tale quale, nella stessa
impostazione dell'anno precedente.
Vorrei anche che l'Assessore ci dicesse che cosa vuole fare
rispetto a questa competenza della Regione rispetto all'esercizio
di un nostro potere, che è quello di definire i criteri con cui
andiamo a ripartire i fondi fra i comuni.
Sperando poi che sia un criterio innovativo, che non andiamo a
copiare nel brutto le impostazioni dello Stato, cioè che non
andiamo a fare una legge in cui c'è, ancora una volta, la totale
deresponsabilizzazione a livello finanziario degli Enti Locali.
Ma questo è un discorso che riprenderemo.
Per il momento mi fermo qui e vorrei avere alcune spiegazioni
sia sull'aspetto tecnico della delibera sia nel merito della
valenza politica.
Presidente
Ha chiesto la parola l'Assessore alle
Finanze Lavoyer, ne ha facoltà.
Lavoyer (ADP)
Sì, sull'aspetto tecnico farò pervenire
al Consigliere Riccarand copia dell'illustrazione di due pagine
lette in Consiglio regionale che già l'anno scorso spiegava
tecnicamente le modalità di attuazione di questo
deliberato.
Per quanto attiene invece all'aspetto politico che, diciamo
secondo me, è l'osservazione che ha un certo fondamento, sottolinea
il problema che è già stato evidenziato l'anno scorso nel senso che
l'Amministrazione regionale, la Giunta precedente, stava esaminando
un progetto complessivo di ridistribuzione dei fondi ai comuni,
progetto complessivo che teneva conto dei trasferimenti regionali
per le spese correnti, legge 61, teneva conto della legge 40 dei
trasferimenti ai comuni per le spese di investimento, teneva conto
dei trasferimenti del FRIO e teneva conto, appunto, della
competenza che viene assegnata alla Regione col Decreto legislativo
28 dicembre 1989, n. 431, che prevede che i fondi trasferiti dallo
Stato agli Enti Locali, in base a questo Decreto, vengano poi
ridistribuiti dall'Ente Regione.
In attesa della redifinizione di questo progetto complessivo
che, concordo con il Consigliere Riccarand, sta subendo dei ritardi
piut-tosto notevoli, in attesa di questa ridistribuzione, l'Ente
Regione continua a ridefinire i trasferimenti per l'importo
complessivo di 55 miliardi, secondo i criteri fatti dal Ministero
degli Interni.
Questa è la motivazione per cui la Regione non attua, in questo
momento, la sua competenza nel senso di modificare questa
ridistribuzione, perché questa ridistribuzione, semmai, va
modificata rivedendo il discorso complessivo dei trasferimenti
Regione-Enti Locali.
Per quanto attiene alle comunità montane, anche qui la tabella è
allegata e fa parte integrante del deliberato, mi pare
sottinteso.
Anche questa suddivisione è fatta in base ai criteri e ai
Decreti di legge effettuati dal Ministero.
Anche in questo caso, il disegno di legge in studio prevede un
diverso trasferimento di fondi anche per le comunità montane.
In attesa della definizione di questo disegno di legge, la
Regione ha ritenuto opportuno mantenere i trasferimenti fatti dal
Ministero degli Interni.
Presidente
Ha chiesto la parola il Consigliere
Riccarand, ne ha facoltà.
Riccarand (VA)
Io vorrei capire meglio, sotto
l'aspetto tecnico, proprio questa deliberazione, vorrei che
l'Assessore spiegasse alcuni aspetti.
Qui si dice, nel secondo capoverso della deliberazione: "la
Giunta, evidenziata l'estrema urgenza, propone di ripartire le
assegnazioni nella stessa misura stabilita dal Ministero degli
Interni, secondo disposizioni" eccetera, eccetera. Poi sotto si
dice: visti i tabulati predisposti dal Ministero degli Interni
contenenti gli importi spettanti a livello di singoli Enti. Ecco,
ma dov'è questo tabulato.
Come facciamo a votare una ripartizione di fondi fra i comuni se
non sappiamo l'elenco. Qui è allegato il tabulato della comunità
montana, ma non c'è assolutamente l'elenco delle ripartizioni fra i
comuni.
I 55 miliardi di lire sono la cifra complessiva di tutto l'anno,
ma in che modo vengono distribuiti ai comuni? Io vorrei capire
questo dato, perché altrimenti non è assolutamente chiaro, proprio
dal punto di vista tecnico, cosa andiamo a votare.
Presidente
Ha chiesto la parola l'Assessore alle
Finanze Lavoyer, ne ha facoltà.
Lavoyer (ADP)
Innanzitutto il deliberato impegna la
somma complessiva di 55 miliardi, e il tabulato te lo farò
pervenire.
Sulle modalità: le modalità sono quelle dell'urgenza per il
fatto che, questi fondi, se non vengono distribuiti rimangono
depositati nelle casse regionali e tu conosci qual'è la situazione
finanziaria dei singoli comuni.Per quanto attiene al tabulato, io
penso che non sia il caso di bloccare questo deliberato.
Ti farò pervenire il tabulato e le modalità di
trasferimento.
Presidente
Ha chiesto la parola il Consigliere
Riccarand, ne ha facoltà.
Riccarand (VA)
Su questa deliberazione, che comunque
mi sembra impostata scorrettamente, voterò contro perché, a mio
avviso, non è chiara nella sua impostazione e soprattutto perché è
espressione di un'adempienza grave nell'affrontare questo nodo
fondamentale che riguarda l'autonomia finanziaria dei
comuni.
Mi riservo di tornare su questa questione anche rispetto al
problema più importante e generale che è quello del rapporto
finanziario fra Regione e comuni, eventualmente anche con un atto,
diciamo così, di indirizzo, con una mozione consiliare, per capire
in che modo ci si vuole muovere e con quali criteri, per stabilire
un nuovo tipo di rapporto tra i comuni e la Regione dal punto di
vista finanziario.
Presidente
Pongo in votazione la ratifica della
deliberazione in oggetto.
Esito della votazione:
Presenti: 27
Votanti: 26
Favorevoli: 25
Astenuti: 1 (Aloisi)
Contrari: 1
Il Consiglio approva.
Oggetto n. 2414 in data 9 marzo 1992:
Approvazione del
"Programma operativo interreg italo-francese 1992-93" in
applicazione della comunicazione della Commissione CEE agli stati
membri N. C (90) 1562/3.
Presidente
Su questo argomento è già stato espresso il
parere della I Commissione.
Pongo in votazione la ratifica della deliberazione in
oggetto.
Esito della votazione:
Presenti, votanti e favorevoli: 30
Il Consiglio approva all'unanimità.
Oggetto n. 2826 in data 16 marzo 1992:
Approvazione di una
modifica allo statuto della società "Banca della Valle d'Aosta
S.p.A."
Presidente
Su questo oggetto è già stato espresso il
parere della II Commissione permanente.
Pongo in votazione la ratifica della deliberazione in
oggetto.
Esito della votazione:
Presenti, votanti e favorevoli: 29
Il Consiglio approva all'unanimità.
Oggetto n. 2846 in data 16 marzo 1992:
Approvazione del
capitolato generale d'oneri per gli acquisti e la locazione di
apparecchiature e di prodotti diversi e per la prestazione di
servizi in materia di informatica eseguiti nell'ambito
dell'Am-ministrazione regionale della Valle d'Aosta o con il suo
intervento.
Presidente
Ha chiesto la parola il Consigliere
Andrione, ne ha facoltà.
Andrione (UV)
La date de cette délibération explique
mon intervention bien que j'en ai pas parlé, et je le regrette, au
sein de la majorité.
Pour cette délibération et pour la suivante, je demanderais à la
Junte de les retirer et, si jamais l'opinion exprimée était
partagée par la Junte, je dois dire qu'au moins personnellement, je
ne suis pas favorable que la nouvelle majorité la reapprouve après
discussion.
Ceci est comme un "sac gauche" qui est présenté à l'approbation
du Conseil alors qu'il y a eu des changements profonds, soit pour
l'objet 2846 que pour l'objet 2847; nous demandons qu'ils soient
retirés par la Junte régionale.
Je le demande, et je le répète, surtout à titre personnel, mais
je suis sûr que si je pouvais parler avec la majorité elle serait
d'accord.
Presidente
Ha chiesto la parola il Presidente della
Giunta Lanivi, ne ha facoltà.
Lanivi (GM)
Semplicemente richiedo il rinvio di
questa e della successiva deliberazione della Giunta regionale, al
n. 2846 e 2847.
Presidente
Quindi l'oggetto 2846 in data 16 marzo e
2847 sempre in data 16 marzo, vengono ritirati dalla
Giunta.
Oggetto n. 4334 in data 30 aprile 1992:
Concessione di un
secondo contributo al Circolo Ricreativo Ente Regione a saldo delle
spese di organizzazione del XXVII incontro di sci tra dipendenti ed
amministratori delle regioni alpine a statuto speciale.
Approvazione ed impegno di spesa.
Presidente
Pongo in votazione la ratifica della
deliberazione in oggetto.
Esito della votazione:
Presenti: 30
Votanti: 29
Favorevoli: 29
Astenuti: 1 (Riccarand)
Il Consiglio ratifica.
Oggetto n. 4386 in data 30 aprile 1992:
Operazioni di
consolidamento finanziario delle imprese del gruppo Follioley.
Legge regionale 28 giugno 1982, n. 16.
Presidente
Ha chiesto la parola il Consigliere
Riccarand, ne ha facoltà.
Riccarand (VA)
Questa rimane, non viene
ritirata?
Presidente
No, non c'è richiesta di ritiro.
Riccarand (VA)
Volevo chiedere. Qui si parla di
ipoteche su Società del gruppo Follioley; sarebbe necessario
sapere, visto che si va a modificare una precedente deliberazione
del Consiglio regionale, quali sono queste Società del gruppo
Follioley su cui si autorizza la Finaosta a dare il proprio assenso
a iscrizione dell'ipoteca.
Io chiederei alla Giunta regionale di sapere quali sono queste
Società del gruppo Follioley, e faccio questa richiesta perché mi
risulta che c'è anche lì, come è già successo per Freydoz, una
serie di cambiamenti proprio nella costituzione delle Società,
nelle ragioni sociali, nella composizione delle Società, per cui
credo che sarebbe necessario capire chi è che compone il gruppo
Follioley e su quali Società diamo l'assenso perché ci sia
un'ipoteca.
Presidente
Ha chiesto la parola l'Assessore alle
Finanze Lavoyer, ne ha facoltà.
Lavoyer (ADP)
Propongo il rinvio di questa
delibera.
Presidente
La Giunta richiede il rinvio al prossimo
Consiglio.
Oggetto n. 4457 in data 8 maggio 1992:
Dipendente
regionale Sig. Enrico Mortara. Collocamento a riposo a
domanda.
Presidente
Votazione a scrutinio segreto.
Pongo in votazione la ratifica della deliberazione in
oggetto.
Esito della votazione:
Presenti: 29
Votanti: 27
Favorevoli: 26
Contrari: 1
Astenuti: 2 (Bondaz e Limonet)
Il Consiglio approva.
Oggetto n. 4512 in data 8 maggio 1992:
Approvazione di
perizia suppletiva e di nuovi prezzi per i lavori di sistemazione
delle piste di fondo in Comune di Cogne (2° lotto).
Presidente
Pongo in votazione la ratifica della
deliberazione in oggetto.
Esito della votazione:
Presenti: 30
Votanti: 29
Favorevoli: 29
Astenuti: 1 (Riccarand)
Il Consiglio approva.
Presidente
Abbiamo così esaurito le ratifiche di
deliberazioni adottate dalla Giunta regionale fino al 3 giugno
1992.
Passiamo adesso al secondo stock, ovvero: Allegato all'oggetto
n. 18 della seduta del 29, di quest'oggi.
Oggetto n. 3247 in data 3 aprile 1992:
Istituzione di un
corso biennale di qualificazione per elettromeccanici da
effettuarsi in regime di convenzione con la Società Cogne S.p.A..
Approvazione ed impegno di spesa.
Presidente
Ha chiesto la parola il Consigliere
Riccarand.
Riccarand (VA)
Questa deliberazione della Giunta, che
è del 3 aprile 1992, fa riferimento ad un programma regionale delle
attività formative per il 1992. Vorrei sapere se è stato, nel
frattempo, regolarmente varato e approvato ed è diventato
operativo, oppure se ancora, al momento attuale, non
esiste.
Vorrei inoltre sapere se su questo corso di formazione è
previsto un contributo finanziario da parte del fondo sociale
europeo.
Inoltre, qui si parla di 38 allievi che dovrebbero poi essere
assunti dalla Cogne S.p.A.. Ecco volevo capire, in base alle
garanzie che hanno la Giunta regionale e l'Assessore, quali
garanzie si hanno, quali previsioni si hanno sulle possibilità di
assunzione reale di questi 38 allievi da parte della Cogne, pur
conoscendo la situazione di esubero di personale che ha l'azienda e
di riduzione del personale che sta attuando.
C'è poi una discrepanza di cifre fra la deliberazione, che parla
di una spesa di 489 milioni di lire di questo corso di cui l'80
percento, per 391 milioni, a carico della Regione, e invece la
convenzione in cui si parla di un ammontare non superiore all'80
percento pari a 630 milioni. Come mai c'è questa differenza di
cifre all'interno della deliberazione.
L'ultima domanda che volevo fare è che qui si parla di un
periodo di svolgimento gennaio-dicembre 1992.
Quindi questo corso è già avviato, è già iniziato, oppure deve
ancora partire.
Presidente
Ha chiesto la parola l'Assessore
all'Industria, Commercio e Artigianato Mafrica.
Mafrica (PCI-PDS)
La cifra nella convenzione è quella
errata. Quella giusta è quella nel testo della deliberazione,
quindi si tratta di scrivere 391.919.200 e non 630 milioni. E' un
errore materiale che avevamo già verificato in Commissione.
In quanto alle diverse domande, il programma è quello annuale
dei corsi che sono a scavalco, vale a dire sono dei corsi biennali;
c'è sempre, ogni anno, il corso dell'anno precedente che termina e
c'è l'inizio del nuovo corso del primo anno.
Quindi in parte questo corso è compreso nel programma dell'anno
passato e in parte nel programma di quest'anno.
Rispetto alla frequenza e alle possibilità di lavoro, questo è
un corso che risulta sufficientemente qualificato, e da una
statistica fatta a partire dall'anno 1987, sostanzialmente buona
parte di coloro che frequentano questi corsi sono occupati
all'interno della Cogne e, diciamo, chi non desidera poi essere
occupato nella Cogne, trova facilmente occupazione presso Società
private o presso artigiani.
E' un corso che non dà origine a disoccupati, nel senso che su
119 persone che l'hanno frequentato, 68 risultano occupate alla
Cogne, 33 in Società private, 5 presso artigiani, altri 13 presso
amministrazioni diverse, e risultano disoccupate solo due persone
tra quelle che hanno appena concluso il corso, mentre i restanti
stanno assolvendo agli obblighi di leva.
E' un corso che porta ad una preparazione molto richiesta.
Mi pare di aver risposto alle diverse domande.
Il programma relativo all'anno 1992 è quello che, si dovrebbe
approvare in questi giorni e l'approvazione avviene con delibera di
Giunta e ratifica al Consiglio proprio perché ancora non è
approvato il programma generale.
Presidente
Ha chiesto la parola il Consigliere
Riccarand, ne ha facoltà.
Riccarand (VA)
L'errore materiale bisogna intanto
correggerlo, perché qui, neanche nel parere della Commissione, non
è prevista la correzione della cifra nella convenzione. Occorre che
l'Assessore presenti un emendamento, o comunque si dia atto che
viene fatta una correzione nel testo, perché così com'è è
errata.
Per quanto riguarda le risposte dell'Assessore, non ho sentito
risposta sul fatto se questo corso è finanziato dal fondo sociale
europeo, perché evidentemente è importante rispetto all'ammontare
della quota contributiva. Quindi vorrei avere una risposta, e
bisognerebbe anche citarlo nel testo della deliberazione se rientra
tra quelli finanziati dal fondo sociale europeo e in che misura.
Per quanto riguarda poi le assunzioni, mi sembra che ci sia più che
altro, diciamo così, una speranza di assorbimento più che una
garanzia vera e propria.
Vorrei comunque avere una risposta più precisa rispetto al fatto
se questo contributo è finanziato anche dal fondo sociale
europeo.
Presidente
Ha chiesto la parola l'Assessore
all'Industria, Commercio e Artigianato Mafrica, ne ha
facoltà.
Mafrica (PCI-PDS)
Essendo finanziato all'80
percento, rientra tra quelli eleggibili al fondo sociale europeo.
Nel programma vengono iscritti come corsi che possono avere i
finanziamenti e il riconoscimento da parte del fondo sociale
europeo.
Per tutti i corsi eleggibili diventa successivo che la Regione
viene ad intervenire nel caso che non ci sia il riconoscimento da
parte del fondo sociale europeo.
Questo è tra quelli che si trovano nelle condizioni per avere
questo finanziamento.
Presidente
Il Consiglio prende atto che nella bozza di
convenzione fra la Regione e la Cogne, all'articolo 3, c'è una
modifica.
Là dove viene trascritto per un ammontare non superiore a lire
630.241.600, la modifica è 391.919.200. Questo è l'emendamento
presentato dalla Giunta che si integra pertanto nella
convenzione.
Prendendo atto di tale emendamento che viene integrato.....ha
chiesto la parola il Consigliere Riccarand.
Riccarand (VA)
Insisto su questa questione del fondo
sociale europeo, perché non è una questione semplicemente
capziosa.
Qui, nella deliberazione, si fa riferimento a una deliberazione
del Consiglio regionale n. 2830 in data 6 maggio 1987, che
stabilisce i criteri sulle attività formative. Questa deliberazione
del 1987 ha stabilito dei parametri ben precisi del contributo
regionale.
Ci sono corsi che vanno finanziati al 50 percento, corsi che
vanno finanziati al 60 percento e corsi che vanno finanziati all'80
percento. I corsi che vanno finanziati all'80 percento da parte
della Regione, non prevedono in realtà tale finanziamento. E' un
finanziamento che deve essere recuperato attraverso fondi della
comunità Europea. Allora è necessario che nella deliberazione sia
scritto chiaramente che sia stata avviata una procedura di
finanziamento per questo corso, altrimenti la Regione si sobbarca
un onere che non è suo.
Vorrei capire meglio questo aspetto. Non vedo scritto nella
deliberazione se è stata presentata richiesta di finanziamento al
fondo sociale europeo, se è stato ottenuto il finanziamento, oppure
come stanno esattamente le cose.
Presidente
Ha chiesto la parola l'Assessore
all'Industria, Commercio e Artigianato Mafrica, ne ha
facoltà.
Mafrica (PCI-PDS)
Se il Consigliere Riccarand va a
vedere il punto 6 del deliberato, di approvare la spesa complessiva
di 391 milioni, con imputazione della stessa al capitolo 30.049 del
bilancio di previsione: contributi per la formazione professionale
concernente le iniziative oggetto di contributo del fondo sociale
europeo.
Quindi fa parte di quel pacchetto e sullo stesso piano di tutti
gli altri.
Presidente
Ha chiesto la parola il Consigliere
Riccarand per dichiarazione di voto, ne ha facoltà.
Riccarand (VA)
Per dichiarare la mia astensione su
questo provvedimento, perché non è assolutamente sufficiente che
sia imputato ad un determinato capitolo in cui si fa riferimento al
fondo sociale. Occorre dimostrare nella deliberazione che è stata
avviata una pratica per avere il finanziamento, altrimenti è troppo
facile, si imputa a quel capitolo e finita lì.
Bisogna che nella deliberazione ci sia un riferimento, se
rientra oppure no, altrimenti si dà un contributo al 60 percento,
se no siamo fuori dal regolamento.
Quindi io mi astengo dalla votazione.
Presidente
Pongo in votazione la ratifica della
deliberazione in oggetto.
Esito della votazione:
Presenti: 24
Votanti: 23
Favorevoli: 23
Astenuti: 1 (Riccarand)
Il Consiglio ratifica.
Passiamo agli oggetti successivi, tenendo conto che per gli
oggetti 3567, 3568 e 3569 è previsto il voto segreto nelle consuete
forme.
Oggetto n. 3567 in data 3 aprile 1992:
Attuazione di un
corso per addetti alla manutenzione elettromeccanica di impianti di
depurazione presso la I.S.E.C.O. S.p.A. di Saint Marcel.
Approvazione ed impegno di spesa.
Presidente
Ha chiesto la parola il Consigliere
Riccarand, ne ha facoltà.
Riccarand (VA)
Anche questa deliberazione non è che sia
del tutto chiara e precisa.
Qui c'è un corso per 5 persone presso l'I.S.E.C.O.; spesa
complessiva prevista 185 milioni. Poi si dice: si propone di
approvare impegno della somma complessiva di lire 90 milioni,
rispondente al 60 percento della spesa complessiva.
Non è mica giusto; 90 milioni non è il 60 percento della spesa
complessiva prevista, qui c'è certamente un errore fatto nella
deliberazione.
Quindi io vorrei capire come sono esattamente le cose.
Presidente
Ha chiesto la parola l'Assessore
all'Agricoltura, Forestazione e Risorse Naturali Rollandin.
Rollandin (UV)
Les trois délibérations qui concernent
l'I.S.E.C.O., la 3567, 3568 et 3569, font partie d'un ensemble de
délibérations qui devraient être approuvées d'ici quelques
jours.
Je crois que, pour ce qui est du débit, il faut reprendre la
première partie de la délibération, là où on dit le montant et la
période de préparation du cours, compte tenu qu'il s'agit d'un
cours sur deux années. Je n'ai pas d'autres renseignements pour
l'instant.
Pour ce qui est du débit, je crois que les points sont:
"
approvare l'istituzione di un corso di qualificazione
.." Je
prends la première délibération Riccarand,
"di approvare la
stipulazione dell'allegata bozza di convenzione, previa
acquisizione, di affidare il controllo"
, et c'est là la
question pour laquelle on est en votation,
e di stabilire nella
misura dell'80 percento l'importo di finanziamento pubblico per
l'attuazione del corso di cui trattasi, di approvare ed impegnare
la spesa complessiva di 391.000.000, con imputazione della stessa
sul capitolo e di stabilire la liquidazione
.
Ça c'est la délibération. Moi j'ai pris acte de cette partie qui
reprend le 80 percento du montant qui est au point e) de la
délibération.
Le point e) de la délibération:
spesa complessiva
prevista
, dans les prémisses Riccarand, dans la première
partie, il y a le point e) là où on dit 489 millions de lires, par
la suite le montant qui est prévu dans le
deliberato
, c'est
l'engagement sur 90 pour cent de l'ensemble du montant, compte tenu
qu'il s'agit, là aussi, de savoir si par la suite le cours est reçu
de la part de la communauté et par conséquent il y aura une
intervention ou non. Mais pour permettre de démarrer avec le cours,
c'est indispensable qu'il y ait, au début, l'indication du montant
de l'ensemble de l'engagement de dépense.
Pour ce qui est de la partie de la convention c'est conséquente,
s'il y a des fautes dans la convention, moi je crois qu'il y a à
reprendre le même discours.
Presidente
Ha chiesto la parola il Consigliere
Riccarand, ne ha facoltà.
Riccarand (VA)
Parliamo della stessa deliberazione, la
3567, stiamo discutendo della 3567.
Allora, 3567, a pagina 1 punto e), c'è scritto: spesa
complessiva prevista lire 185 milioni così ripartita.
Pagina 2 secondo capoverso: propone inoltre di approvare
l'impegno della somma complessiva di lire 90 milioni corrispondente
al 60 percento della spesa complessiva prevista. Non è 90 milioni,
non può essere, se è il 60 percento di 185 milioni non è 90
milioni, non può essere assolutamente.
C'è qualche cosa che non funziona.
(...voci in aula...)
Presidente
Ha chiesto la parola l'Assessore
all'Agricoltura, Forestazione e Risorse Naturali Rollandin, ne ha
facoltà.
Rollandin (UV)
Oui, il y a une faute là.
En effet, dans la délibération c'est écrit 111 millions:
di
determinare in lire 111 milioni l'intervento finanziario massimo
per l'effettuazione del corso e corrisponde al 60 percento della
spesa complessiva prevista
. Page 3.
Je regrette, mais là c'est une question.....moi j'avais lu la
partie délibérative, je m'excuse mais je n'ai pas relu les
prémisses.
Presidente
Ha chiesto la parola l'Assessore
all'Industria, Commercio e Artigianato Mafrica, ne ha
facoltà.
Mafrica (PCI-PDS)
Approfitto del fatto che stiamo
parlando di corsi, per precisare al Consigliere Riccarand che nel
programma degli allegati dei giorni 3 e 4 giugno, dove si parla
dell'intero programma dei corsi, il corso per elettromeccanici è
iscritto al fondo sociale europeo con l'asse prioritario
4-1.
Presidente
Ha chiesto la parola l'Assessore
all'Agricoltura, Forestazione e Risorse Naturali Rollandin, ne ha
facoltà.
Rollandin (UV)
Je demanderais, soit dans la convention
que dans les prémisses, n'importe où, au lieu de 111 millions c'est
prévu 90 millions, qui soit, comme émendement, intégré et
corrigé.
Presidente
Viene integrato l'intervento finanziario
massimo del 60 percento, corrispondente al 60 percento della
spesa.
Adesso bisogna stabilire esattamente la cifra.
(...voci in aula...)
111 milioni di lire.
Si dà atto che è integrato in questo modo.
Ha chiesto la parola il Consigliere Riccarand, ne ha
facoltà.
Riccarand (VA)
Qui c'è un modo di fare queste
convenzioni che è una cosa incredibile.
All'articolo 3 della convenzione c'è scritto: la Regione si
impegna a finanziare l'attività formativa di cui si tratta, nella
misura dell'80 percento della spesa complessiva.
In tutta la deliberazione si parla del 60 percento, qui si parla
dell'80 percento. Cioè, non si possono fare delle convenzioni fatte
con la fotocopiatrice, che poi ogni volta si cambia una cifra e
vanno sempre bene in qualsiasi caso.
Ecco, io chiedo che queste deliberazioni vengano corrette prima
di portarle all'esame del Consiglio.
Non è possibile, qui è tutto da correggere, non c'è una cifra
che sia giusta.
Presidente
Ha chiesto la parola l'Assessore
all'Agricoltura, Forestazione e Risorse Naturali Rollandin, ne ha
facoltà.
Rollandin (UV)
Je crois que, compte tenu des
difficultés que plusieurs ont fait remarquer, on peut les retirer
dans le sens de les représenter au prochain Conseil, après qu'il y
aura déjà le plan approuvé.
S'il y a des difficultés moi je ne peux pas....
(...interruzione fuori microfono...)
J'ai relu la délibération, je n'ai pas relu toutes les
conventions en croyant qui c'était normal, qui c'étaient
conséquentes.
Je ne peux pas dire autres choses, s'il y a des difficultés on
est disponibles à les retirées.
Je tiens seulement à souligner que ces conventions avaient été
présentées avec urgence, à son temps, car, et je voudrais le
rappeler, les cours sont prévus
a
maggio-luglio
.
Presidente
Mi permetterai di proporre di rinviarla a
domani mattina, apportando le modifiche necessarie.
Quindi, le ratifiche delle 3567, 3568 e 3569, vengono rinviate
alla seduta di domani mattina, al termine della seduta
antimeridiana.
Oggetto n. 4312 in data 30 aprile 1992:
Approvazione
dell'istituzione di un corso di qualificazione di disoccupati da
assumere nella Follioley S.p.A. quali operatori macchine movimento
terra. Approvazione ed impegno di spesa.
Presidente
Ha chiesto la parola il Consigliere
Riccarand, ne ha facoltà.
Riccarand (VA)
Qui ci sono 5 deliberazioni di Giunta
in cui noi in sostanza diamo 872 milioni di lire alla S.p.A.
Follioley per una serie di corsi.
Il primo di questi corsi prevede 600 ore per 24 persone, per
operatori di macchine movimento terra. Ora, teniamo presente che
con i corsi delle 150 ore, fatte per i lavoratori, si acquisisce un
diploma di terza media, un corso di 150 ore.
Noi qui finanziamo un corso di 600 ore per operatori di macchine
movimento terra. La cifra è di 500 milioni; 500 milioni così, per
un corso di questo genere.
Si tratta di una sorta di finanziamento all'impresa Follioley,
neanche tanto occulta e soprattutto direi neanche molto
qualificata.
Questo come valutazione di carattere generale.
Per quanto riguarda l'aspetto tecnico delle convenzioni, qui non
so adesso le cifre, non è che io abbia controllato tutte le cifre e
non so se sono esatte, però ci sono delle convenzioni che sono
proprio tutte uguali.
Guardate le 5 convenzioni, vedrete che sono esattamente la
fotocopia l'una dell'altra; soltanto in un punto si cambia la
cifra, ma soprattutto c'è un dato che vorrei portare all'attenzione
del Consiglio.
L'articolo 1 della convenzione: "la Regione si avvale
dell'impresa Follioley per l'organizzazione e l'attuazione delle
attività di formazione professionale del personale da occupare
presso l'impresa Follioley S.p.A. medesima, come indicato
nell'allegata scheda progettuale composta di n. fogli, che forma
parte integrante della presente convenzione". Allora noi approviamo
una deliberazione che ha come sua parte integrante una convenzione;
che ha come sua parte integrante.
Questa convenzione, a differenza delle altre convenzioni, non
spiega quanti sono i corsisti, le condizioni e tutto quanto. No, è
una convenzione sempre uguale a se stessa, guardiamo in tutti i
casi, sempre uguale a sè stessa.
La descrizione del progetto viene fatta con questi fogli
allegati che formano parte integrante della convenzione, ma che non
sono allegati. E quindi noi, della descrizione dell'oggetto di
questa convenzione, non abbiamo nulla.
Io non credo che noi possiamo votare in Consiglio un
provvedimento di questo genere, perché manca della scheda
progettuale che forma parte integrante della presente
convenzione.
Quindi io chiedo che, così come sono state rinviate a domani per
correzioni e integrazioni le convenzioni relative all'I.S.E.C.O.,
vengano rinviate anche queste deliberazioni relative alle
convenzione con la Follioley, acquisendo le schede progettuali,
perché altrimenti noi andiamo a votare senza sapere di che cosa si
tratta.
Presidente
Ha chiesto la parola l'Assessore ai Lavori
Pubblici Vallet, ne ha facoltà.
Vallet (UV)
En général, pour ce qui concerne la
première question posée par le Conseiller Riccarand, il me paraît
que l'analogie faite avec le diplôme des cours des 150 heures n'a
pas une grande logique, dans le sens que, si est vrai que de la
professionalité doit être donnée aux opérateurs et si est vrai
qu'une certaine politique même de prévention des accidents sur le
travail doit être faite, il me paraît tout à fait évident que ce
cours de formation a quand même son utilité.
Pour ce qui concerne le fait qu'ici manque
la scheda
progettuale
, je crois que la même est déposée auprès des
bureaux de l'Assessorat.
Si le Conseil le retient, nous pourrions voter ces délibérations
dans la matinée de demain et on annexera
la scheda
progettuale
.
Presidente
Allora resta inteso che vengono rinviate
alla seduta di domani anche la 4312, 4313, 4314,4315 e
4316.
Oggetto n. 4389 in data 8 maggio 1992:
Destinazione di
proprietà dell'amministrazione regionale in Comune di
Aymavilles.
Presidente
Pongo in votazione la ratifica della
deliberazione in oggetto.
Esito della votazione:
Presenti, votanti e favorevoli: 24
Il Consiglio approva all'unanimità.
Oggetto n. 4404 in data 8 maggio 1992:
Organizzazione di
un corso di addestramento professionale alberghiero per l'anno
scolastico 1992/93. Approvazione ed impegno di spesa.
Presidente
Pongo in votazione la ratifica della
deliberazione in oggetto.
Esito della votazione:
Presenti, votanti e favorevoli: 24
Il Consiglio approva all'unanimità.
Oggetto n. 4654 in data 15 maggio 1992:
Organizzazione di
un corso di formazione professionale per tecnici della coltivazione
di specie officinali, aromatiche e protette.
Presidente
Pongo in votazione la ratifica della
deliberazione in oggetto.
Esito della votazione:
Presenti: 24
Votanti: 23
Favorevoli: 23
Astenuti: 1 (Riccarand).
Il Consiglio ratifica.
Oggetto n. 4722 in data 15 maggio 1992:
Approvazione ed
impegno di spesa per esecuzione in economia diretta dei lavori di
ampliamento dell'alloggio del custode, della riduzione
dell'irraggiamento solare nella palestra e potenziamento
dell'impianto luci sceniche nel complesso polisportivo di
Pont-Saint-Martin.
Presidente
Pongo in votazione la ratifica della
deliberazione in oggetto.
Esito della votazione:
Presenti: 24
Votanti: 23
Favorevoli: 23
Astenuti: 1 (Riccarand).
Il Consiglio ratifica.
Oggetto n. 4822 in data 22 maggio 1992:
Concessione di un
contributo di lire 35.000.000 al Comune di Ayas, a parziale
copertura delle spese da sostenere per l'allestimento della mostra
"Val d'Ayas - Antica cartografia - Citazioni e immagini d'epoca -
1550 e 1899".
Presidente
Pongo in votazione la ratifica della
deliberazione in oggetto.
Esito della votazione:
Presenti: 22
Votanti: 21
Favorevoli: 21
Astenuti: 1 (Riccarand).
Il Consiglio ratifica.
Oggetto n. 4868 in data 22 maggio 1992:
Approvazione di un
corso di formazione professionale per operatori agrituristici da
realizzarsi nell'anno 1992. Approvazione ed impegno di
spesa.
Presidente
Pongo in votazione la ratifica della
deliberazione in oggetto.
Esito della votazione:
Presenti: 24
Votanti: 23
Favorevoli: 23
Astenuti: 1 (Riccarand).
Il Consiglio ratifica.
Oggetto n. 5034 in data 29 maggio 1992:
Patrocinio
dell'Amministrazione regionale al Convegno internazionale "Laicità
e multiculturalità nelle prospettive della nuova Europa",
organizzato dall'Associazione "Lega italiana dell'insegnamento,
dell'educazione e della cultura", di Torino. Saint-Vincent,
26-27-28 ottobre 1992. Approvazione ed impegno di spesa.
Liquidazione di un primo contributo.
Presidente
Ha chiesto la parola l'Assessore alla
Pubblica Istruzione Faval, ne ha facoltà.
Faval (UV)
Je veux renvoyer la discussion de cet
argument à la prochaine réunion du Conseil régional, puisqu'on
voudrait en parler en majorité.
Presidente
Questo oggetto viene rinviato alla prossima
seduta del Consiglio regionale.
Oggetto n. 5147 in data 29 maggio 1992:
Concessione di
contributo straordinario di lire 30.000.000 al CRER - Circolo
Ricreativo Ente Regione - per le spese derivanti dalle convenzioni
stipulate per l'acquisto di libri a prezzi agevolati.
Presidente
Pongo in votazione la ratifica della
deliberazione in oggetto.
Esito della votazione:
Presenti: 25
Votanti: 24
Favorevoli: 24
Astenuti: 1 (Riccarand).
Il Consiglio ratifica.
Oggetto n. 5166 in data 29 maggio 1992:
Concessione di in
contributo straordinario di lire 6.300.000 allo ski club Pila di
Gressan nelle spese sostenute per l'organizzazione di due gare
internazionali FIS di sci alpino svoltesi a Pila il 12 e 13
febbraio 1992. Approvazione e liquidazione di spesa.
Presidente
Pongo in votazione la ratifica della
deliberazione in oggetto.
Esito della votazione:
Presenti: 25
Votanti: 24
Favorevoli: 24
Astenuti: 1 (Riccarand).
Il Consiglio ratifica.
Oggetto n. 5168 in data 29 maggio 1992:
Concessione di un
ulteriore contributo di lire 20.000.000 al Comitato organizzatore
manifestazioni internazionali sportive nelle spese sostenute per
l'organizzazione dei campionati italiani giovani di sci alpino
maschile. Approvazione e liquidazione di spesa.
Presidente
Ha chiesto la parola il Consigliere
Riccarand, ne ha facoltà.
Riccarand (VA)
Nella precedente deliberazione si dava
un contributo allo sci club Pila, un contributo a sanatoria
sostanzialmente, perché di una manifestazione che si era già svolta
e su cui non era previsto quel tipo di contributo. L'ammontare è di
66.300.000, dicendo che l'entità del contributo comunque non è
superiore al 70 percento delle spese realmente sostenute e
documentate mediante presentazione di idonei giustificativi di
spesa.
Questa misura del 70 percento, in genere viene usata come
parametro per i contributi di questo tipo di manifestazioni.
In questa deliberazione invece, è facilmente riscontrabile che
sono già stati dati 35.000.000 con una precedente deliberazione,
adesso vengono dati altri 20.000.000 e arriviamo a una cifra di
contributo di 55.000.000 su una previsione di spesa di 66.000.000.
Quindi, in questo caso, mi sembra che non viene rispettato il
parametro del 70 percento ma andiamo all'83 percento della spesa
sostenuta, o comunque della spesa prevista.
Mi sembra quindi che siamo fuori da quelli che sono i parametri
normalmente usati per i contributi per questo tipo di
manifestazioni.
Vorrei chiedere chiarimenti in proposito.
Presidente
Ha chiesto la parola l'Assessore al
Turismo, Sport e Beni Culturali Voyat, ne ha facoltà.
Voyat (UV)
Per quanto riguarda le manifestazioni
organizzate dal COMIS, Comitato organizzatore manifestazioni
internazionali sportive, queste vengono integralmente pagate
dall'Amministrazione regionale, in quanto sono delle manifestazioni
ad alto livello, del tipo campionati italiani o campionati europei
o gare di Coppa del Mondo.
Le manifestazioni che sono invece organizzate dagli Sci Club,
manifestazioni a livello inferiore, c'è un accordo con l'ASIVA di
finanziarle fino ad un massimo del 60 percento.
C'è in effetti già una lettera del 1986 o 1987 non ricordo bene,
in cui c'è questo accordo di un tipo di finanziamento a seconda del
valore nazionale o internazionale della manifestazione.
Presidente
Ha chiesto la parola il Consigliere
Riccarand, ne ha facoltà.
Riccarand (VA)
Ma se l'orientamento è comunque di
finanziare al 100 percento queste manifestazioni organizzate dal
COMIS, allora qui siamo a una via di mezzo, perché da una parte si
parla di un bilancio consuntivo che ammonta a 67.000.000,
66.800.000 lire, sono stati dati 35.000.000, quindi la cifra che
viene data significa che poi verrà portata un'ulteriore
deliberazione all'esame del Consiglio, oppure non so se ci sono
altri tipi di entrate.
Però nella deliberazione non è spiegato, per cui bisognerebbe
capire se questa cifra, con cui interviene ulteriormente
l'amministrazione regionale, serve comunque a coprire il costo e ci
sono entrate di altro tipo, oppure se arriverà una terza
deliberazione come contributo a questo tipo di manifestazione.
Presidente
Ha chiesto la parola l'Assessore al
Turismo, Sport e Beni Culturali Voyat, ne ha facoltà.
Voyat (UV)
Il COMIS ha già una sua dotazione. Qui,
molto probabilmente, adesso non l'ho verificato, ma pensavo e credo
che sia così, che il COMIS la differenza l'aveva già in quel
finanziamento che ha all'inizio dell'anno per l'organizzazione
delle diverse manife-stazioni.
Per la differenza quindi, avendola già a disposizione, non ha
chiesto un ulteriore contributo all'amministrazione regionale.
Presidente
Pongo in votazione la ratifica della
deliberazione in oggetto.
Esito della votazione:
Presenti: 24
Votanti: 23
Favorevoli: 23
Astenuti: 1 (Riccarand).
Il Consiglio ratifica.
Oggetto n. 5279 in data 2 giugno 1992:
Concessione di
contri-buti ad Associazioni pro loco della Regione per l'incremento
turi-stico locale, per l'anno 1992. Approvazione ed impegno di
spesa.
Presidente
Pongo in votazione la ratifica della
deliberazione in oggetto.
Esito della votazione:
Presenti, votanti e favorevoli: 27
Il Consiglio approva all'unanimità.
Oggetto n. 5286 in data 2 giugno 1992:
Concessione di un
contributo straordinario di lire 10.000.000 al Gruppo sportivo
Nus-Fénis di ciclismo nelle spese previste per l'acquisto del
materiale sportivo distrutto da un incendio avvenuto il 13 marzo
1992. Approvazione ed impegno di spesa.
Presidente
Pongo in votazione la ratifica della
deliberazione in oggetto.
Esito della votazione:
Presenti, votanti e favorevoli: 29
Il Consiglio approva all'unanimità.
Oggetto n. 5289 in data 2 giugno 1992:
Approvazione di
maggiore spesa per l'allestimento dell'area per manifestazioni al
teatro romano di Aosta.
Presidente
Ha chiesto la parola il Consigliere
Riccarand, ne ha facoltà.
Riccarand (VA)
Questo era un argomento che avevamo
discusso poco tempo fa in Consiglio.
Se ricordo bene si trattava di una trattativa privata, anche se
qui non viene richiamata nuovamente nella deliberazione, su cui
c'erano notevoli perplessità rispetto al tipo di intervento che si
andava a fare. Adesso qui vediamo che c'è una perizia suppletiva di
altri 76 milioni, quasi 77 milioni, rispetto ad un lavoro di 226
milioni; quindi un ammontare direi abbastanza elevato.
Volevo sapere dall'Assessore se ha potuto verificare che tipi di
lavori si stanno realizzando, se sono in sostanza quelli della
cosiddetta conchiglia questi a cui si riferisce del teatro romano,
e come è stata data una soluzione a quel problema.
Presidente
Ha chiesto la parola l'Assessore al
Turismo, Sport e Beni Culturali Voyat, ne ha facoltà.
Voyat (UV)
I lavori che sono stati fatti su richiesta
del Comune, riguardano principalmente un impianto elettrico fisso
con interramento dei cavi e due gruppi di servizi sanitari.
Hanno poi dovuto spostare il transito dei camion, dei bilici,
che anziché passare vicino alle mura sono stati fatti passare in
Via Charrey.
Qui non era stata prevista la sistemazione della via, quindi per
farlo con accesso camionabile era stato fatto un lavoro su una base
di calcestruzzo.
Altri lavori sono quelli della sistemazione dell'area verde dove
viene posta la conchiglia e sono stati fatti prima ancora della
posa, in quanto altrimenti, dopo lo smantellamento della struttura,
sarebbe risultato un lavoro non finito e quindi in contrasto con la
zona già sistemata.
Come dicevo, una parte di questi lavori è stata richiesta
specificatamente dal Comune per dare l'autorizzazione a svolgere
queste manifestazioni.
Presidente
Pongo in votazione la ratifica della
deliberazione in oggetto:
Esito della votazione:
Presenti: 28
Votanti: 27
Favorevoli: 27
Astenuti: 1 (Riccarand).
Il Consiglio ratifica.
Oggetto n. 5344 in data 2 giugno 1992:
Concessione
all'Ordine Nazionale Assaggiatori Valdostani (ONAV) - Sezione Valle
d'Aosta - di un contributo nelle spese per lo svolgimento del III
corso per aspiranti assaggiatori. Approvazione ed impegno di
spesa.
Presidente
Ha chiesto la parola il Consigliere
Andrione, ne ha facoltà.
Andrione (UV)
A titre personnel, moi je dois avouer
devant le Seigneur que, parmi les taste-vin comme on dit en
français, je crois avoir ma place.
Mais je trouve injuste de dire qu'il faut payer les taste-vin
pour ce qu'ils se fassent plaisir et par conséquent, à titre
purement personnel, je m'abstiendrais sur cette délibération.
Presidente
Pongo in votazione la ratifica della
deliberazione in oggetto.
Esito della votazione:
Presenti: 28
Votanti: 26
Favorevoli: 26
Astenuti: 2 (Andrione e Riccarand).
Il Consiglio ratifica.
Oggetto n. 5362 in data 2 giugno 1992:
Rettifica della
deliberazione n. 4654 in data 15 maggio 1992, relativa
all'attuazione del programma professionale da realizzarsi nell'anno
1992, ai sensi della legge regionale 5 maggio 1983, n. 28 - corso
formazione professionale per tecnici della coltivazione di specie
officinali, aromatiche e protette.
Presidente
Pongo in votazione la ratifica della
deliberazione in oggetto.
Esito della votazione:
Presenti, votanti e favorevoli: 28
Il Consiglio approva all'unanimità.
Oggetto n. 5637 in data 8 giugno 1992:
Esecuzione in
economia, a mezzo delle ditte Archeos s.a.s. e Impreval di Verthuy
e Gonthier s.n.c., di Aosta, di indagini archeologiche a carattere
di urgenza nell'area di proprietà Marcoz Charrère e soc.
immobiliare Muraille sita in Via Vevey, Aosta, a seguito di
sospensione temporanea dei lavori edili. Approvazione ed impegno di
spesa.
Presidente
Pongo in votazione la ratifica della
deliberazione in oggetto.
Esito della votazione:
Presenti, votanti e favorevoli: 28
Il Consiglio approva all'unanimità.
Oggetto n. 5668 in data 12 giugno 1992:
Istituzione di un
corso triennale di formazione professionale per tecnico sanitario
di radiologia medica.
Presidente
E' previsto il voto segreto, quindi prego i
Consiglieri di tenerne conto.
Ha chiesto la parola il Consigliere Beneforti, ne ha
facoltà.
Beneforti (DC)
Volevo dichiarare il voto favorevole
della Democrazia Cristiana.
Presidente
Pongo in votazione la ratifica della
deliberazione in oggetto.
Esito della votazione:
Presenti: 28
Votanti: 28
Favorevoli: 25
Contrari: 3
Il Consiglio ratifica.
Presidente
Si conclude così la parte concernente la
ratifica di deliberazioni assunta dalla Giunta con i poteri del
Consiglio, prendendo atto che domani dovranno ancora essere
ratificate alcune di queste deliberazioni.
