Classificazione
CASA DA GIOCO



Oggetto del Consiglio n. 1255 del 6 aprile 2005 - Resoconto
OGGETTO N. 1255/XII - Piano di sviluppo della Casa da gioco di
Saint-Vincent. (Interpellanza)
Interpellanza
Tenuto conto che, in occasione del Consiglio regionale del
23.3.2004, il Presidente della Regione ha definito "une hypothèse"
di piano strategico, il cosiddetto Piano di sviluppo recentemente
presentato dal Consiglio di Amministrazione della Casa da Gioco di
Saint-Vincent;
Osservato che, tale definizione, conferma le definizioni
critiche di chi aveva lamentato l'inadeguatezza del Piano proposto
(che, tra l'altro, non affronta in alcun modo il tema dei costi e
dei tempi di attuazione) e sottolinea una presa di distanza
politica dallo scarno elaborato presentato dagli organi decisionali
della Casino de la Vallée S.p.a.;
Preso atto che anche l'esame del provvedimento da parte della
4a commissione ha subito un rallentamento, dopo le perplessità
avanzate praticamente da tutti i commissari;
Ritenuto necessario un chiarimento circa gli intendimenti del
governo regionale, in ordine al documento presentato;
il sottoscritto Consigliere regionale
Interpella
Il Presidente della Regione per sapere:
1) se il Piano di sviluppo presentato dalla Casino de la
Vallée S.p.a., ridotto alla qualificazione di ipotesi o di bozza,
sia o meno rispondente ai criteri stabiliti dalla risoluzione sul
tema approvata dal Consiglio regionale (oggetto n.
868/XII);
2) in caso negativo, che ne sarà del citato "Piano" ed, in
particolare, se farà la fine del precedente "Piano" presentato
nell'estate del 2003;
3) se non intenda sollecitare il Consiglio di Amministrazione
della Casa da Gioco di Saint-Vincent a presentare, ai sensi di
legge, un vero piano strategico.
F.to: Curtaz
Presidente - La parola al Consigliere Curtaz.
Curtaz (Arc-VA) - Intanto voglio segnalare a beneficio del
Presidente un errore contenuto nelle premesse dell'interpellanza,
un errore che mi era sfuggito nel momento in cui ho firmato
l'iniziativa. Nel secondo paragrafo, quando si dice:
"Osservato
che, tale definizione, conferma le definizioni..."
, eccetera,
in realtà è:
"conferma le osservazioni critiche"
, forse il
senso risultava comprensibile, ma vi era una parola che era priva
di significato.
Voglio adesso brevemente illustrare l'interpellanza partendo da
due dati riassuntivi di una vicenda ormai lunga e penosa.
Nell'estate del 2003 l'allora dirigenza della "Casinò S.p.a."
depositò presso la Giunta regionale un piano strategico; quel piano
strategico - che venne nelle sue linee generali affrontato, ma in
maniera del tutto superficiale, dalla commissione consiliare - per
un mistero della politica valdostana non è mai stato, come avrebbe
dovuto per legge, portato all'attenzione del Consiglio. Abbiamo
quindi un piano di sviluppo nei "cassetti" che l'Esecutivo ha
deciso, in contrasto con leggi approvate dalla stessa maggioranza
che oggi sostiene la Giunta, di non portare all'attenzione del
Consiglio, cosa che, per quanto mi riguarda, non esito a definire
un abuso.
Sono passati tanti mesi, si potrebbe dire: "si sono persi tanti
mesi" e recentemente, solo a seguito di una risoluzione approvata
dal Consiglio, il nuovo consiglio di amministrazione ha riproposto
un piano di sviluppo. Definire piano di sviluppo questo secondo
documento è troppo perché, come è stato riconosciuto da tutti i
Commissari della IV Commissione e dallo stesso Presidente che, in
occasione della risposta ad un'iniziativa del nostro gruppo, nei
Consigli scorsi lo ha definito una "hypothèse", si tratta di un
piano che non contiene le caratteristiche del piano strategico
aziendale, soprattutto è un piano che nulla dice rispetto ai tempi
e ai costi di realizzazione di quanto previsto. Manca per dirla con
una parola alla moda il "business plan", ma senza quest'ultimo un
piano strategico non può definirsi tale, è un qualcosa di diverso,
sono delle buone intenzioni, sono degli indirizzi, ma è tutto
tranne che un piano strategico.
Di fronte alle perplessità e alle osservazioni critiche che sono
emerse fin da subito in IV Commissione, vorremmo capire che ne sarà
di tale "hypothèse", cioè se questo è un piano in ordine al quale
la Giunta vuole confrontarsi in Consiglio, se è un piano che verrà
archiviato e posto nei "cassetti" delle stanze del Governo
regionale, se per caso il Governo regionale ha intenzione di dire
al consiglio di amministrazione di fare quello che il Consiglio gli
ha prescritto di fare, ma che il consiglio di amministrazione non
ha fatto, perché nella risoluzione a cui facevo riferimento prima
vi è scritto che il piano di sviluppo che il consiglio di
amministrazione doveva presentare all'attenzione del Consiglio
doveva indicare fra gli altri elementi i tempi e i costi. Cosa di
cui non vi è traccia, anzi nella premessa per certi versi
paradossale del piano è scritto che non si fa riferimento ai tempi
e ai costi per serietà: il consiglio di amministrazione dice: "non
siamo in grado, quindi per serietà non vi diciamo né tempi, né
costi". È vero che vi sono delle ragioni oggettive, però che il
Consiglio abbia richiesto un piano strategico e che venga proposto
un tale tipo di documento mi sembra una cosa offensiva nei
confronti del Consiglio che approvò quella risoluzione. In
conclusione, lo scopo dell'iniziativa è quello di conoscere gli
intendimenti del Governo regionale alla luce del documento
gravemente insufficiente che è stato presentato.
Presidente - La parola al Presidente della Regione, Perrin.
Perrin (UV) - Les questions posées par M. Curtaz m'amènent avant
tout à rappeler ce que j'ai dit au cours de la dernière séance du
Conseil, lorsque j'ai affirmé que le plan présenté par la société
"Casino de la Vallée" constitue une proposition globale et
générale, soumise à l'attention de la Région pour connaître les
sentiments de cette dernière et obtenir, éventuellement, des
observations et un accord sur les hypothèses présentées - M. Curtaz
a beaucoup insisté sur la définition d'"hypothèse" se réfèrent à
cette proposition globale, comme a été défini le plan qui a été
présenté -, afin de pouvoir se concentrer, par la suite, sur la
rédaction de véritables projets ponctuels. Voilà ce que j'ai dit au
cours de la dernière séance du Conseil, parce que je n'ai
absolument pas intention de jouer avec les mots, car ce n'est ni
mon style, ni ma manière de concevoir les rapports entre l'Exécutif
régional et cette Assemblée, mais je tiens absolument à souligner
que la société "Casino de la Vallée" a présenté une proposition
organique par rapport à laquelle nous n'avons marqué aucune prise
de distance politique. C'est donc le plan de développement qui
répond soit aux souhaits de la résolution, soit aux hypothèses du
cahier des charges.
J'ai affirmé - et je répète - que la société a présenté un
document global que le Gouvernement régional a examiné, qui est
soumis au Conseil en vue de son analyse et de son approbation, donc
aucune question pour cacher ou ne pas discuter ce plan. Ce document
part du constat de la situation actuelle et propose une stratégie
générale de développement, élaborée compte tenu de l'économicité et
de l'efficacité des procédures à adopter. Le Gouvernement a partagé
cette stratégie, qui comporte l'indication des objectifs à
atteindre et des mesures à prendre suivant des principes de
flexibilité et de modularité qui, d'une part, tiennent compte de
l'évolution possible de situations telles que celle de l'"Hôtel
Billia" et, d'autre part, permettent à cette Assemblée et à la
Commune de Saint-Vincent de présenter des observations et aussi de
définir des orientations et de proposer des modifications. Je crois
que le travail qui a débuté dans les commissions puisse aller dans
cette direction. De plus, cette démarche prend en considération la
nécessité de calibrer les interventions à mettre en
œuvre en assurant la poursuite des activités
ordinaires de la maison de jeu. Le plan de développement présenté
par la société "Casino de la Vallée" à mon avis répond ainsi aux
objectifs fixés par le cahier des charges pour la gestion de la
maison de jeu et respecte la résolution approuvée par le Conseil
régional le 7 octobre 2004 dans la mesure où il établit le cadre
dans lequel la maison de jeu exerce et exercera ses activités,
indique les objectifs à atteindre et précise les lignes directrices
pour le développement de cette structure, de même que les phases de
réalisation des actions y afférentes. Il s'agit donc d'un plan
stratégique. Lorsque cette Assemblée aura exprimé son accord sur
les objectifs et les mesures proposés, même éventuellement en les
modifiant ou en formulant des observations, la société pourra alors
élaborer la mise en œuvre de projets détaillés
et surtout des ressources nécessaires, conformément à ce qui est
dit dans la résolution du Conseil du 7 octobre 2004. Ce plan
opérationnel donc sera alors bien évidemment soumis au Conseil
régional aux termes des dispositions du cahier des charges et selon
les disponibilités financières qui sont prévues par le cahier des
charges. Voilà donc, que ce plan doit être analysé dans les
commissions pour arriver à être discuté dans ce Conseil, afin que
ce dernier donne l'élan au départ du plan de développement de la
maison de jeu.
Presidente - La parola al Consigliere Curtaz.
Curtaz (Arc-VA) - Trovo la risposta del Presidente assai
deludente. Prendo atto della copertura politica che oggi viene data
al piano, mentre mi sembrava di aver capito che, in occasione dello
scorso dibattito sulla stessa materia, vi fosse qualche distinguo.
È una copertura politica però infarcita di piccoli "bizantinismi",
di fantasie amministrative. Sembra di capire - cerco di tradurre
l'esposizione del Presidente - che questa è una sorta di piano
preliminare, perché poi vi sarà un piano operativo, ma queste sono
fantasie amministrative, perché la legge ci dice che ci deve essere
un piano di sviluppo, non che ci devono essere due piani. Si tratta
dunque di un'altra interpretazione curiosa della Giunta, come fu
curiosissima l'interpretazione di non portare in Consiglio il piano
di sviluppo del 2003.
Qui vi è un problema concreto: come fa lei Presidente a dire che
questo piano - non dovrei neanche chiamarlo "piano", lo faccio solo
per comodità - risponde alla volontà espressa dal Consiglio, quando
due dei quattro elementi essenziali, dei quattro pilastri su cui si
fondava la risoluzione del Consiglio non vengono in alcun modo
presi in considerazione? Come fa il Consiglio a pronunciarsi pro o
contro un piano senza conoscere i costi e i tempi? Se vado da un
professionista a chiedergli di fare il progetto di una casa, come
faccio a non domandargli niente dei costi e dei tempi? Mi sembra
una cosa di buon senso, al di là del dato politico di una
risoluzione votata dal consiglio regionale... ma anche un dato di
politica aziendale: un piano strategico che non abbia un "business
plan" che piano è? Chiamiamolo in maniera diversa. Faremo una
discussione preliminare, il consiglio di amministrazione avrà fatto
il suo compitino nei 90 giorni come gli avevamo chiesto, intanto
vediamo se perdiamo un altro annetto e mezzo sulla trattativa con
il "Billia" e andiamo avanti così! Questo non è fare della
programmazione seria, vi è anche un velo di ipocrisia dietro questa
"cosa". Diciamo che "non sapete che pesci prendere", allora queste
12 paginette verranno portate qui all'attenzione del Consiglio,
così anche all'esterno si potrà dire che il Consiglio si sta
occupando del Casinò.
Sul merito poi lo vedremo, perché anche sul merito avrei tante
cose da dire, quello che abbiamo visto non è un piano strategico, è
un'ipotesi di sviluppo edilizio, perché non vi è nient'altro; fra
l'altro, diceva un commissario più esperto di me, uno sviluppo
edilizio che non è neanche realizzabile dal punto di vista tecnico,
urbanistico, normativo... neanche realizzabile! Questo ci porta
alla domanda iniziale a cui non viene mai data una risposta in
quest'aula: ma la Giunta regionale che Casinò ha in testa? Cosa
vuole fare del Casinò? Non lo sapete! Chiarite questo, ditecelo!
Non ce lo dite mai cosa avete in testa! Adesso si pensa che,
allargando a dismisura una struttura, improvvisamente il Casinò si
riempia; sarebbe come se per lo stadio di Torino, che è sempre
mezzo vuoto quando giocano le squadre torinesi e che tiene 60.000
persone, si dicesse: " non va bene, facciamo uno stadio da 150.000
posti, così la gente è attratta dal grande stadio e magari viene di
più". Ma che modo di ragionare è questo! Ci deve essere un'indagine
di mercato, se vogliamo parlare in termini aziendalistici, poi
magari il sottoscritto ha un'altra idea rispetto al Casinò ma, se
vogliamo parlare in termini aziendalistici, bisogna che vi sia
un'indagine di mercato, capire perché i giocatori vengono sempre
meno a Saint-Vincent, vanno in altri posti, capire se la struttura
e il personale sono adeguati, farci delle domande vere sulla
questione, non immaginare che con una struttura più grande, che
magari realizzeremo in 10-12 anni, i problemi del Casinò vengono
automaticamente risolti. Mi sembra che questo sia un modo poco
serio, poi capisco che è un modo che cerca di rispondere a
difficoltà enormi del Governo regionale, e quindi vi era bisogno
che si portassero in Regione queste 12 paginette. È stato poi detto
che la sintesi è un dono però, quando si è talmente sintetici che
non si dice più niente, secondo me più che un dono, è un'assenza di
decisioni.
Il consiglio di amministrazione lamenta in continuazione che gli
mancano gli indirizzi dell'azionista; ora l'azionista è la Regione
e anche il Consiglio regionale è organo dell'azionista, ma il
rappresentante principale per una S.p.a. pubblica è il Governo
regionale. Allora dovreste dirci cosa volete fare, questa è una
domanda che è inevasa da tempo, da quando vi siete insediati sono
passati ormai 21 mesi, la questione è sempre "punto e a capo",
siamo sempre all'inizio. Non so quanto durerà ancora, credo poco,
perché la situazione si sta aggravando, non vi sono dei dati di
controtendenza e non ci possono essere fintanto che si sta fermi,
senza nessuna capacità di affrontare i problemi veri e fra i
problemi veri vi è sicuramente quello di un rinnovo della
struttura. Ma facendo un albergo con 50 "suites" non si è risolto
il problema del Casinò, anche perché quel tipo di cliente è in via
di "estinzione", ce lo dicono tutti! I casinò stanno diventando
un'altra cosa, forse peggiore di quello che erano una volta e
allora vogliamo farlo un dibattito su questa cosa? Lo faremo,
quando avremo questa piccola relazione introduttiva che
pomposamente chiameremo piano di sviluppo e la Giunta avrà un
documento sul quale cominciare a lavorare per un piano operativo,
che mi auguro di vedere prima della prossima legislatura.
