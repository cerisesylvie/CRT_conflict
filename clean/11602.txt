Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 4151 del 27 gennaio 1993 - Resoconto
OGGETTO N. 4151/IX Rinvio della proposta di regolamento:
"Modifica del regolamento regionale 29 gennaio 1973 recante norme
per l'applicazione della legge 3 agosto 1949 n. 623 e successive
modificazioni, concernente la immissione al consumo in Valle
d'Aosta di determinati contingenti annui di generi e mezzi in
esenzione fiscale".
Presidente
Ha chiesto di parlare la Consigliera
Cristina Monami, ne ha facoltà.
Monami (PCI-PDS)
Solo per dire che non è stata
discussa in commissione questa proposta; la commissione ha nominato
il relatore ma non vi è stata discussione. Quindi chiedo di
rinviare la proposta alla I Commissione, ma trattandosi di cosa che
non deve giacere nei cassetti, chiediamo che venga ripresentata al
prossimo Consiglio, nella speranza che la I Commissione si riunisca
nel frattempo. Questa nostra richiesta vuol essere uno stimolo a
convocare la I Commissione.
Presidente
Nonostante gli stimoli, non resta che
affermare il rinvio alla I Commissione consiliare permanente.
