Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 226 del 7 ottobre 1971 - Resoconto
OGGETTO N. 226/71 - Acquisto di aree di terreno site in Aosta
per la sistemazione di Via Lausanne. Approvazione e finanziamento
di spesa. Delega alla Giunta.
Chantel
(P.S.I.)
- Da molti anni, io direi da
troppi anni, voi avete potuto osservare che la via Losanna, specie
la parte prospiciente al palazzo regionale è in stato
deplorevole.
E allora si è creduto bene di avviare nuovamente le trattative
per acquistare dai diversi proprietari i residui di terreno per
sistemare questa via, la cui sistemazione verrà fatta con i mezzi
proprio dell'Assessorato ai Lavori Pubblici.
Manganoni
(P.C.I.)
- Volevo solo chiedere se
questo terreno è edificabile in base al Piano regolatore...
(voci:
no, no).
Chantel
(P.S.I.)
- No, non è edificabile, però può
essere computato agli effetti volumetrici.
Tonino (P.S.I.U.P.)
- Io, qui, non è precisamente su
questo argomento, ma comunque è inerente ad acquisto di
terreno.
Io avevo sollevato, tempo fa, l'esigenza, per il Comune di
Donnaz, dell'acquisto di un terreno che la Regione aveva concordato
anche sul prezzo. La Giunta ha dato un primo acconto di 20 milioni
per l'acquisto di questo terreno. Sul piano dei lavori pubblici si
erano previsti 20 milioni per la costruzione di un marciapiede
lungo la statale 26. Ora la Giunta cosa ha fatto? Ha preso i 20
milioni che erano destinati per questo marciapiede e li ha messi
per l'acquisto di questo terreno.
Quindi, praticamente, all'Amministrazione comunale di Donnaz
vengono a mancare 20 milioni da quanto aveva previsto...
Oltre a questo, sono due o tre volte che il Sindaco viene su
perché vorrebbe acquistare questo terreno e non può acquistarlo
perché gli mancherebbero 3 milioni ed ha il bilancio completamente
all'asciutto.
Io pregherei la Giunta di vedere di aggiustare queste cose
altrimenti non può comprare questo terreno. Mancano 3 milioni per
gli atti notarili e di cui non può disporre in nessun modo. Non so,
vedete Voi come potete disporre.
Rollandoz
(D.P.)
- Rispondo a Tonino. I 20 milioni
che erano stati messi per il marciapiede e acquisto aree - un po'
generico - sono stati dati per l'acquisizione dell'area perché
abbiamo avuto già precedenti incontri, e ancora la settimana
scorsa, assieme all'Assessore Milanesio, un incontro con il
Ministro dei Lavori Pubblici Lauricella il quale ci ha dato
garanzia che l'ANAS provvederà a proprie spese, per un importo di
90 milioni per tutto il tratto di allargamento del centro abitato
di Donnaz.
Pertanto i 20 milioni li abbiamo tirati per l'acquisto delle
aree. Ho avuto un incontro, ultimamente, con il Sindaco, al quale,
come Giunta, per quanto è possibile, ci siamo impegnati a versare a
gennaio i 6 milioni mancanti per la stipulazione di quest'atto per
il primo acconto.
Il Sindaco ha detto che per quanto di sua competenza andava bene
perché con questa promessa dei 6 milioni andava bene. Certo che gli
impegni di questa Giunta - a questo punto - non è che valgano
molto. Speriamo che, eventualmente, i successori mantengano fede
alle promesse anche verbali, fatte per il bene delle nostre
popolazioni.
Montesano (P.S.D.I.)
- Nessun altro chiede la parola? Chi
approva la delibera alzi la mano. Contrari? Astenuti? Il Consiglio
approva.
