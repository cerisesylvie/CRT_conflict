Classificazione
TRASPORTI E VIABILITÀ
Viabilità



Oggetto del Consiglio n. 216 del 14 gennaio 2021 - Resoconto
OGGETTO N. 216/XVI - Interpellanza: "Intendimenti in merito
all'impegno per la realizzazione di un sistema diffuso di percorsi
ciclabili sul territorio regionale assunto nella XV
legislatura".
Bertin (Presidente) -
Punto all'ordine del giorno n. 29.
Consigliera Spelgatti ne ha facoltà.
Spelgatti (LEGA VDA) -
Il 6 novembre del 2019 avevamo
portato in Consiglio regionale una mozione che poi è passata e che
riguardava non solo le piste ciclabili ma tutti i percorsi
percorribili in bicicletta, a partire dalle strade poderali per
arrivare soprattutto a tutte le nostre strade secondarie già
asfaltate. L'impegnativa che poi era passata dopo una lunga
discussione era la seguente: "impegnano la III Commissione
consiliare permanente a proseguire il lavoro già avviato sugli
approfondimenti giuridici e amministrativi relativi alle questioni
della responsabilità civile per le strade poderali e inoltre a
valutare la possibilità di addivenire: uno, alla mappatura dei
possibili percorsi percorribili in bicicletta su tutto il
territorio valdostano, in relazione a itinerari su strade asfaltate
secondarie, apponendo la dovuta segnaletica e specificando il grado
di difficoltà; due, alla realizzazione di un'applicazione
scaricabile sugli
smartphone
, con indicazione dei suddetti
percorsi con i più moderni sistemi di geolocalizzazione divisi per
fasce di difficoltà; tre, a produrre una relazione in merito e
trasmettere la stessa alla Giunta regionale per la determinazione
del caso".
Qual è il problema? È passato più di un anno e mezzo e nulla è
stato fatto. Da cosa nasce questa interpellanza? Nasce dal fatto
che noi in Valle d'Aosta siamo profondamente indietro rispetto a
tutto il discorso delle ciclabili e soprattutto a tutto il turismo
sportivo.
L'obiettivo che noi come Regione dobbiamo avere e il mio sogno è
quello di trasformare la Valle d'Aosta veramente in una palestra a
cielo aperto. Teniamo presente che questo è assolutamente
fondamentale sia per attirare un altro tipo di turismo rispetto a
quello che già abbiamo, quindi implementare al massimo tutte le
potenzialità che noi abbiamo sul nostro territorio, sia per portare
la nostra società e soprattutto i nostri giovani a vivere una vita
sempre più all'aria aperta, ma non solo, a vivere una vita
incentrata anche sull'attività sportiva, nella speranza di
allontanarli il più possibile da quelli ingegni terrificanti che
sono i nostri cellulari, i nostri computer, i
social
e
quant'altro.
Dobbiamo veramente pensare a una società diversa e ricominciare
a pensare a tutto quello che è la società, a quello che è la salute
e l'obiettivo deve essere portare le persone ad avere sempre di più
un rapporto tra mente e corpo il più possibile equilibrato, a
pensare sempre di più a quello che è la nostra cultura, la nostra
bellezza, il nostro territorio, lo studio e quant'altro, per quanto
riguarda tutto l'aspetto più intellettuale e spirituale, e la parte
anche fisica della salute e quant'altro.
In più, da cosa nasce? Nasce proprio dal fatto che, dicevo, c'è
un turismo enorme dietro tutto ciò che riguarda lo sport. Io in
prima persona faccio parte di questa fascia di persone che si
muovono in giro per l'Europa. Io faccio vacanze con la mia famiglia
da tantissimi anni soltanto a piedi con gli zaini o in bicicletta e
di conseguenza si incentrano le vacanze, quindi le ferie, a seconda
degli itinerari sportivi che possiamo andare a fare. Ovunque ci
muoviamo in giro per il resto dell'Italia, piuttosto che per
l'Europa, partiamo dal presupposto che ci guardiamo le applicazioni
che ci sono, a vedere i percorsi che ci possono essere, gli
itinerari che si possono fare e il viaggio viene programmato in
questa direzione.
In Valle d'Aosta tutto questo non lo abbiamo. È chiaro che
rispetto ad altri territori, per quanto riguarda le biciclette, il
fatto stesso di avere delle pendenze così elevate rende molto più
difficoltoso e quindi molto più settoriale e riservato meno alla
massa tutta la movimentazione e la possibilità di fare molti
percorsi in bicicletta, ma è anche vero che nel frattempo c'è stato
il boom delle biciclette elettriche. Tra l'altro questo sta
continuando andare ed è un fenomeno che ormai per fortuna, grazie
al cielo, è partito e di conseguenza c'è sempre più gente che si
muove con le biciclette elettriche. Anche quando giriamo per le
nostre strade regionali vediamo tantissime persone che si
inerpicano per le nostre montagne, nelle vallate e ovunque con la
bicicletta. Però cosa manca? Manca chiaramente l'indicazione di
tutti i possibili anelli, percorsi, circuiti, eccetera, da poter
fare ovunque all'interno della nostra Valle.
La proposta che era stata fatta era a bassissimo costo. Un conto
è realizzare le ciclabili, che però hanno tutta una loro
difficoltà, costi, eccetera, e un conto è dire: partiamo dal
presupposto che abbiamo tutte le nostre strade regionali
secondarie, che ogni comune può essere interessato a far
individuare dei percorsi all'interno della propria zona, con
attraversamenti del comune; pensiamo a quello che è stato fatto per
i percorsi pedonali, tutto il percorso balteo e quant'altro e a
quante persone ha portato. Pensiamo alle potenzialità che può avere
ovunque il creare questi itinerari, che sono già creati perché si
utilizzano le strade, però bisogna creare un'applicazione che li
vada a individuare e bisogna chiaramente mettere le paline per
indicare il giro che si sta facendo. Questo porterebbe
immediatamente ad attirare moltissime persone che si muovono in
questa direzione e soprattutto potrebbe portare la Valle d'Aosta a
essere sempre di più un percorso a cielo aperto.
Non solo, c'era anche tutto il discorso delle poderali che sono
importantissime sotto l'aspetto anche della percorribilità in
bicicletta. Sappiamo che ci sono delle problematiche giuridiche in
relazione ai sinistri che si possono avere, ai problemi di
responsabilità e quindi quel percorso andava approfondito,
nell'impegnativa c'è, ma bisogna assolutamente andare avanti
proprio per riuscire a sbloccare questa situazione e velocizzare il
tutto.
Quello che avevo chiesto nella mozione che avevo presentato era
appunto di non passare attraverso la Commissione e c'era
l'impegnativa secca di andare avanti e procedere per arrivare a
questo risultato. La mediazione che si era trovata all'interno del
Consiglio regionale era di fare il passaggio attraverso la III
Commissione. Io sono molto pratica e parto dal presupposto che
complicare le cose semplici e mettere sempre più persone che
ragionano e che discutono su delle cose talmente banali, talmente
semplici che vengono fatte ovunque, avrebbe comportato solo ed
esclusivamente dei ritardi e ogni anno che passa noi perdiamo
comunque delle opportunità; e ripeto che i costi sono ridicoli,
perché c'è un'applicazione da fare e delle paline da mettere.
Bisogna partire, si parte, si cominciano a individuare un tot di
percorsi e questo poi creerà chiaramente una quantità di comuni,
eccetera, che cominceranno ad arrivare e a dire: "ma anch'io sul
mio territorio voglio poter inserire sulla
app
quest'anello"
e mettiamo le paline e lo inseriamo nella app, e via così. Ma
bisogna partire, perché altrimenti le cose non vengono mai fatte e
si vanno a complicare le cose più banali e semplici. E la prova
provata del fatto che avevo ragione sul fatto di evitare tanti
passaggi inutili e che bisognava partire in quattro secondi, perché
in cinque si può realizzare, in quattro ci si pensa e in cinque si
realizza, non è stato così. Comunque sia l'impegnativa che avevamo
trovato era questa, però è passato più di un anno e anche su una
cosa così semplice, così a poco costo per la Regione, che invece ha
delle potenzialità future enormi, non si è fatto assolutamente
nulla.
Noi interpelliamo la Giunta regionale per sapere se sia
intenzione dell'attuale maggioranza di dare seguito agli impegni
presi dal Consiglio regionale con l'approvazione della mozione di
cui in premessa.
Presidente -
Per il Governo l'assessora Minelli, ne ha
facoltà.
Minelli (PCP) -
Grazie collega Spelgatti. La mozione a
cui fa riferimento la sua interpellanza, come lei ha ricordato
discussa in Consiglio a novembre del 2019, impegnava la III
Commissione a effettuare una serie di approfondimenti e a produrre
una relazione alla Giunta nel merito. È passato oltre un anno,
giustamente, ma, lei lo sa meglio di me, nel 2020 la III
Commissione non si è praticamente mai riunita per le note vicende.
Di conseguenza, quegli impegni che erano previsti dalla mozione, la
Commissione non ha chiaramente potuto affrontarli, e nei due mesi e
mezzo che sono trascorsi dall'inizio della legislatura la
Commissione è stata impegnata su altri argomenti, come le due
petizioni di cui discuteremo oggi che avevano un carattere di
urgenza.
Accolgo però questa interpellanza che mi permette di affermare
che, nell'ambito delle politiche per la mobilità sostenibile, siamo
impegnati nell'individuazione di un quadro articolato di azioni
finalizzato a favorire la mobilità dolce,
in primis
quella
ciclistica, sia per gli spostamenti quotidiani sia per gli
spostamenti legati al tempo libero, al turismo in bicicletta e alle
attività sportive.
Sul piano programmatico nei prossimi mesi sarà portata a termine
la stesura del piano regionale della mobilità ciclistica, la cui
bozza era stata inviata al Consiglio regionale, al CELVA e alle
associazioni di categoria che si occupano di ciclabilità ed era
stata rinviata al mese di aprile, in primavera scorsa.
Cosa fa questo piano? Il piano analizza i fondamenti della
mobilità in bicicletta, una scelta modale che ha degli effetti
direttamente collegati all'abbattimento dell'inquinamento
ambientale, al miglioramento della qualità della vita e del
rapporto con il contesto attraversato. Il piano si inserisce nel
quadro normativo nazionale, che è previsto che ci sia, riporta dei
dati e delle valutazioni di ordine economico, individua le azioni
prioritarie in termini di investimenti infrastrutturali, di servizi
correlati e di misure di supporto. Questa prima bozza del piano,
nel mese di novembre, è stata inoltrata per la seconda volta alle
associazioni interessate e, in seguito al rinnovo delle
amministrazioni locali, anche a tutti i Comuni tramite il CELVA,
con lo scopo di raccogliere delle osservazioni, dei pareri e dei
suggerimenti che vadano anche nella direzione di quello che lei ha
evidenziato. Il termine per il deposito di queste osservazioni del
secondo invio è stato previsto per la fine del mese di gennaio, del
corrente mese, e i riscontri che stanno arrivando e che sono
arrivati finora sono propositivi, ricchi e importanti.
Il piano individuerà una prima serie di percorsi ciclabili sul
territorio valdostano, che dovrà poi essere completata con la rete
di percorsi per le
mountain bike
, di ogni Unité des
Communes.
A questo proposito ho formulato una richiesta agli uffici,
perché sia affrontato in tempi brevi il problema - l'annosa
questione complicata - della responsabilità civile per l'utilizzo
in bicicletta delle strade poderali, forestali e dei sentieri. Ho
chiesto che venga fatto un approfondimento e proprio in questi
giorni si sta lavorando a questo.
Un confronto sì è poi aperto con alcune associazioni che si
occupano di ciclabilità e di cicloturismo sugli strumenti digitali
più opportuni per promuovere gli itinerari, perché è possibile fare
delle
app
nuove, ma bisogna comprendere se non è meglio
utilizzare già degli strumenti che sono attivi e che potrebbero
essere integrati per scaricare le tracce, per segnalare i punti di
interesse per i ciclisti che, come lei anche ha ricordato, sono
molti.
Io auspico che la Commissione competente, così come era previsto
dall'impegno della mozione, possa lavorare anch'essa in questo
senso e riprendere i tre punti, le tre attività che erano state
previste, perché ritengo invece che un lavoro di approfondimento
sarebbe importante.
Sul piano operativo siamo impegnati nella realizzazione della
ciclovia Baltea da Pont-Saint-Martin a Courmayeur,
un'infrastruttura essenziale per la promozione di una offerta
cicloturistica in Valle d'Aosta, abbinata al cammino balteo e
raccordata con la rete piemontese e con la ciclovia Vento, il
tragitto in corso di realizzazione tra Venezia e Torino.
Attualmente, lo dico per informazione, è stato realizzato con
continuità il tratto che si percorre da Sarre a Fénis mentre sono
in fase di progettazione e prossima realizzazione altri tratti per
il prolungamento da Fénis a Pontey e alcuni tratti integrativi tra
Saint-Marcel e Fénis. Per altri tratti è stata avviata la
progettazione e l'itinerario è pressoché definito da
Pont-Saint-Martin ad Arvier, ma rimane da risolvere il superamento
delle strettoie di Bard e della Mongiovetta che sono, come
sappiamo, particolarmente critiche. Oltre alla mappatura digitale
della ciclovia sarà posta attenzione alla realizzazione di una
segnaletica uniforme, sia verticale, sia orizzontale, sia
informativa e così poi per gli altri itinerari ciclabili.
Per completare la ciclovia Baltea di fondovalle la necessità di
risorse finanziarie è importante, è stimata tra i 20 e i 25 milioni
di euro che al momento sono da reperire. Infine, è in fase di
definizione la valutazione sulla gestione della ciclovia, la cui
manutenzione è attualmente in capo agli enti locali. L'impegno è di
portare a regia unitaria il completamento della ciclovia Baltea, al
reperimento di risorse finanziarie e la successiva gestione con
necessità di adeguate strutture dedicate.
Quello che lei, nell'impegnativa della mozione che aveva
presentato aveva sottolineato era questo lavoro di approfondimento.
Una parte di questo lavoro verrà fatto adesso nel piano della
ciclabilità, ma io ritengo che un supporto in questo senso da parte
dei lavori della Commissione, così come era stato previsto, possa
essere utile e debba continuare.
Presidente -
Per la replica la consigliera Spelgatti a
cui passo la parola.
Spelgatti (LEGA VDA) -
Vede Assessore, ci ritroviamo
esattamente negli stessi termini della discussione del 2019, cioè
punti di vista completamente divergenti su quello che io sto
chiedendo. Mi si parla del piano della mobilità ciclistica, di
tutti i grossi interventi da fare, delle cose da fare. Bene
astrattamente, male per il fatto che se ne parla ed è tutto in
ballo da una marea di tempo, ma risultati non ce ne sono. Le
ciclabili in Valle d'Aosta sostanzialmente e praticamente non
esistono, ne esistono dei tratti, dei pezzi, infrastrutture,
lavori, eccetera. Ben venga semmai queste cose partiranno e
riusciremo finalmente a realizzarle, ma sono soldi, ci vuole tempo
e soprattutto si vede che qua le cose non si riescono a
sbloccare.
Quello che io ho chiesto è una cosa completamente differente. Io
sto parlando di sport e turismo legato allo sport, sto parlando di
un qualche cosa che non costa nulla. Anche quando mi si diceva:
"portiamo in III Commissione, bisogna fare gli approfondimenti,
pensare alle strutture e infrastrutture", assolutamente no!
Semplicemente guardare sulla cartina, chiaramente parlando con le
associazioni e tutto quello che si vuole, che è fondamentale visto
che poi conoscono i percorsi, ma sostanzialmente si guardano le
nostre strade regionali. Non è che sono due cose in contrasto una
con l'altra, devono andare avanti in parallelo: un conto è quello
che dice lei, un altro conto è quello che sto dicendo io e che va
fatto in più. Chi esce di casa e vuole andare a fare un giro in
bicicletta in una vallata che magari conosce meno, forse non hai
idea di come potrebbe farsi un giro e dove andare in bicicletta
sulle strade regionali. Ci sono una marea di percorsi che si
possono indicare: "se vuoi fare questo anello, questo giro, ci
vuole tot tempo e la difficoltà è questa, le pendenze sono queste".
Ne abbiamo una quantità infinita, basta utilizzare le nostre strade
secondarie regionali. Basta individuarle, basta mettere la
segnaletica, chiaramente tutta uguale, e caricarle sulla
app
; scegliete le app che ci sono già, app da fare, tutto
quello che si vuole.
Il costo è ridicolo! Si dice che bisogna preparare i centri?
Libera imprenditoria! Noi siamo per la libertà più totale,
l'obiettivo è stimolare l'economia. L'economia come la stimoli? La
stimoli proprio anche in questa direzione, perché nel momento in
cui incomincia ad arrivare tanta gente in Valle d'Aosta anche
attirata da questo, perché io vedo, lo sperimento ovunque vada, dal
momento in cui ci sono dei percorsi da altre parti, si crea il bar
perché lì c'è tanta gente magari che passa e che fa il giro, si
crea il negozio che ti vende la bicicletta, che ti noleggia le
biciclette soprattutto ovunque, perché sanno che quello è
interessante, quello che fa il meccanico e quindi interviene sulla
meccanica delle bici, qualsiasi cosa. L'economia sia autocrea
dopo.
Qua si sta dicendo una roba velocissima, una roba facile, una
roba già fatta: va individuata e lo si aggiunge rispetto a tutto
quel lavoro mastodontico che in realtà non va mai avanti; preghiamo
che un giorno veda la luce, però comporta costi, composta
segnaletica... Non c'è da fare niente, non si deve dedicare la
corsia per le biciclette... Si sta semplicemente dicendo: indicate
alle persone che vanno o vogliono andare in giro per la Valle
d'Aosta in bicicletta e aiutatele a trovare quali sono i giri che
si possono fare facilmente, ma ovunque per la Valle d'Aosta;
facilmente o meno facilmente, perché poi ci sono quelli che
vogliono fare il giretto della domenica e che magari non sono
abituati ad andare in bicicletta e adesso con la bicicletta
elettrica vogliono andare, e ci sono anche tutti quelli che invece
in bicicletta ci sanno andare seriamente e che vogliono
inerpicarsi: vado su, vado giù, passo di qua, vado di là, torno
indietro di qua. Però bisogna metterli a conoscenza: dei valdostani
e del turismo.
È per quello che io dicevo di non continuare a pensare a piani e
a fare cose gigantesche, perché è una roba semplicissima e basta
guardare cosa fanno qua dietro il confine. Noi facciamo un paragone
passato il confine quando arriviamo a Chamonix. Si arriva a
Chamonix ed è pieno così di ragazzi, di turismo, che fanno mille
sport; c'è vita. Noi la Valle d'Aosta la dobbiamo trasformare in
questo, in tutte le direzioni, e poi pensare a competizioni
sportive, pensare ad attrazioni di tutti i tipi, però dobbiamo
partire. Questa è una roba semplice da fare, facilissima, già
fatta, ripeto, non ci vuole manco la segnaletica per terra, perché
non deve essere questo. Indicate solo questo e aiutate la gente
solo con delle indicazioni per seguire il percorso agli
incroci.
