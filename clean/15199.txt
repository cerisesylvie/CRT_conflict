Classificazione
DEMANIO E PATRIMONIO REGIONALE


Resoconto integrale del dibattito dell'aula
Oggetto del Consiglio n. 1720 del 20 dicembre 1995 - Resoconto
SEDUTA POMERIDIANA DEL 20 DICEMBRE 1995
OGGETTO N. 1720/X Acquisto di unità immobiliari site in Comune
di Aosta, facenti parte del Palazzo Lostan, di proprietà dei
signori Bus, da destinare ad ampliamento della proprietà regionale.
Approvazione ed impegno di spesa. Delega alla Giunta.
Deliberazione Il Consiglio
Preso atto che sono state recentemente definite le trattative
per l'acquisto di unità immobiliari facenti parte del Palazzo
Lostan, di proprietà dei signori Bus, da destinare ad ampliamento
della proprietà regionale;
Atteso che l'Amministrazione regionale è proprietaria di una
consistente parte del Palazzo Lostan (circa il 65 percento) in
seguito ad atti stipulati nel 1973 e nel 1988;
Rilevato che lo stabile è di notevole importanza
storico-artistica (una porzione risulta notificata ai sensi della
legge 1089/1939) e che la Soprintendenza per i beni culturali con
nota del 6 luglio 1989, prot. n. 6041/BC, ha manifestato
l'intenzione di estendere la notifica a tutto il fabbricato,
riconoscendo pertanto un interesse particolare e specifico;
Preso atto che lo stabile necessita di un intervento di
sistemazione complessivo e radicale che potrà realizzarsi solo in
presenza di una proprietà in capo ad un solo soggetto o a pochi
soggetti, mentre, allo stato attuale, la proprietà dei terzi è
frazionata in diverse quote, anche infinitesimali, che rendono
difficile qualsiasi programma di intervento razionale;
Evidenziato inoltre che il Palazzo Lostan si affaccia, per una
parte, sull'area, già di proprietà regionale, interessata dagli
scavi archeologici del Foro Romano che dovrebbe, a breve, essere
coperta, consentendo così un recupero di una zona degradata ed
inserendo la stessa nel programma turistico delle visite
archeologiche della città di Aosta;
Preso atto che i proprietari, Bus Carlo, Anna e Laura, Nicola,
Adelina ed Ida, hanno dichiarato di essere disponibili ad alienare
gli immobili di loro proprietà per il prezzo complessivo a corpo di
Lire 307.550.000=, valore dichiarato congruo dalle perizie di stima
dell'ufficio patrimoniale regionale in data 15 maggio 1995 e in
data 1° dicembre 1995;
Preso atto che un'unità immobiliare posta al piano primo è
locata ai signori Maddalena Savina Lidia e Giuseppe Pietro, con
contratto avente scadenza il 31 dicembre 1995, mentre le restanti
unità o porzioni immobiliari sono libere da pesi o vincoli di
qualsiasi sorta;
Ritenuto pertanto necessario procedere all'acquisizione dei beni
immobili di proprietà dei signori Bus, facenti parte del Palazzo
Lostan;
Visto il parere favorevole di legittimità rilasciato dal
Dirigente del Servizio Affari Generali e Legali della Presidenza
della Giunta regionale, ai sensi dell'articolo 72 della legge
regionale n. 3/1956 e successive modificazioni, e del combinato
disposto degli articoli 13 - comma 1 - lett. e) e 59 - comma 2 -
della legge regionale n. 45/1995, sulla presente deliberazione;
Visto il parere della II Commissione consiliare permanente;
Delibera
1) di acquistare i beni immobili sottospecificati, facenti parte
del Palazzo Lostan in Comune di Aosta, Via Lostan n. 10, per il
prezzo complessivo a corpo di Lire 307.550.000=
(trecentosettemilioni
cinquecentocinquantacinquemila) di proprietà dei signori Bus Carlo,
nato a Saint-Julien en Genevois (Francia) il 9 dicembre 1947 (C.F.
BSU CRL 47T09 Z11OD); Bus Anna, nata ad Aosta il 14 dicembre 1955
(BSU NNA 55T54 A326H); Bus Laura, nata ad Aosta il 14 dicembre 1955
(C.F BSU LRA 55T54 A326T); Bus Nicola, nato ad Aosta il 10 febbraio
1915 (C.F. BSU NCL 15B10 A326C); Bus Adelina, nata ad Aosta il 1°
aprile 1918 (C.F. BSU DLN 18D41 A326T); Bus Ida, nata ad Aosta il
13 novembre 1923 (C.F. BSU DIA 23A53 A326X):
in piena ed esclusiva proprietà
Ditta Bus Carlo, Anna e Laura (per la quota di 1/3 ciascuno)
a) alloggio al 1 ° piano al N.C.E.U. F. 40 n. 47 sub 6
b) terrazzo collegato con l'alloggio sub a al N.C.T. F. 40 n. 47
sub 4
c) magazzino al piano terreno al N.C.T. F. 40 n. 574
d) camera al 1 ° piano al N.C.E.U. F. 40 n. 47 sub 24
e) sottopassaggio al N.C.T. F. 40 n. 469
f) alloggio al piano terreno con magazzino al N.C.E.U. F. 40 n.
47 sub 35 graffato al n. 86 e alN.C.T.F.40 n. 468
in piena ed esclusiva proprietà
Ditta Bus Carlo, Anna e Laura (per la nuova proprietà - quota di
1/3 ciascuno) e Bus Nicola (usufrutto vitalizio)
a) cantina al piano interrato e magazzino sul retro al N.C.E.U.
F. 40 n. 47 sub 37
per la quota di 120/144 (5/6)
Ditta Bus Carlo Anna e Laura (per la quota di 34/144 ciascuno) e
Bus Nicola, Adelina e Ida (per la quota di 6/144 ciascuno)
a) corte al N.C.T.F.40 n. 473
per la quota di 12/24 (1/2)
Ditta Bus Carlo, Anna e Laura (per la quota di 1/24 ciascuno),
Bus Nicola, Adelina e Ida (per la quota 3/24 ciascuno)
a) camera al 2° piano al N.C.E.U. F. 40 n. 47 sub 17
b) magazzino al piano terreno al N.C.T. F. 40 n. 74 sub 1
per la quota di 6/144
Ditta Bus Nicola, Adelina e Ida (per la quota di 2/144
ciascuno)
a) porticato al 2° piano al N.C.T. F. 40 n. 74 sub 2
2) di approvare ed impegnare la spesa complessiva di Lire
307.550.000= (trecentosettemilionicinquecentocinquantacinquemila)
da imputare al capitolo 35060 del bilancio di previsione della
Regione per l'anno finanziario 1995 ("Spese per l'acquisto di beni
patrimoniali") che presenta la necessaria disponibilità;
3) di delegare alla Giunta regionale l'adozione di ogni
provvedimento di esecuzione per addivenire alla stipulazione
dell'atto notarile di trasferimento degli immobili di cui si tratta
e, in particolare, per la designazione del Notaio rogante, nonché
per gli accertamenti circa la consistenza, l'intestazione catastale
e l'esatta superficie degli immobili da acquisire;
4) di sottoporre la presente deliberazione al controllo della
Commissione di Coordinamento per la Valle d'Aosta, ai sensi e per
gli effetti dell'articolo 8, lettera d), del decreto legislativo 22
aprile 1994, n. 320.
Presidente Qualcuno chiede la parola? I consiglieri sono
invitati a votare.
Presenti, votanti e favorevoli: 29
Il Consiglio approva all'unanimità
