Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 251 del 12 maggio 1982 - Resoconto
OGGETTO N. 251/VII - CONCESSIONE AL RESPONSABILE DELLA
BIBLIOTECA DEL SEMINARIO MAGGIORE DI AOSTA DI UN CONTRIBUTO PER
L'INSTALLAZIONE DI UN IMPIANTO DI ALLARME ANTIFURTO E ANTICENDIO A
PROTEZIONE DEL PATRIMONIO CULTURALE CONSERVATO NELLA BIBLIOTECA DI
VIA XAVIER DE MAISTRE, IN AOSTA. APPROVAZIONE ED IMPEGNO DI
SPESA.
PRESIDENTE
: La parola all'Assessore al Turismo,
Urbanistica e Beni Culturali Pollicini; ne ha facoltà.
POLLICINI - (DP):
Si tratta della biblioteca del
Seminario di via Xavier de Maistre, la quale, sul piano
bibliografico, è la biblioteca più ricca della nostra città. Essa
dispone, inoltre, dei primi libri stampati in valle.
Due mesi fa è avvenuto un furto che ha sottratto due libri
stampati nel '700, una raccolta di vedute della Savoia, alcune
preziose vedute originali della città di Aosta e altre vedute con
piante: si tratta di materiale preziosissimo, non certamente
ricomponibile o restituibile.
Di fronte a questo ulteriore episodio, chiaramente, i
proprietari hanno provveduto ad installare sia gli impianti di
allarme, sia gli impianti di rilevamento di fumi, tenendo presente,
appunto, che sul piano bibliografico questa biblioteca (che è
composta di 4 locali) ha un grossissimo valore. La proposta è di
dare un contributo, di fronte ad una spesa di L. 7.820.000, di lire
5.450.000
PRESIDENTE
: La parola al Consigliere Mafrica; ne ha
facoltà.
MAFRICA - (PCI):
Vorrei sapere se, con questo contributo,
ci garantiamo anche una possibilità di utilizzazione pubblica (non
so se esista già) di questo patrimonio.
Vorrei inoltre sapere se gli edifici adibiti a Seminario, visto
che i rapporti sembrano essere buoni. possono anche essere
utilizzati per altre attività. Mi sembra che non siano più
sufficientemente utilizzati dalla Diocesi:: è possibile pensare,
tra le mille necessità, anche ad una utilizzazione pubblica di
parte di queste proprietà?
PRESIDENTE
: La parola al Consigliere Carlassare; ne ha
facoltà.
CARLASSARE - (Dem. Prol. - Nuova Sin. ):
Io vorrei
chiedere se si può ipotizzare un preciso e dettagliate censimento
di tutte le opere di interesse artistico che sono presenti in Va11e
d'Aosta
con l'indicazione della relativa importanza, onde evitare tutta
una serie di interventi ad hoc, impostando, invece, un preciso
piano di intervento per la difesa di questo patrimonio artistico.
Si potrebbe, per esempio, escogitare una formula, quando si tratta
di patrimonio artistico di proprietà privata, con la quale si dia
la possibilità di accesso a chi è interessato a studiare queste
opere di interesse culturale-artistico.
Io sono d'accordo che si intervenga con un contributo nei
confronti del Seminario quando ci sia da difendere queste opere,
però sarebbe, secondo me, molto più importante e molto più
significativo, molto più pregnante, avere un piano per cui si
decida di fare queste cose (magari anche altre) in situazioni di
emergenza, ma sulla base di un principio di valorizzazione di
queste opere d'arte e di carattere culturale.
PRESIDENTE
: La parola all'Assessore al Turismo,
Urbanistica e Beni Culturali Pollicini; ne ha facoltà.
POLLICINI - (DP):
Esiste, indubbiamente, la disponibilità
dei dirigenti del Seminario a consentire l'uso e la visione delle
opere che esistono nella biblioteca.
Per quanto riguarda i locali, non so se esistono vocazioni nel
senso proposto dal Consigliere Mafrica. D'altra parte, una certa
analogia con le chiese esiste; è anche possibile che non si arrivi
anche a vedere un reverendo che si chiama Mafrica: sarebbe anche
auspicabile nell'interesse dell'evoluzione della comunità.
Per quanto riguarda, invece, il problema di un censimento
generale di tutte le opere di interesse nella nostra regione, posso
dire che esiste una notevole attenzione in tal senso da parte della
sovrintendenza: tutto ciò di cui la sovrintendenza è venuta a
conoscenza è stato catalogato e segnato, tanto è vero che, una
serie di interventi viene fatta, appunto, proprio sulla base di
sollecitazioni e di iniziative della sovrintendenza.
Vi posso anticipare che la legge dei 500 milioni sugli 8
miliardi che sono giunti dallo Stato per la salvaguardia dei beni
culturali ha trovato attuazione attraverso una serie di interventi
su castelli o chiese di notevole pregio.
Non dimentichiamo che nella nostra regione abbiamo 500 piccole
chiese, o cappelle e, quindi, indubbiamente, una buona parte di
queste rappresenta importanti interessi, quindi il patrimonio è
notevole. Certo, non è facile giungere dappertutto e, tanto meno, è
facile giungere in maniera tempestiva, tanto più laddove
l'ubicazione di queste cappelle, di queste chiesette, poste in
territorio impervio e lontano dai centri abitati, non favorisce il
controllo.
Certamente esiste, per quanto riguarda gli edifici notificati,
l'obbligo di aprirli al pubblico. Ogni volta che noi facciamo un
intervento nei confronti del privato, sia esso proprietario di
castello o di chiesa, viene stipulata una convenzione. Essa prevede
la possibilità di usufruire di questo bene, da parte del pubblico,
uno o due giorni alla settimana. Quindi, esiste questo tipo di
attenzione.
PRESIDENTE
: La parola al Presidente della Giunta; ne ha
facoltà.
ANDRIONE - (UV):
La biblioteca è retta dalla legge sulle
biblioteche, per cui è consultabile normalmente nella parte
recente; per le altre parti ci vuole il permesso speciale dei
conservatori, permesso che viene dato perché so che molte tesi di
laurea sono state fatte utilizzando materiale antico.
PRESIDENTE
: La parola al Consigliere Mafrica; ne ha
facoltà.
MAFRICA - (PCI):
E' soddisfacente la risposta per quello
che riguarda l'utilizzazione del patrimonio culturale, non mi
sembra, invece, che l'Assessore abbia dato una risposta alla mia
richiesta di possibili convenzioni tra ente pubblico e diocesi per
l'utilizzazione del patrimonio di proprietà della diocesi, cioè
locali, prati, parchi, che, per quello che mi risulta, sono cintati
e chiusi, quindi sottoutilizzati.
Non mi sembra che la risposta si possa liquidare con una
battuta. Non c'è nessuna mia intenzione in questo senso.
ANDRIONE - (UV):
... le chiese sono proprietà private e
noi paghiamo fior di quattrini per comprarle, Consigliere Mafrica,
e continuiamo a comprarle; non puoi parlare di esproprio:
l'esproprio deve essere intimato!
PRESIDENTE
: La parola al Consigliere Faval; ne ha
facoltà.
FAVAL - (UV):
Prendo la parola per dichiarazione di
voto.
In questa occasione io voterò a favore perché, finalmente, viene
indicata da parte della proprietà una contribuzione, anche se
questa è modesta, perché rappresenta un terzo della spesa
complessiva. Al di là di questo, osservo che questi interventi
finanziari, deliberati dall'Amministrazione regionale, vengono
giustificati, ed è giusto che sia così, con la necessità di
difendere il patrimonio culturale della comunità valdostana.
Sarebbe, però, oltremodo auspicabile che si semplificasse, per ohi
ne ha l'intenzione, l'accesso a questi beni culturali.
Ho seguito attentamente la risposta che l'Assessore ha dato.
Ora, è vero che esiste questa intenzione da parte della
sovrintendenza per edifici di una certa rilevanza storica,
architettonica ecc., ma per settori specifici come questi sarebbe
opportuno che si avessero dei contatti in modo tale da facilitare
l'accesso.
E' vero che l'accesso è teoricamente possibile, come diceva il
Presidente delle Giunta, però ci sono delle enormi difficoltà.
Ora, visto che i nostri contributi a pioggia continuano e sono
consistenti, io credo che potremmo anche richiedere concretamente
la possibilità, da parte degli interessati, di poter accedere con
maggiore facilità a queste opere e poterne fruire in modo più
valido.
PRESIDENTE
: Metto in approvazione l'oggetto n. 251.
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità. 4
