Classificazione
AMMINISTRAZIONE REGIONALE
Ordinamento degli uffici e del personale



Oggetto del Consiglio n. 157 del 26 settembre 2013 - Resoconto
OGGETTO N. 157/XIV - Reiezione di mozione: "Impegno per la
revoca della deliberazione della Giunta regionale di affidamento di
incarico dirigenziale al Sig. Andrea Ferrari".
Presidente
- Su questo punto allora è stato presentato un
emendamento che invito a distribuire e, trattandosi ovviamente
della discussione in merito ad una persona, chiedo la seduta a
porte chiuse. Colleghi, mi pare che ci sia una questione
pregiudiziale sulla questione di fare svolgere la seduta...prego ha
la parola.
Cognetta (M5S) -
Sì, esattamente, perché pensiamo che non
sia il caso di fare una seduta segreta, in quanto si parla di un
argomento ormai largamente già discusso sui media, quindi, insomma,
poi ci sono delle delibere di Giunta, mi sembra quanto meno...beh,
questa è la nostra opinione.
Presidente -
Secondo la mia analisi, assolutamente si sta
parlando di una persona, quindi, per una questione ovvia di
privacy, di rispetto proprio delle persone, degli individui, io
chiedo che la seduta sia a porte chiuse. Se vogliamo mettere in
votazione la richiesta, mettiamo in votazione la richiesta...
(interruzione di un Consigliere, fuori microfono)
...certo, come da Regolamento: uno a favore e uno contro sulla
questione.
Donzel (PD-SIN.VDA) -
Posso capire, Presidente, se questo
è l'intervento a favore del voto, o se è un intervento
en
liberté
? Mi dica che natura ha il mio intervento, io ho chiesto
di parlare per sostenere la mozione di voto...
Presidente -
Vada avanti su questo, intervenga su
questo...
Donzel (PD-SIN.VDA) -
...parlo come intervento a favore,
solo per capire, grazie Presidente.
Ritengo importante...intanto la ringrazio che ci abbia concesso
la possibilità di discutere e di mettere al voto il diritto di
dibattimento sulla questione della segretezza o meno del voto.
Ritengo che, quando si tratta di questioni che chiamano in causa le
persone per questioni private e riservate, ci sia tutta la
necessità di avere un certo riserbo. Qui stiamo trattando di un
fatto pubblico che, con tutti i suoi risvolti, è stato conosciuto
dai cittadini. Sto parlando e non c'è già più nessuno...
Presidente -
Ah, collega Donzel, mi prendo...
Donzel (PD-SIN.VDA) -
...no, è surreale. Mi si dice: "può
intervenire a sostegno della mozione del voto", la stampa è già
stata liquidata...ah c'è...
Presidente -
Scusi, no, collega Donzel, io le chiedo
innanzitutto scusa, ma sto leggendo il Regolamento, effettivamente
non è prevista la votazione, ma la discussione è assolutamente a
porte chiuse quando si tratta di persone, così come dice il comma 3
dell'articolo 45:
"il Consiglio deve discutere in seduta segreta
allorquando si tratta di questioni concernenti persone"
, quindi
procediamo in seduta segreta.
Donzel (PD-SIN.VDA) -
Posso chiederle una cortesia? Prima
di chiudere la seduta su sua libera interpretazione, io non voglio
parlare del caso Ferrari, io voglio parlare del Regolamento...
Presidente -
Parleremo in Commissione per il Regolamento
di questo, collega Donzel.
Donzel (PD-SIN.VDA) -
...no, io voglio parlare del
Regolamento in aula! Lei ha chiuso la seduta di colpo, senza darmi
la possibilità di esprimermi, non so se rendo l'idea... Io non
voglio parlare del caso Ferrari, io voglio parlare del diritto di
valutare o meno se la seduta sia pubblica o no.
Presidente -
Continui, continui...
Donzel (PD-SIN.VDA) -
Ma lei ha chiuso la seduta!
Presidente -
Non ho chiuso la seduta, collega Donzel,
stiamo registrando...non l'ho chiusa.
Donzel (PD-SIN.VDA) -
È una seduta aperta?
Presidente
- La seduta è pubblica, ci sono i
microfoni...
Donzel (PD-SIN.VDA)
- Io allora ritengo che sarebbe
opportuno che rispetto a quella interpretazione restrittiva che le
è stata ingiunta in questo momento dall'autorità del Presidente
della Regione ad imporre all'aula...io ritengo invece più probabile
la richiesta del collega del Movimento Cinque Stelle, Cognetta, che
diceva che di segreto ormai non c'è più nulla, anzi c'è stato un
interesse mediatico su questa vicenda molto prima che se ne
occupasse il Consiglio regionale. Viste le richieste che vengono
qui addotte, non c'è nulla che debba essere mantenuto segreto e, se
qualcuno di noi si permetterà di violare la privacy, sarà
sottoposto alle normali questioni giudiziarie, si beccherà le
querele che si deve beccare e se ne starà bello zitto, tanto per
parlarci chiaro. Credo quindi che sia assolutamente opportuno darci
la possibilità di parlare apertamente, non siamo nel Parlamento
della Bulgaria, nel Parlamento dell'Unione Sovietica, queste
strutture non esistono più, siamo in una società libera e
democratica, non siamo in un tribunale, qui non si emettono
sentenze, non c'è da chiudere le porte, c'è un dibattito
sull'opportunità di fare delle scelte o meno e, quindi, da questo
punto di vista, io sostengo la richiesta del collega del Movimento
Cinque Stelle, Cognetta, di dare pubblicità a questo
dibattimento.
Presidente
- Collega Donzel, innanzitutto mi scuso per
l'equivoco, io posso anche condividere delle osservazioni che ha
fatto e le faremo nella sede opportuna che è la Commissione per il
Regolamento. Oggi applichiamo il Regolamento che all'articolo 45,
comma 3, come le ho appena ricordato, dice che tutte le questioni
che trattano di persone vanno fatte a porte chiuse
.
È il
Regolamento che lo stabilisce, poi se vogliamo fare delle analisi
su questo tema, le faremo nelle sedi più opportune.
Ha chiesto la parola la collega Morelli.
Morelli (ALPE)
- Sì, grazie Presidente.
Io leggo però che il comma 4 dell'articolo 45 recita:
"le
nomine a cariche o ad incarichi pubblici si fanno in seduta
pubblica",
qui si tratta di incarico pubblico, qui è la revoca
di un incarico pubblico, non lo so, io non sono...
Presidente
- Non è una nomina.
Morelli (ALPE)
- ...non sono esperta in questioni,
ma...
Presidente
- Abbiamo chiesto anche un parere ai nostri
uffici.
Morelli (ALPE)
- È interpretabile questa cosa...noi
chiediamo veramente la valutazione degli uffici riguardo a questo
passaggio, qui si tratta di incarico pubblico.
Presidente
- Io ho chiesto l'interpretazione degli
uffici...
(interruzione del Consigliere Bertin, fuori
microfono)
...no, esatto, è solo quando il Consiglio delibera una nomina,
collega.
Morelli (ALPE)
- Chiediamo di acquisire la valutazione
degli uffici, qui si tratta di un incarico pubblico!
Presidente
- Scusi, collega Morelli, ma gli
uffici...abbiamo il Segretario generale, che è presente in aula,
che conferma questa tesi, quindi possiamo andare avanti?
(interruzione del Consigliere Donzel, fuori
microfono)
...no, non c'è il voto, io le ho appena chiesto scusa, è stato
un errore mio, il comma 2 prevedeva il voto non quando però
sono...sont concernées les personnes. A demandé la parole le
Conseiller Donzel, pour?
Morelli (ALPE)
- Presidente, noi chiediamo allora una
sospensione affinché venga condivisa anche con noi la valutazione
degli uffici in riferimento all'applicazione di quest'articolo,
gentilmente...
Presidente
- Sospendiamo il Consiglio per cinque minuti
per la riunione naturalmente dei Capigruppo alla presenza del
Segretario generale.
Si dà atto che la seduta è sospesa dalle ore 18,14 alle ore
18,34.
Rini (Presidente)
-
Riprendiamo i lavori? Durante
la riunione dei Capigruppo abbiamo chiesto un parere anche quindi
di supporto agli uffici, quindi procediamo con la seduta a porte
chiuse.
Si dà atto che il Consiglio prosegue la discussione in seduta
segreta dalle ore 18,34 alle ore 19,54, quando riprendono i lavori
in seduta pubblica.
Presidente
- Possiamo riprendere i lavori, quindi in
seduta pubblica, passiamo alla votazione della mozione così come è
stata emendata. La votazione è aperta. Votate colleghi, manca il
collega...bene, possiamo chiudere la votazione.
Presenti: 35
Votanti: 35
Favorevoli: 17
Contrari: 18
Il Consiglio respinge.
Punto 66 all'ordine del giorno.
