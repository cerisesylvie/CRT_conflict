Classificazione
AMBIENTE
Stoccaggio e smaltimento rifiuti
NOMINE E INCARICHI DI CONSULENZA E SPECIALI
Incarichi di consulenza e speciali



Oggetto del Consiglio n. 1989 del 7 giugno 2006 - Resoconto
OGGETTO N. 1989/XII - Revoca dell'incarico affidato a due
professionisti sullo svuotamento della discarica di Brissogne.
(Reiezione di mozione)
Mozione
Appreso dalle ripetute dichiarazioni dell'Assessore al
Territorio, Ambiente e Opere pubbliche, Cerise, e dal Sindaco di
Brissogne, Cerise che la costruzione dell'inceneritore dovrebbe
servire ad eliminare la discarica di Brissogne utilizzando come
C.D.R. (combustibile da rifiuto) il materiale lì stoccato da
anni;
Rilevato che, per indagare sulla percorribilità dell'ipotesi
di svuotamento della discarica è stato conferito un incarico
all'Ing. Ziviani Luciano e al Prof. Genon Giuseppe per un importo
complessivo di quasi 250.000 euro;
Constatato che in Piemonte, in un recente passato, sono stati
avviati e conclusi lavori di "svuotamento" di discariche i cui
costi, problematiche, risultati e motivazioni potevano essere
facilmente reperiti tramite una telefonata o al massimo un
sopralluogo con allegata richiesta di documentazione;
Considerato che per lo svolgimento di tale compito di
reperimento dati poteva essere impiegato del personale in servizio,
sempre che dotato di un'adeguata apparecchiatura telefonica e al
massimo di un computer;
Il Consiglio regionale
Invita
la Giunta regionale ad avvalersi della facoltà di recesso,
così come disposto dall'articolo 10 del disciplinare d'incarico,
scongiurando così un esborso eccessivo di denaro pubblico che
potrebbe configurarsi come possibile danno erariale.
F.to: Venturella - Squarzino Secondina - Bortot
Président - La parole au Conseiller Venturella.
Venturella (Arc-VA) - Con questa mozione, il cui contenuto mi
pare abbastanza chiaro, cercheremo di dimostrare in maniera
pacata... sperando che il dibattito in questa aula sia un dibattito
corretto e senza interruzioni, perché ciò che andiamo a dire potrà
essere non condivisibile, ma nel rispetto reciproco delle funzioni
credo si debba approfondire quanto è successo dal 21 dicembre 2005
fino ad oggi, dicevo, cercheremo di dimostrare tre cose
principalmente. La prima è che ciò che si è voluto dimostrare, la
relazione di interdipendenza fra la costruzione del
termovalorizzatore e l'eliminazione della discarica di Brissogne...
se prendiamo questa relazione di interdipendenza e la definiamo
come un'equazione, tale equazione è difficilmente verificabile,
quasi non ammette soluzioni - quelle che vengono definite equazioni
impossibili - e questo per diversi motivi di tipo economico, di
tipo tecnico e di impostazione generale.
La seconda tesi che vorremmo dimostrare è che il mandato
affidato alla Giunta dal Consiglio regionale nella mozione del 21
dicembre 2005 non è stato rispettato, perché si è operata una
scelta univoca, una scelta che definirei la più semplicistica fra
quelle che potevano essere percorse e quindi, terza tesi, il
percorso dell'affidamento dell'incarico, essendo conseguente non a
quello che il Consiglio aveva pensato, ma a ciò che l'Assessore ai
lavori pubblici aveva in mente da tempo, scegliendo forse quello
meno impegnativo dal punto di vista della procedura amministrativa
e più deresponsabilizzante, risulterebbe più esoso ed
antieconomico. È per questo che nella mozione si fa riferimento ad
un presunto danno erariale, non avendo naturalmente la presunzione
di dire che c'è stato un danno erariale, ma per mettere questo
aspetto sul tavolo della riflessione.
Veniamo ai fatti. Sono state soprattutto le reiterate
dichiarazioni rilasciate prima dal Sindaco di Brissogne, Cerise
Italo, e poi dall'Assessore Cerise Alberto, ai più importanti
organi di stampa - stranamente poco prima delle elezioni politiche
- che ponevano come nucleo fondante questa equazione: "costruiremo
il termovalorizzatore perché elimineremo la discarica".
Permettetemi allora alcune osservazioni dal punto di vista tecnico,
perché i problemi saranno immensi. Non esistono ad oggi casi
conosciuti in Italia di svuotamento di discariche coltivate a norma
di legge, i pochi esempi essendo stati eseguiti per far fronte ad
emergenze di tipo sanitario o ambientale, quindi per la messa in
sicurezza delle stesse discariche. La discarica è come una voragine
in cui poco o punto si sa di ciò che è stato interrato e
soprattutto pochissimo si conosce di ciò che negli anni - mi
riferisco a composti allo stato gassoso e allo stato liquido - si è
formato e si troverà. Esiste la non remota possibilità che vi siano
sacche, seppure di minimo volume, o bolle di biogas - gas metano -
non intercettato dalle condotte o dai camini, che sono dei veri e
propri contenitori esplodenti. La letteratura parla di incidenti
anche gravi negli Usa e in Austria a causa di esplosioni di queste
sacche, provocate dalle scintille del metallo delle benne delle
macchine a movimento terra. Non solo, 3 mesi fa in Provincia di
Matera si è avuto un grave incidente sul lavoro per il crollo della
parete di una discarica provinciale interessata da lavori molto più
limitati rispetto a ciò che si vuole fare a Brissogne. Il
percolato, quel liquido che si forma sia per le precipitazioni
atmosferiche, sia per la stessa composizione del rifiuto, è
trattenuto da questo telo di protezione per evitare che finisca nel
terreno sottostante e quindi in falda. Le operazioni di svuotamento
possono provocare la rottura del telo, eventualità molto probabile.
Il rifiuto stoccato in discarica è compattato e in qualche modo è
relegato in un ambiente chiuso e impermeabilizzato. Aprire una
discarica, svuotarla e quindi porre tonnellate di rifiuti a cielo
aperto, comporta un aumento considerevole dei processi di
fermentazione, che passano da un ambiente in assenza di ossigeno ad
uno in presenza di ossigeno, con la produzione di odori fortissimi
e persistenti.
Domanda dal punto di vista tecnico: si potrà utilizzare il
rifiuto estratto dalla discarica come combustibile? Anche se la
risposta, proprio per la pressione mediatica a cui è stata
sottoposta l'approvazione della deliberazione n. 688/2006, potrebbe
essere positiva, crediamo sia opportuno avanzare alcune
osservazioni. La discarica viene coltivata giornalmente con una
tecnica particolare, credo che la discarica di Brissogne non sia
diversa dalle altre; si compatta il rifiuto e lo si mette "in situ"
per circa 1,50 metri e lo si ricopre dopo con uno strato di terra
di 20-30 centimetri. Questa procedura porrà ulteriori problemi
circa la possibilità che il rifiuto e il terreno mescolati possano
essere immessi nelle linee di incenerimento così come si estraggono
a seconda del tipo di combustibile utilizzato o che si vorrebbe
utilizzare. La composizione merceologica del rifiuto da discarica è
varia e variabile, perché per definizione in discarica viene
conferito materiale indifferenziato, quindi sarà indispensabile
un'ulteriore operazione di vagliatura. Al di sotto di un certo
livello in discarica il rifiuto è impregnato di umidità, quindi,
oltre all'operazione di vagliatura, dovrà essere anche essiccato e
sicuramente l'essiccazione non sarà possibile farla a cielo aperto.
Quali sono le perplessità dal punto di vista economico? I costi
saranno elevatissimi e difficilmente ipotizzabili proprio per la
difficoltà di prevedere cosa si troverà in discarica, quindi sarà
indispensabile fare dei carotaggi del materiale lì conferito, e per
la difficoltà di prevedere con un cronoprogramma certo in quanto
tempo sarà ultimato il lavoro. Dal punto di vista economico poi vi
è un'altra perplessità: ma i Valdostani hanno già pagato la tassa
sui rifiuti urbani del conferimento in discarica? Chi pagherà lo
svuotamento della discarica e il costo dell'incenerimento? Questi
sono i problemi dal punto di vista tecnico e dal punto di vista
economico.
Seconda questione: il mandato che non è stato rispettato. Vorrei
richiamare l'attenzione dei Consiglieri su ciò che diceva la
mozione del 21 dicembre, mozione che a maggioranza il Consiglio ha
votato, diceva:
"impegna la Giunta a presentare delle diverse
possibilità di valorizzazione energetica dei rifiuti valdostani,
compresi eventuali accordi con gli impianti ubicati fuori dal
territorio regionale oppure attraverso l'ipotesi di realizzazione
in Valle di un impianto di termovalorizzazione ad uso esclusivo dei
rifiuti termovalorizzabili prodotti o stoccati in Valle
d'Aosta"
. Questo era il mandato del Consiglio. Adesso
apprendiamo quello che dice la delibera n. 688 a pagina 7... che dà
incarico ai due professionisti. Non sto a leggere quali attività
devono svolgere i due professionisti, vado al 4° punto che dice:
"l'analisi sulla fattibilità di costruire un impianto di
termovalorizzazione in Valle d'Aosta"
, ma attenzione il mandato
del Consiglio alla Giunta non era quello di limitarsi alla
termovalorizzazione, parlava di valorizzazione energetica. La
valorizzazione energetica non è univocamente e aprioristicamente
legata al processo di termovalorizzazione, non esiste solo la
termovalorizzazione, esistono dei sistemi di valorizzazione
energetica quali la biostabilizzazione e l'utilizzo di digestori o
fermentatori a bassa temperatura (55°) che producono dalla materia
organica del biogas e quindi del "compost" di ottima qualità e
proprio a voi, Giunta e Assessore Cerise, possiamo ascrivere quel
"modus operandi" del quale molto spesso, quasi con frequenza
maniacale in ogni occasione, ci accusate di essere i portatori
esclusivi: "evitiamo di affrontare questi temi in modo ideologico".
Lei ha fatto la stessa cosa, Assessore: approcciandosi a questa
problematica in modo ideologico... se lei parla di valorizzazione
energetica... solo termovalorizzazione... invece no; insomma avete
cancellato con "un colpo di spugna" anni e anni di letteratura
scientifica, di studi, di ricerche e di esempi sulla possibilità di
valorizzare energeticamente i materiali post consumo.
Terza tesi: c'era bisogno di spendere 250mila euro per
incaricare due esimi tecnici? Sarà poi oggetto di un'altra
iniziativa il perché ritorna con maniacale quasi frequenza il
solito nome, come se in Valle esistesse solo un grande tecnico, ma
questa è una questione che porremo in un'altra seduta.
Tutte queste osservazioni per le quali l'Assessore Cerise fuori
microfono ha detto:
"il Consigliere Venturella è un esperto di
rifiuti, io non lo sono"
, tali semplici osservazioni potevano
essere raccolte con uno strumento che si chiama "computer", bastava
averlo collegato con "Internet" con un telefono... per le poche
esperienze che si hanno di svuotamento della discarica. Nel Comune
di Cambiano in quel di Chieri, circa 120 chilometri da Aosta, ad
esempio, è stata svuotata una discarica per un totale di circa
100mila tonnellate, ci hanno impiegato 3 anni, ma ci sono riusciti,
non per porle nell'inceneritore, ma per mettere in sicurezza la
discarica, perché non era stata progettata negli anni '70 a norma
di legge. Se abbiamo bisogno di incaricare due tecnici espertissimi
per sapere ciò che si può sapere comodamente facendo una piccola
gitarella in quel di Chieri... e il Consorzio chierese per lo
smaltimento dei rifiuti solidi urbani, Regione Piemonte, bacino
15°, è disponibilissimo a dare tutti i documenti su quanto costa,
su come si fa... ma perché allora un esborso così grande di denaro
pubblico per farci dire quello che a 100 chilometri sanno già? Per
farci dire quello che con una semplice indagine "Internet" si può
sapere senza essere esperti in materia di rifiuti? Questo è perché,
secondo me, simpaticamente Assessore Cerise, è intervenuto
"Sant'Alberto da Promis", protettore dei consulenti, che con la sua
magnificenza stende sempre un velo d'oro su tali consulenze.
Naturalmente questa scelta è anche meno formativa per i dipendenti,
tanto si dà tutto all'esterno! Vi sono fior di dipendenti che credo
siano capaci e in grado di fare delle ricerche su "Internet" o di
fare una telefonata, o di fare due o tre sopralluoghi, ma no si
danno consulenze sempre all'esterno, super consulenze super pagate
e, secondo me, mezzo miliardo delle vecchie lire per farci dire
cose che sapevamo già è un po' tanto: ecco perché chiediamo, in
maniera simpatica alla Giunta di avvalersi della facoltà di
recesso, come previsto nella deliberazione di incarico, e di
ripensare alla concezione di questa deliberazione.
Si dà atto che dalle ore 19,21 presiede il Vicepresidente
Fiou.
Presidente - È aperta la discussione generale.
La parola all'Assessore alle attività produttive e politiche del
lavoro, La Torre.
La Torre (FA) - Non vorrei intervenire da Assessore, però il
pregio di tale mozione - l'unico pregio, è nel senso che mi
permette di aprire la discussione - un argomento di questa
importanza deve essere portato al confronto. Bene, ritengo che al
di là degli ottimi studi che ha fatto il collega Venturella, il
punto centrale su cui però lui non si è espresso è cosa faremo in
futuro, visto che abbiamo concessionato il quarto lotto da pochi
giorni, quando lo avremo esaurito il 4° lotto, non vi sarà la
possibilità di fare un 5° lotto. Questa credo sia la domanda che si
pongono tutti i cittadini, me la pongo io perché sto intervenendo
da Consigliere cittadino e non da Assessore, se la pongono i
cittadini di Aosta, il circondario di Aosta, se la dovrebbe porre
anche lei. Governare vuol dire fare delle scelte, prendere delle
decisioni anche per gli altri, ma la forza di un Consiglio
regionale è quella di dibattere queste possibili scelte, che devono
essere discusse e prese prima, non poi; devono essere prese nel
momento in cui noi andiamo ad inaugurare un 4° lotto e sappiamo già
che non ci sarà un 5° lotto.
Allora il dibattito, per non essere falsato al di là di tutto
quello che c'è scritto su "Internet" e che io rispetto e non
confuto, deve partire da un presupposto, su cui lei non è stato
chiaro, e il mio non è un intervento polemico, ma è per cercare di
seguirla nei suoi ragionamenti: lei deve dire se è favorevole o è
contrario alla realizzazione di un inceneritore, o di un
termovalorizzatore - che sono due cose diverse e al limite potrei
intervenire sulla differenza come Assessore all'energia, ma è un
altro discorso -, perché è sulla base di una chiarezza di posizioni
che poi possiamo iniziare un confronto. Se invece le posizioni si
muovono continuamente, diventa difficile anche per chi deve
contrapporsi nel senso del dialogo andare ad esporre le proprie
ragioni. Lei mi deve dire se è favorevole o non è favorevole alla
realizzazione di un inceneritore o di un termovalorizzatore e, se
non è favorevole, quali soluzioni alternative propone e, se invece
è favorevole su questo, possiamo andarci ad incontrare. La Regione
Piemonte - osservando quello che fa - con decisione sta facendo la
scelta del termovalorizzatore, la Presidente Bresso la sta seguendo
con un'attenzione maniacale, perché interpreta i problemi che
adesso sono legati, come diceva giustamente lei, a tutto il
discorso dei rifiuti. In tutte le Regioni d'Italia si sta cercando
di affrontare il problema con il pensiero antitetico cioè con una
visione positiva, quindi non si parla più di inceneritori, ma entra
in campo il discorso dei termovalorizzatori, perché troviamo in
questo problema "rifiuti" un'opportunità, quindi il
termovalorizzatore diventa la trasformazione del rifiuto in
energia, quindi concretamente dobbiamo già dirci qui cosa faremo
dopo il 4° lotto. Allora chi governa, e qui divento Assessore, deve
fare una scelta e la deve fare nei tempi giusti e io mi dichiaro a
favore del termovalorizzatore, perché ritengo che oggi, se lei non
mi porta altri argomenti o soluzioni alternative su cui mi voglio
confrontare... ecco il pregio della mozione che apre il
dibattito... è l'unica soluzione civile - e non sto ancora entrando
nel merito di come svuotiamo la discarica, i motivi di sicurezza...
adesso parliamo proprio del tema generale - e soprattutto l'unica
soluzione su cui possiamo muoverci in tempi strettissimi... perché
per immaginare un termovalorizzatore, ci vogliono 35 mesi di
cantierizzazione per realizzarlo, ma sto parlando se uno è veloce e
capace. Realizzare un termovalorizzatore comunque vuol dire 35 mesi
di cantierizzazione, un anno e mezzo di studi, quindi vuol dire
che, se oggi decidiamo di farlo, lo abbiamo fra 4-5 anni; se lo
decidiamo fra 2 anni, saremo già in ritardo, perché dopo un 4°
lotto non c'è un 5° lotto e non vorrei che i rifiuti che oggi si
stanno accumulando all'ingresso di Aosta continuassero ad
accumularsi senza soluzioni. Comunque sappiamo nel momento che
sotterriamo i rifiuti quanti anni ci vogliono prima che essi
vengano riassorbiti? Questi restano lì. Vogliamo continuare a
stratificare immondizia su immondizia e non ci vogliamo assumere la
responsabilità di indicare una strada? Non dico che la mia è
giusta, ma io la indico, e dico che oggi con le tecnologie
esistenti abbiamo il dovere di indicare questa strada. Sono pronto
a confortarmi con lei, ma mi deve prima dire quale strada mi
indica, perché so anch'io che a spostare dei rifiuti ci sono dei
problemi, non c'è bisogno di aprire "Internet", lei mi deve dire
cosa vuol fare con i rifiuti.
Presidente - La parola al Consigliere Venturella, per secondo
intervento.
Venturella (Arc-VA) - Grazie, Assessore La Torre. Vediamo di
distinguere i piani. Parlavo della deliberazione di incarico n.
688, che pone una strada, proprio quella che lei non vorrebbe
percorrere, quella del non confronto, perché questa deliberazione
di incarico è univoca: si va alla termovalorizzazione e basta! E
non è stato seguito il mandato del Consiglio, che chiedeva di
indagare tutte le ipotesi di valorizzazione energetica. È questo
l'approccio di tipo ideologico che non ci va, perché potremmo anche
discutere sul termovalorizzatore. È giusto o non è giusto
l'approccio? Non è giusto l'approccio...
(interruzione dell'Assessore La Torre, fuori
microfono)
... ma se io do incarico ad un esimio ingegnere e nel mio
incarico dico valorizzazione energetica uguale termovalorizzazione,
è già l'approccio sbagliato, perché pone in un piano nascosto le
altre alternative, che pure ci sono e l'ho detto prima. Diciamo
subito che il termovalorizzatore produce dal 10 al 30% di ceneri,
che sono altamente tossiche e che devono essere stoccate in
discariche di tipo speciale. Vi è la possibilità concreta, perché
vi sono degli esempi di avere il 10-15% di materiale residuo che
non è un materiale altamente tossico e pericoloso, cioè la strada è
la stessa, senza andare in discarica. Esistono degli esempi
concreti di riduzione dell'80% del materiale conferito in
discarica, esistono dei processi, che si chiamano di
biostabilizzazione a freddo, che permettono di non avere quelle
ceneri e questo io l'ho indicato nel primo intervento, ma voi non
li volete studiare, perché avete parlato solo di
termovalorizzazione! Io vi chiedo di approfondire anche le altre
strade, ciò che voi non volete fare, perché per voi valorizzazione
energetica è uguale a termovalorizzazione; non è vero ed è questo
assioma, questa equazione che contesto! Ed è così importante questa
discussione anche sulle conseguenze che ha l'ipotesi del
termovalorizzatore... che vi annuncio in anticipo che il 23 giugno,
nel Salone delle manifestazioni del Palazzo regionale, il gruppo
"Arcobaleno" organizza una conferenza dibattito su quelle che si
definiscono le nanopatologie - quelle patologie legate alla
produzione attraverso i termovalorizzatori di inquinanti che sono
delle microparticelle (non sono le "PM10") - con il Prof.
Montanari, per far sì che ci rendiamo tutti consapevoli che, se
scegliamo la strada del termovalorizzatore, le conseguenze sono
queste... studi epidemiologici condotti dal Prof. Montanari
collegato con 3 università: una la citava anche l'Assessore Fosson
in un'audizione che aveva fatto in Consiglio comunale ad Aosta.
Questa deliberazione di incarico approfondisce in maniera parziale
un solo settore, noi chiediamo di allargare per far sì che tutte le
opzioni vengano ricomprese in tale deliberazione, ecco perché ne
chiediamo il ritiro.
Presidente - La parola all'Assessore al territorio, ambiente e
opere pubbliche, Cerise.
Cerise (UV) - Avant tout paraît-il que c'est mon objectif, mais
objectif seulement à moi celui de nettoyer la décharge. A ce sujet
je voulais reporter ici qu'est-ce qu'il a été dit pendant la
discussion lors de la séance du 21 décembre. Il Consigliere Marco
Viérin ha detto:
"è chiaro che qui definiamo gli interessi dei
Valdostani, ma è chiaro che gli interessi dei Valdostani sono tutto
quello che gira intorno a quella discarica, è una vergogna come è
messa attualmente e si chiede di rimuovere questa situazione"
.
Il Consigliere Sandri ha affermato:
"credo che il motivo fondamentale per cui facciamo la mozione
è proprio questo: abbiamo, al di là del problema di smaltire i
rifiuti futuri, quello di smaltire i rifiuti vecchi e mi dispiace,
ma in questo caso la raccolta differenziata, che è il vostro
Vangelo, non serve a nulla, a meno che non vogliate mettere a
differenziare le discariche, perché qui siamo in un altro tema. Mi
sembra che la mozione entri nella scelta di andare a vedere le
varie soluzioni, studiarle rispetto alle dimensioni, alla tipologia
e soprattutto rispetto alla necessità di smaltire anche il
vecchio"
.
Il Consigliere Salzone ha detto:
"perché la discarica... non
è che se facciamo il termovalorizzatore la discarica rimane con
quella puzza per tutta la vita, ci sono dei sistemi di bonifica che
si sviluppano negli anni"
. Alors vous voyez que c'était une
aspiration de plusieurs forces politiques d'arriver au nettoyage de
la décharge.
Cela dit, je tiens d'abord à préciser que le mandat auquel font
référence les Conseillers Venturella, Squarzino et Bortot du groupe
"Arcobaleno-Valle d'Aosta" ne signifie pas que nous ayons
l'intention d'évaluer la possibilité de vider la décharge de
Brissogne et pour ce faire de construire un incinérateur en Vallée
d'Aoste, mais le mandat de cette étude c'est beaucoup plus ample.
Cette résolution établit que le Gouvernement régional doit
présenter au Conseil un dossier contenant, d'une part, une
évaluation technique et économique des différentes possibilités de
valorisation énergétique des déchets valdôtains, comprenant la
passation d'accords pour l'utilisation de structures situées hors
du territoire régional ou la réalisation en Vallée d'Aoste d'une
installation de thermovalorisation et, d'autre part, une analyse
des procédures administratives nécessaires pour mettre en
œuvre les hypothèses envisagées.
La préparation de ce dossier, qui, comme prévoit la motion, sera
présenté avant tout en IIIe Commission et après au Conseil,
comporte la réalisation d'évaluations techniques et économiques,
qui ne peuvent être effectuées que par des professionnels
spécialisés dans ce secteur; après je ferai quelques considérations
vis-à-vis du montant. La délibération à laquelle cette motion fait
référence charge deux professionnels, dont un c'est le professeur
qui s'occupe de cette matière au Polytechnique de Turin et il ne
travaillera pas seul, mais il sera avec toute l'équipe et c'est le
même expert qui a fait des études analogues qui lui ont été
confiées de la part de la Région Piémont. L'expérience en la
matière donc lui est reconnue, c'est pas ma faute si un des deux
techniciens c'est celui qui a fait le plan pour la gestion des
ordures en Vallée d'Aoste. C'est de toute évidence que sa présence
dans une étude comme celle-là était non seulement souhaitable, mais
nécessaire. Ces activités, qui ne se résument certainement pas à
passer quelques coups de fil ou effectuer une visite des lieux et
donner des instructions au personnel muni d'un équipement
téléphonique approprié et d'un ordinateur, sont les suivantes:
l'analyse actualisée de tous les coûts supportés par la Région pour
le traitement et l'évacuation des déchets, répartis en catégories
d'ordures ménagères et déchets assimilés; l'étude des aspects
techniques liés aux installations prévues par le Plan régional de
gestion des déchets comportant la caractérisation des processus et
des équipements, la définition des types de structures à mettre en
place et des espaces nécessaires, l'analyse des investissements et
des frais de gestion y afférents et l'examen de la faisabilité
environnementale desdites installations, ainsi que de l'impact sur
l'environnement de leur exploitation; la révision de l'analyse des
coûts globaux du traitement et de l'évacuation des déchets en
Vallée d'Aoste compte tenu des installations prévues par le Plan
régional de gestion des déchets; l'étude de faisabilité d'une
installation de thermovalorisation en Vallée d'Aoste, en
application de la motion adoptée par le Conseil régional, parce
qu'il dit textuellement:
"attraverso l'ipotesi della
realizzazione in Valle d'Aosta di un impianto di
termovalorizzazione ad uso esclusivo dei rifiuti termovalorizzabili
prodotti e già stoccati in Valle d'Aosta"
. Si vous niez même ce
qui est écrit là dedans...
(interruzione del Consigliere Venturella, fuori
microfono)
... on ne dit pas la même chose alors... l'étude de faisabilité
d'une installation de thermovalorisation en Vallée d'Aoste, comme
je viens de dire, mais avec l'examen de tous les aspects liés aux
processus, aux structures, à l'environnement, aux finances et à la
gestion de ladite installation. Cette étude doit notamment
contenir: l'analyse des différents types de déchets à traiter et
l'établissement des quantités actuelles et futures de ces derniers
par le biais d'une simulation de l'évolution de leur production,
ainsi que la définition des coûts supportés aujourd'hui pour la
gestion desdits déchets; l'examen des techniques de destruction
thermique des déchets les plus appropriées en fonction des ordures
à traiter - moi je n'ai pas fait les cours du soir pour apprendre
un peu dans la matière, je me remets à ce que me disent les
techniciens -; la définition des paramètres principaux liés aux
processus et aux installations et notamment à la limitation des
émissions polluantes et à la valorisation énergétique; l'estimation
des coûts de construction et de gestion; l'analyse globale des
coûts de gestion afférents au traitement et à l'évacuation des
déchets en Vallée d'Aoste compte tenu des nouvelles installations;
l'évaluation de la faisabilité de l'ouvrage en question en vue
également de la réhabilitation des décharges annexées au Centre
régional de traitement des ordures ménagères et assimilées de
Brissogne; l'évaluation de l'impact sur le territoire au moyen: de
l'analyse préliminaire des matrices environnementales; de l'analyse
des études, des données et des informations existantes et
l'élaboration d'une proposition de mise à jour de celles-ci; de la
comparaison entre la situation actuelle, la situation prévue par le
plan et la nouvelle situation résultant de l'application de la
motion du Conseil régional; de la définition des procédures pour la
mise à jour de la législation régionale et des outils de
planification; de la définition de la procédure administrative à
suivre pour la réalisation de l'installation de thermovalorisation;
de l'élaboration de l'avant-projet visé à l'article 11 de la loi
régionale n° 12/1996 modifiée et complétée. Je vous rappelle qu'il
s'agit d'un investissement de l'ordre de 50 millions d'euros; vous
comprenez que, face à ce montant, là le montant affecté à la
prestation professionnelle c'est tout à fait cohérent.
Je vous informe qu'à la fin de ce mois une première partie de
ces deux dossiers prédisposés par les experts sera prête et comme
convenu je la porterai à l'attention de la IIIe Commission.
Je tiens par ailleurs à souligner le caractère factieux du
langage volontairement banal adopté par les auteurs de cette
motion, qui visent à minimiser l'importance d'une recherche sur
laquelle la Région se basera pour prendre une décision fondamentale
- donc ce ne sera pas l'étude qui établira ce qu'on devra faire, ce
sera ce Conseil, suite aux informations qui nous seront fournies
par l'étude -: le choix du système approprié pour la gestion de ses
déchets. Ce choix se fait de plus en plus difficile, en raison
notamment de l'évolution de la législation en la matière et ne peut
être effectué que sur la base d'évaluations complexes et détaillées
de la durabilité du système choisi, d'un point de vue hygiénique,
sanitaire, environnemental et économique, en considération
notamment du caractère particulier de notre Région qui ne saurait
être comparée de manière simpliste à d'autres réalités.
Je crois que cette motion c'est aussi un manque de respect de la
volonté de ce Conseil, je souhaite qu'elle ne soit pas le
commencement d'un parcours, qui à partir d'une attitude à
ridiculiser le travail sérieux mené de la part du Gouvernement
suite au mandat du Conseil arrive, en passant peut-être par des
manifestations terroristes, aux recours et obtenir, comme il s'est
passé pour l'autoroute, quant aux résultats seulement des retards
et des dégâts économiques à cette société. Cela dit, je demande de
repousser cette motion.
Presidente - Se non vi sono altri interventi, chiudo la
discussione generale.
La parola al Consigliere Venturella.
Venturella (Arc-VA) - Andiamo per ordine. Non siamo
pregiudizialmente contro il termovalorizzatore, in questa sede la
discussione è: esistono delle possibilità per una gestione futura
dei rifiuti in Valle d'Aosta che siano alternative al processo
della termovalorizzazione? Per noi esistono e le vorremmo
approfondire. Il problema è che questo studio affidato dalla
Giunta, quello riferito all'incarico in deliberazione n. 688, è
univoco, non prevede altre ipotesi se non quella della
termovalorizzazione come recupero energetico, invece non è vero ed
è quello che noi diciamo! È chiaro che se l'Assessore Cerise
volesse, oltre a prevedere una strada che non sia quella della
termovalorizzazione, ma sia anche quella del recupero energetico
attraverso la biostabilizzazione, la digestione, per rispondere
all'Assessore La Torre, un'istallazione di biodigestori produce per
20mila tonnellate annue di materia organica 6.500 metri cubi di
biogas, dalla cui combustione si possono produrre 40 MW/h di cui
circa 10 MW/h disponibili per l'immissione in rete come energia
rinnovabile. Vorremmo che questa Giunta approfondisse questi
aspetti che in tale deliberazione non sono approfonditi. È questo
il punto! L'approccio è così tanto ideologico da far sì che si usi
la statistica per rinforzare le proprie tesi, perché, come si dice
a scuola, le cifre non mentono, ma chi usa la statistica può
utilizzare i numeri per mentire, per accompagnare verso una
convinzione la popolazione, perché, quando l'Istituto "Piepoli
S.p.a." a pagina 14 pone la domanda: "
ritiene che per migliorare
e rendere più efficace lo smaltimento dei rifiuti sia opportuno
realizzare un termovalorizzatore che renda possibile lo
smantellamento della discarica di Brissogne?"
, è chiaro che è
una domanda...
(interruzione dell'Assessore Cerise, fuori microfono)
... ma certo! È come se le chiedessi: "è meglio che lei passi la
sua vecchiaia con una pensione risicata da 300 euro o con una
pensione da super dirigente da 4.000 euro?". Lei sicuramente
sceglierebbe la seconda ipotesi. Questa è una domanda artatamente
architettata per far sì che tutti rispondano: "sì, certo, il
termovalorizzatore perché questo renderà possibile l'eliminazione
della discarica di Brissogne". Il 74% dice "sì", perché avete
impostato l'equazione termovalorizzazione uguale eliminazione della
discarica. Questo è un modo di usare la statistica in modo
furbesco. Ho quindi apprezzato l'intervento dell'Assessore La Torre
e quello dell'Assessore Cerise - a parte qualche leggera caduta di
stile sulle battute della scuola serale, che non ho frequentato
anche perché mi piaceva studiare la mattina - e dico all'Assessore
La Torre che siamo pronti a confrontarci, ma che il confronto sia
serio, non un confronto che è su un solo piano e mentre l'altro è
dimenticato.
Presidente - Pongo in votazione la mozione in oggetto:
Consiglieri presenti: 25
Votanti: 22
Favorevoli: 3
Contrari: 19
Astenuti: 3 (Fiou, Ferraris, Lattanzi)
Il Consiglio non approva.
Presidente - Vista l'ora, sospendo la seduta, i lavori
riprenderanno domani mattina alle 9,00.
La seduta è tolta.
---
La seduta termina alle ore 19,59.
