Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 48 del 9 febbraio 1973 - Resoconto
OGGETTO N. 48/73 - Comunicazione del Presidente del
Consiglio.
Montesano (P.S.D.I.)
- La seduta è aperta con 18
presenti; anche quest'oggi sono scusate le assenze dell'Assessore
Albaney e dei Consiglieri Pollicini, Pedrini e Bordon.
Comunico al Consiglio il decesso del padre del Ragioniere Bérard
- Economo della Regione nonché Sindaco di Aymavilles - e rinnovo le
espressioni di cordoglio al Ragioniere Bérard da parte di tutto il
Consiglio e, nello stesso tempo preannuncio che, se sarà possibile,
la seduta antimeridiana completerà questo Consiglio per dare modo,
a chi vorrà, di prendere parte ai funerali che saranno svolti in
Aymavilles alle ore 15.
Alla fine della seduta, quindi, stabiliremo se chiudere la
seduta questa mattina definitivamente, rimandando argomenti che
rimangono ancora da discutere, oppure riprendere nel
pomeriggio.
Si passa, prima di passare all'ordine del giorno, il Presidente
della Giunta mi ha comunicato che desidera fare delle brevi
comunicazioni.
La parola al Presidente della Giunta.
