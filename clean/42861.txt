Classificazione
CONSIGLIO REGIONALE
Attività consiliare d'aula



Oggetto del Consiglio n. 350 del 24 febbraio 2021 - Resoconto
OBJET N° 350/XVI - Communications du Président du
Conseil.
Bertin (Presidente) -
Alla presenza di 34 consiglieri,
possiamo dare inizio ai lavori mattutini del Consiglio regionale.
Punto 1 all'ordine del giorno.
In apertura tengo a ricordare che venerdì 26 febbraio, alle ore
16, celebreremo in quest'aula due importanti anniversari per la
Valle d'Aosta: il 75° dell'Autonomia e il 73° dello Statuto
speciale. L'evento sarà trasmesso in diretta sul sito internet del
Consiglio e sulla televisione digitale, canale 15
TV
Vallée
.
A nome del Consiglio esprimo il cordoglio per la morte
dell'Ambasciatore Luca Attanasio, del Carabiniere Vittorio
Iacovacci e del loro autista Mustapha Milambo, morti in un agguato
nella Repubblica Democratica del Congo nell'adempimento dei loro
doveri professionali.
Oggi ricordiamo anche due sacerdoti scomparsi di recente, che
hanno dato molto alla Valle d'Aosta e alla nostra comunità: don Ugo
Busso e don Silvio Carlin.
Qualcuno vuole intervenire? La parola al consigliere Lavy.
Lavy (LEGA VDA) -
C'est seulement pour faire un petit
rappel de ces deux figures très importantes qui ont marqué quand
même l'histoire de la Vallée d'Aoste. Deux prêtres militants, qui
ont été très liés à leurs communautés : Don Busso et Don Silvio
Carlin. Don Silvio Carlin qui a été un des piliers fondamentaux
pour l'éducation de nos jeunes en tant que directeur du centre Don
Bosco et son attitude morale nous manquera je crois.
Don Ugo Busso invece è una figura leggermente diversa, è una
figura importante allo stesso modo. Nato a
Éischeme
[
trad. walser:
Issime], poi diventato parroco di Gignod, una
figura che è stata fondamentale per la salvaguardia dell'identità
walser, per il suo Vallone di San Grato, per il
töitschu
ed
è stato uno dei fondatori dell'Associazione culturale Augusta. Una
figura che mancherà molto alla Valle d'Aosta e credo sia giusto
ricordarla con una frase, o almeno una parte, un estratto di un
intervento che fece, che credo rappresenti molto bene la sua
figura: "
Dass die besten wuezeln nicht trocknen, aber sie
spritzen und bluhen, was ieder noch in einem walserland"
,
"
Che le migliori radici non secchino ma che lascino
germogliare e fiorire ciò che tutti vorrebbero ancora trovare in un
paese Walser.
Wol vergelzgott hier Ugo.
[
trad.
walser
: Grazie don Ugo]
Presidente -
Presidente della Regione Lavevaz ne ha
facoltà.
Lavevaz (UV) -
Mi associo anch'io al ricordo di don Ugo
Busso che è stato uno dei volti più noti e vicini del clero
valdostano. Il suo servizio come parroco e come uomo è stato
improntato sull'attenzione verso l'altro e verso le debolezze di
ognuno. Le sue forti radici, come ha ricordato bene il collega
Lavy, ne hanno fatto un rappresentante forte della cultura Walser
ovunque. La sua parola è stata quella dell'attenzione agli ultimi,
a chi più aveva bisogno di supporto e di amicizia.
Pochi giorni fa poi, come è stato ricordato dal Presidente, è
scomparso don Silvio Carlin che ricordiamo per il grande spessore
umano e culturale. Ho avuto modo di incontrarlo due anni fa quando
era ancora a Castelnuovo Don Bosco e chiacchierando mi manifestava
la sua volontà di rientrare in Valle d'Aosta, in particolare con i
suoi salesiani di Châtillon, perché gli mancava il rapporto con i
ragazzi.
La sua vita è stata dedicata al mondo della scuola, al mondo dei
salesiani, ed ha accompagnato tante generazioni di nostri ragazzi,
di ragazzi valdostani che sono poi diventati donne, uomini,
cristiani. Don Carlin è stato un riferimento per la nostra comunità
e per tantissimi studenti. Su questo vorrei ricordare in questi
giorni, in particolare dopo la sua scomparsa, i tanti segni di
vicinanza umana da parte di ragazzi molto giovani che mi hanno in
qualche modo molto colpito, anche sui diversi
social
. Questo
è un segno della sua profonda vicinanza e sincera vicinanza verso i
ragazzi che seguiva al don Bosco. Per lui la sua formazione
culturale è sempre andata di pari passo al lavoro per permettere la
nascita di cristiani, come ho detto, e di cittadini accompagnati da
un forte senso di appartenenza e un forte senso morale.
Mi unisco infine al cordoglio espresso dal presidente Bertin per
Luca Anastasio, ambasciatore italiano in Congo, e Vittorio
Iacovacci, carabiniere della sua scorta, uccisi insieme all'autista
del convoglio. La loro morte ci colpisce, perché in loro si
identifica una generazione chiamata ad affrontare sfide nuove in
tutto il mondo, coniugando l'eredità del passato con la costruzione
di nuove realtà. Morire a quell'età, rappresentando le istituzioni
italiane, non è solo un drammatico simbolo di dedizione al proprio
ruolo, è anche un segno di quanto ciascuno di noi possa mettere in
gioco di sé per perseguire i propri ideali. Alle loro famiglie va
la nostra vicinanza, insieme all'impegno di trarre insegnamento dal
loro sacrificio.
Presidente -
Assessore Minelli, ne ha facoltà.
Minelli (PCP) -
Un ricordo anche da parte mia di don
Busso, che è stato un prete speciale per tutta la Valle d'Aosta e
per la Valle del Lys da cui provengo. È stato un prete speciale per
la sua lunga attività pastorale come parroco di Gignod, per le
opere caritative, per le sue solide radici walser ma anche per la
sua cultura, per la sua umanità e per la sua fine ironia.
Don Busso è stato anche un educatore e un grande educatore
civico. In quanto responsabile della Diocesi per la gioventù
cattolica alla fine degli anni '60 e negli anni '70, ha dato vita a
movimenti importanti come Gioventù Studentesca e Gioventù
Lavoratori, che hanno coinvolto moltissimi giovani e hanno
sviluppato una vasta azione nelle scuole e nei luoghi del
lavoro.
I valori di don Busso erano quelli del principio comunitario,
dell'impegno a fianco dei più poveri e dei più bisognosi. La sua
lettura e la sua illustrazione del Vangelo sono sempre state, per
chi ha avuto modo di ascoltarlo e di seguirlo, uno squarcio di
luce, un messaggio illuminante e un incitamento a ben operare. E di
questo anche a livello personale gli sono riconoscente.
Ricordo brevemente anche Don Carlin, in particolare la sua
azione di accompagnamento dei giovani. Ho avuto modo di conoscerlo,
sia in quanto vicina alla comunità salesiana, perché sono nipote di
un sacerdote salesiano, sia come insegnante che per molto tempo ha
accompagnato al Don Bosco di Châtillon tanti ragazzi che hanno
potuto imparare in un istituto professionale di qualità, che lui ha
saputo dirigere con grande competenza.
Presidente -
Propongo un minuto di silenzio in loro
ricordo.
L'Aula osserva un minuto di silenzio.
Presidente -
Vi comunico che l'11 febbraio è stato
depositato il disegno di legge che riguarda le misure di
prevenzione e di intervento concernenti il lupo. L'atto è stato
assegnato alla III Commissione.
Sono poi state presentate due petizioni: la prima il 13 febbraio
sottoscritta
on line
da 585 cittadini e promossa dal
Comitato ValléeSanté che contiene il Progetto "Salute 2030: tre
frasi per una sanità valdostana, moderna ed efficiente". La seconda
depositata il 17 febbraio è stata promossa dal Coordinamento
giovanile valdostano e sottoscritta on line da 15 mila cittadini e
riguarda la creazione di aule studio nella città di Aosta.
