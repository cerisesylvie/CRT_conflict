Classificazione
INDUSTRIA
LAVORO



Oggetto del Consiglio n. 2729 del 9 maggio 2017 - Resoconto
OGGETTO N. 2729/XIV - Interpellanza: "Adozione di soluzioni
per la salvaguardia dei posti di lavoro presso la GPS Standard di
Arnad".
Rosset (Presidente) -
Punto n. 16 all'ordine el giorno.
Ha chiesto la parola il consigliere Cretier, ne ha facoltà.
Cretier (PD-SIN.VDA) -
Ruberò poco tempo al Consiglio,
perché credo che oggi l'interesse sia per altre cose.
L'interpellanza intende mettere in evidenza le criticità della GPS
Standard. Avevo già detto anzitempo che ci sono delle trattative e
avrei anche potuto ritirare l'interpellanza, ma essendo i risultati
negativi, l'iniziativa è stata presentata e messa in discussione.
Ringrazio la collega Péaquin che ha sostenuto l'iniziativa.
L''interpellanza è per mettere in evidenza le criticità della
GPS Standard di Arnad e per mettere, se è possibile, attorno a un
tavolo le parti - azienda, sindacati e Amministrazione - per
trovare una soluzione idonea a tutti, in modo da ripartire con la
produzione e la ricerca, garantire il lavoro a tutti i dipendenti e
chiaramente dare il profitto all'imprenditore
in loco
, ad
Arnad.
L'azienda si occupa della produzione di sistemi di sicurezza.
Era partita in passato con settanta unità lavorative, ma ora
purtroppo sono rimasti una quarantina. Già alcuni anni fa dei
lavoratori hanno lasciato l'azienda per scelte diverse: molto
probabilmente c'era già sentore di crisi.
Mi ricordo come la GPS Standard fosse salita agli onori delle
cronache per un prodotto che veniva presentato come molto
tecnologico per la sicurezza della nostra casa o della nostra
attività imprenditoriale e lavorativa, che è un elemento
caratterizzante della società moderna e del buon vivere civile.
Spesso la pubblicità evidenzia le paure dei giorni nostri e mette
in evidenza la pace e la tranquillità delle mura familiari,
protette da impianti di sicurezza che ci isolano dai rischi che
possono provenire dall'esterno.
La crisi per la GPS Standard era cominciata quattro o cinque
anni fa. L'azienda comunque era forte di ordinativi, garantiva
livelli occupazionali consolidati e aveva una
leadership
del
mercato specifico; questo l'ho rilevato dal sito ufficiale.
Purtroppo una serie di fattori concomitanti, quali mancate conferme
di contratti e congelamento di ordinativi, hanno fatto in modo che
l'azienda e il suo titolare annunciasse il licenziamento di tredici
lavoratori dipendenti. La notizia è dell'8 marzo 2017, per cui un
terzo dei dipendenti dovrebbe forzatamente rimanere senza lavoro. A
gennaio è scaduto il contratto di solidarietà e, come ho detto
prima, le notizie sono molto preoccupanti. Le ultime riunioni dei
giorni passati non hanno prodotto risultati tangibili. È un'azienda
che potrebbe dare una certa continuità ai lavoratori, ma dovrebbe
fare delle scelte, riassorbendo magari le aziende collegate.
A memoria mia, purtroppo questi problemi si ripetono ormai da
quarant'anni e troppe volte ci sono state aziende "mordi e fuggi",
che non hanno lasciato seguito alle loro attività. Questo non lo
imputo a nessuno in particolare, ma è un dato di fatto. Qualche
buon tentativo è stato fatto nei due anni precedenti e solo oggi si
cominciano a vedere i risultati: la Feletti e la Verrès S.p.A.,
sebbene i numeri al momento non possono modificare concretamente le
percentuali di occupati.
Infine chiedo a lei, Assessore, o alla Giunta, di vigilare e
fare un ulteriore tentativo, semmai non lo abbia già fatto. Il
momento è molto delicato, speriamo che si possa trovare un accordo
chiaro e positivo da entrambe le parti, per evitare pesanti
ripercussioni e ristrutturazioni in termini di numero di occupati,
in un momento già molto difficile per la Bassa Valle e per il
piccolo e medio settore industriale valdostano.
Presidente -
Ha chiesto la parola l'assessore Roscio, ne
ha facoltà.
Roscio (ALPE) -
Grazie, collega Cretier. Purtroppo devo
dire che, in questo breve periodo in cui ho cominciato a occuparmi
anche di lavoro e di occupazione, la GPS è solo una delle diverse
aziende di cui ho già avuto modo di incontrare i dipendenti e le
organizzazioni sindacali, che manifestano a diverso titolo sia
delle difficoltà gravi dal punto di vista più strutturale, sia
altre necessità legate alle esigenze dell'azienda. Dopo discuteremo
anche di un'altra azienda della Bassa Valle che ha problemi non
identici, ma simili. Nell'ottica costruttiva con cui lei ha
proposto questa interpellanza, le posso dire alcune cose che sono
state fatte in questi giorni, senza entrare troppo nei dettagli
perché, come lei ha detto giustamente, è in corso una fase di
contrattazione decisamente delicata tra l'azienda e le parti, per
cui qualunque notizia potrebbe essere addirittura controproducente
e non aiutare a mantenere l'occupazione dei dipendenti, che è
quello che poi ci interessa.
La GPS era, come lei ha detto, un'azienda fiore all'occhiello
per la nostra regione in un settore molto particolare, che era
quello della sicurezza. I primi problemi cominciarono però alcuni
anni fa. Già dal 2013 era stata concessa una cassa integrazione in
deroga e poi purtroppo misure di questo tipo sono state riproposte
negli anni successivi, fino alla notizia, che lei ha ricordato,
dell'8 marzo, appresa dagli organi di stampa, perché a oggi
all'Assessorato ufficialmente comunicazioni dell'azienda non ne
sono pervenute. Comunque dagli organi di stampa è emerso questo
esubero di quindici dipendenti e, essendosi il nuovo Governo
insediato solo due giorni dopo, io immediatamente ho chiesto agli
uffici di farmi avere tutte le notizie possibili e utili
sull'azienda; e questo è stato puntualmente fatto. Dopo di che ho
avuto modo di incontrare le organizzazioni sindacali e anche alcuni
lavoratori per cercare di capire quale fosse la situazione
dell'azienda. Su loro istanza, mi è stato chiesto di contattare i
vertici aziendali, anche per il tramite della Presidenza, cosa che
infatti abbiamo fatto in pochi giorni. Abbiamo fatto un incontro
nel quale ci sono state spiegate le difficoltà che a oggi ha
l'azienda, che sono quelle che lei ha ricordato: sono difficoltà
legate a commesse che sembravano arrivare da un momento all'altro,
ma che invece, per diversissimi motivi, oggi purtroppo non si sono
concretizzate, per cui l'azienda a oggi ha delle sofferenze
abbastanza pesanti, soprattutto dal punto di vista finanziario.
Questo è giustamente il motivo di preoccupazione, su cui è in
atto una fase di contrattazione in cui la Regione non ha modo di
intervenire direttamente. A oggi agli uffici non risulta comunque
nessuna comunicazione di apertura di procedure per licenziamenti
collettivi, né ci risulta nessuna richiesta di attivazione di un
contratto di solidarietà, che comunque non ha obbligo di essere
comunicato alle strutture e potrebbe essere qualcosa che le parti
concordano.
Questo è quello che alla data odierna possiamo dire. Ovviamente
tutto quello che potrà essere fatto dall'Assessorato e dalle
strutture, sarà sicuramente fatto. Queste cose, come le ho già
detto prima, purtroppo sono all'ordine del giorno. Il problema lo
sentiamo veramente: non solo delle aziende, ma addirittura dei
singoli cittadini ed è davvero pesante ricevere queste visite, che
purtroppo sono abbastanza continue.
Dalle ore 11:52 assume la presidenza il vicepresidente
Fosson
.
Fosson (Presidente) -
Ha chiesto la parola il consigliere
Cretier, ne ha facoltà.
Cretier (PD-SIN.VDA) -
Grazie Assessore per la risposta.
Volevo semplicemente dire che non vorrei fossero imputate le
conseguenze dell'aver presentato un problema a chi, come me, ha
firmato l'interpellanza, cosa che rientra nelle competenze di un
consigliere regionale. Lei ha preso un impegno e capisco bene che
non sia l'unica azienda, anzi, sul territorio valdostano ce ne sono
tante, di conseguenza la situazione è grave. Speriamo che, almeno
in questo caso, si riesca in qualche modo a riottenere gli ordini
congelati in passato.
