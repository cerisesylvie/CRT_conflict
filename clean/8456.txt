Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2937 del 8 luglio 1987 - Resoconto
OGGETTO N. 2937/VIII - COMMUNICATIONS DU PRÉSIDENT DE LA
JUNTE.
PRESIDENTE:
Ha chiesto la parola il Presidente della
Giunta, Rollandin; ne ha facoltà.
ROLLANDIN (U.V.):
A propos de l'incident du Superphoenix,
de la centrale de Creys Malville, j'ai reçu une lettre de la
Présidence du Conseil des Ministres du Département de la Protection
Civile, lettre que j'ai déjà adressée au conseiller Sandri, suite à
sa lettre de ces jours derniers. La lettre dit:
"Con riferimento alla nota sopraindicata, relativa all'oggetto,
si comunica che, a seguito dell'incidente di Chernobil, è stata
raggiunta, in ambito internazionale, e precisamente per i membri
dell'Agenzia Internazionale per l'Energia Atomica (ALEA), tra cui
l'Italia, un'intesa, tradotta in due distinte convenzioni
concernenti l'obbligo della notifica tempestiva degli incidenti
nucleari comportanti rilasci suscettibili di recare nocumento oltre
confine, nonché la mutua assistenza in caso di incidente.
Il centro operativo di questo Dipartimento è il punto di
contatto per le immediate comunicazioni dell'Agenzia al nostro
Paese, nelle situazioni di cui sopra.
L'incidente occorso al reattore francese del Superphoenix non ha
richiesto l'attivazione della procedura, in quanto non ha
comportato rilasci oltre confine.
Per quanto riguarda i piani d'emergenza nucleare - c'est notre
problème - è in corso, da parte di un apposito gruppo di lavoro
costituito da questo ufficio, la revisione dei piani di emergenza
esterna esistenti per ciascun impianto e centrale nucleare,
presenti nel nostro territorio, allo scopo di accrescere il sistema
di sicurezza.
È in corso di elaborazione, altresì, un piano nazionale per far
fronte agli incidenti originati all'estero"
Je
crois que je devais donner cette suggestion aux
conseillers qui m'avaient adressé des requêtes à ce sujet.
"Gli elaborati costituiranno base e presupposto per la
successiva relazione dei vari piani che avverrà con il
coinvolgimento delle Regioni e degli Enti locali ".
Parallèlement, j'ai adressé une lettre au Président de l'ENI,
pour connaître les contenus de la convention qui avait été signée,
selon la presse, avec l'"Ente Parco Nazionale del Gran Paradiso".
Etant donné que ni la Région Piémont ni la nôtre n'ont été
intéressées au problème et étant donné qu'il existe une convention
avec l'ENI prévoyant des échanges aux différents niveaux, nous
aimerions connaître les détails de cette convention. Lorsque
j'aurai une réponse, je la transmettrai aux différents
conseillers.
J'ai reçu également une lettre de l'"Associazione Nazionale
ex-Deportati politici nei campi nazisti" où il était dit:
"Confidiamo che, come in passato, verrà dato alla nostra
iniziativa, (il s'agit d'une visite du 4 au 7 novembre: "..verrà
effettuato un viaggio culturale in Germania e Austria, con la
visita dei ampi di sterminio nazisti...") da parte
dell'Amministrazione e della Presidenza, l'appoggio e la
divulgazione necessaria al fine di consentire la partecipazione di
una rappresentanza".
J'ai d'autre part reçu une lettre de la Présidence du Conseil
des Ministres pour ce qui est de la participation au sommet
francophone du Québec:
"In seguito alla nota del 25 settembre 1986, si allega copia
della nota 160608, in data 26 maggio scorso, con la quale il
Ministro degli Affari Esteri informa che sono state inviate
istruzioni alla nostra ambasciata di Ottawa perché siano inoltrate
alle competenti autorità canadesi le istanze del nostro Governo,
intese a far partecipare codesta Regione al vertice in
oggetto".
Nous voulons remercier le Ministre compétent qui s'était engagé
dans ce sens pour donner une réponse positive aux exigences de
notre Région.
PRESIDENTE:
Ha chiesto la parola il Consigliere Sandri;
ne ha facoltà.
SANDRI (N.S.):
Ringrazio il Presidente della Giunta per
il sollecito interessamento sulla vicenda del Superphoenix e,
soprattutto, sul riavviamento della centrale nucleare di
Creis-Malville a settembre e sui rischi connessi e possibili, visto
che uno dei circuiti di sicurezza risulta essere ancora
danneggiato.
Nel merito della convenzione stipulata tra l'ENI ed il Parco
Nazionale del Gran Paradiso, credo che ci si debba complimentare
con l'Ente Nazionale Idrocarburi per aver dimostrato tangibilmente
di voler contribuire allo sviluppo dell'attività del Parco con un
contributo veramente significativo e certamente superiore alle più
rosee previsioni; il sottoscritto, infatti, aveva presentato una
proposta di legge per stanziare solo 500 milioni.
Si può dire che anche la Giunta regionale abbia scelto di
appoggiare il Parco, facendone ampia pubblicità sui giornali
nazionali e dimostrando di condividere appieno la scelta fatta
dall'ENI. Vedo, infatti, che sul numero di luglio-agosto 1987 di
"OASIS" l'Assessorato Agricoltura, Foreste ed Ambiente Naturale
pubblicizza il fatto che circa un terzo del territorio regionale
può essere considerato Parco.
È una scelta positiva e credo che si debba procedere lungo
questa direttrice, semprechè non si tratti soltanto di un'ipotesi
futuribile, anche perché, stando almeno a quanto mi risulta, non è
vero che un terzo del territorio regionale sia Parco, perché non
esiste alcun parco regionale ed il Parco Nazionale, come ben si sa,
è profondamente osteggiato.
PRESIDENTE:
Ha chiesto la parola il Consigliere Torrione;
ne ha facoltà.
TORRIONE (P.S.I.):
Anch'io mi complimento con il
Presidente della Giunta su quanto ci ha riferito in merito al
Superphoenix, che aveva destato alcune perplessità in seno al
Consiglio regionale. Obiettivamente, qualcuno di noi, e nel caso
specifico il sottoscritto, era stato accusato di facile allarmismo
quando chiedeva che fosse predisposto un piano di intervento, per
la particolare situazione geografica della nostra Regione che è
baricentrica rispetto ad alcune centrali svizzere e francesi. Mi fa
piacere sapere, quindi, che i competenti organi nazionali abbiano
intrapreso lo studio di un piano che, se ho ben capito, dovrà
essere integrato dai singoli piani regionali. Ciò conferma che
anche a livello nazionale è particolarmente sentita questa
esigenza, specie nella malaugurata ipotesi che, dopo il gravissimo
disastro di Chernobil, si abbia a ripetere un altro grave incidente
nucleare.
Al di là del fatto che non sono state informate le due Regioni
confinanti e più direttamente interessate, Piemonte e Valle
d'Aosta, riconosco che il gesto dell'ENI deve essere valutato
positivamente, anche perché testimonia l'importanza del Parco, non
solo nell'ambito locale ma anche nazionale. L'ENI ha ritenuto
opportuno intervenire con un contributo sostanzioso nei confronti
del Parco: è un segnale positivo che dimostra come le tematiche
ambientali stiano diventando patrimonio culturale anche di quegli
ambienti nei cui confronti, in passato, avevamo espresso dei
giudizi negativi per la loro disattenzione verso la tutela
dell'ambiente; nel contempo, si tratta anche di una iniziativa che,
per qualche verso, può facilitare la soluzione dei vari problemi
connessi alla presenza del Parco.
Mi auguro che, a livello nazionale, si formi in fretta un
Governo che consenta di riprendere con tempestività i contatti tra
la Presidenza della Giunta ed il competente Ministero
dell'Ecologia, per giungere alla soluzione equilibrata di un
problema che, a mio avviso, non può più pesare oltre sulle spalle
della popolazione di Valsavarenche. Diciamo molto chiaramente che
la protesta di quei valligiani evidenzia l'esigenza che la Regione
giochi, finalmente, un ruolo centrale nella soluzione di tutte le
questioni del Parco Nazionale del Gran Paradiso. Grazie.
