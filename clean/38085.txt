Classificazione
EDILIZIA
Edilizia residenziale
ENERGIA
Risparmio energetico e fonti alternative
FINANZA REGIONALE E LOCALE



Oggetto del Consiglio n. 1692 del 13 gennaio 2016 - Resoconto
OGGETTO N. 1692/XIV - Interpellanza: "Definizione dei criteri
di priorità per l'accesso ai mutui per interventi migliorativi
dell'efficienza energetica nel settore dell'edilizia
residenziale".
Viérin M. (Presidente)
- Punto 24 all'ordine del giorno.
La parola al collega Roscio.
Roscio (ALPE) -
Grazie Presidente.
Oggi per la seconda volta torniamo a parlare di questioni legate
all'efficientamento energetico, su come migliorare e risparmiare di
più in diversi campi sia dal punto di vista degli edifici pubblici,
ma in questo caso in maniera più specifica per gli edifici privati
in generale.
Lo spunto di quest'interpellanza prende il via...già ne avevamo
parlato con un ordine del giorno durante la discussione del
bilancio, l'Assessore allora aveva detto che era in preparazione
una delibera di Giunta che effettivamente è arrivata (la n. 1880),
che, recependo la legge n. 13/2015, istituisce un fondo di
rotazione mi sembra di 12 milioni nel complesso sul triennio
2015-2017 proprio per poter fare e realizzare degli interventi che
migliorino l'efficienza energetica. Non si capisce leggendo la
delibera quali sono i criteri di priorità che sono stati pensati
per l'accesso a questi mutui. Siccome il
range
dei mutui va
da 10 mila a 400 mila euro, quindi un range piuttosto ampio, non si
capisce qual è l'obiettivo finale di questo fondo di rotazione, se
si vogliono finanziare tutti gli interventi senza una priorità,
quindi solo in base a come arrivano le domande, perché spetta poi
alla Giunta stabilire questo, che deve essere ancora da scrivere
negli avvisi che poi verranno fatti o se pure c'è dietro un
obiettivo più ampio, che può essere paragonato proprio ad una
pianificazione energetica, anche dal punto di vista
dell'incentivazione, perché c'è una parte che dice: "misure per
incentivare legate più o meno a bonus volumetrici", ma non si
capisce concretamente cosa dovrebbe spingere chi possiede degli
edifici privati a realizzare degli interventi che poi abbiano dei
risvolti dal punto di vista del risparmio energetico, quindi anche
dal punto di vista ambientale.
Noi siamo interessati molto a queste tematiche, tant'è vero che
ne abbiamo già discusso, abbiamo fatto molte iniziative e siamo
curiosi di sentire la risposta in merito. Grazie.
Presidente -
La parola all'Assessore Donzel.
Donzel (PD-SIN.VDA) -
Collega Roscio, la ringrazio per le
sollecitazioni su questo tema, in particolare quest'interpellanza
che ci permette di dire il lavoro che stiamo facendo, naturalmente
continuando a recepire e ad ascoltare le sollecitazioni che
arrivano dal Consiglio regionale rispetto all'applicazione della
legge n. 13.
Come ha ricordato lei, siamo riusciti prima della fine dell'anno
ad istituire il fondo, che è il primo atto, il primo passaggio
necessario per andare ad articolare la delibera che poi erogherà
effettivamente questo fondo. Da qui alla delibera che eroga le
condizioni del fondo in mezzo ci sta ancora una delibera, forse la
più delicata, che riguarda i requisiti minimi necessari per il
riconoscimento delle opere e dei lavori che vengono fatti. Questa
delibera dei requisiti minimi in particolare ci permette di
adeguarci alle normative che sono entrate in vigore ad ottobre
2015, con il decreto 26 giugno 2015...con i due decreti che
intervengono in modo abbastanza significativo nella normativa
precedente. Questa delibera di cui ho la bozza in mano - sono oltre
sessanta pagine - testimonia la complessità del lavoro che c'è
dietro rispetto a questi requisiti minimi ed è frutto di un lavoro
fatto tra i nostri uffici e il COA, che è particolarmente
qualificato nello svolgere quest'attività e che ha già riscontrato
tutte le problematiche di innesto con la normativa urbanistica.
Devo ringraziare da questo punto di vista la collaborazione
dell'Assessore Bianchi e dei suoi uffici che ha permesso anche di
fare un primo incontro anche con i professionisti che poi dovranno
in qualche modo essere i primi attuatori di queste norme attraverso
le progettazioni relative alla riqualificazione energetica, che ci
hanno consentito di superare alcune difficoltà. Questo tipo di
impostazione relativa ai requisiti minimi quindi sta procedendo e
spero al più presto in tempi brevissimi di depositare questa
delibera, che sarà propedeutica a quella in cui dovrà essere
affrontata anche la questione dei criteri di priorità.
Un aspetto altrettanto importante nel percorso di riflessione
rispetto a questi requisiti di priorità è stato che nella
rielaborazione di questi requisiti minimi in applicazione dei
decreti ministeriali abbiamo anche tenuto conto del lavoro fatto
dalle principali Regioni di riferimento per noi: Lombardia,
Emilia-Romagna, che hanno completato i loro lavori sono negli
ultimi mesi del 2015. Noi quindi siamo a ridosso di queste
esperienze che abbiamo ritenuto importanti come punto di
riferimento per la loro autorevolezza prima di elaborare una nostra
disciplina, nel senso che un confronto nel recepimento della
disciplina nazionale ci è sembrata una cosa opportuna e di buon
senso. In questo modo siamo riusciti a fissare le asticelle
previste dalla normativa nazionale per raggiungere i requisiti
minimi e sono cose di un certo impegno.
Successivamente naturalmente terremo conto anche di altri
aspetti. Avevamo già avuto un confronto proprio con lei, credo, o
con il collega Chatrian rispetto anche all'andamento dell'economia
italiana rispetto alla riqualificazione energetica degli edifici.
Il settore dell'edilizia non ha assolutamente subito la crisi ed è
quello che dagli ultimi dati de
Il Sole 24 Ore
è in piena
espansione. Abbiamo quindi la necessità e l'urgenza di accelerare
su questo fronte, quindi ecco il ringraziamento a chi ci sollecita
in quest'aula, perché permette di rendere pubblici alcuni dati
importanti come questo, che in questo settore c'è una grossa
risposta, è il settore che non ha conosciuto la crisi nel campo
edilizio e che addirittura adesso sta vedendo un rilancio
estremamente importante. Anche di queste considerazioni quindi
andremo a tenere conto, cercando eventualmente di trovare le
formule per privilegiare quegli interventi che magari hanno un
carattere di ristrutturazione importante, funzionali quindi
all'isolamento termico di ampie porzioni dell'involucro edilizio
con eventuale adozione di soluzioni impiantistiche performanti.
È ipotizzabile però che tutta questa quota di mutuo prevista dal
2015, 2016 e 2017 non venga messa a bando tutta in una volta, ma si
possano ipotizzare delle
tranche
per vedere anche quali sono
le risposte, le tipologie di risposta degli utenti per articolarle
durante l'anno. Partire subito con una tranche in primavera e poi
vedere qual è la risposta su questo settore e poi ipotizzare delle
tranche successive per andare a rispondere sia a quelle esigenze
che lei richiamava di una pianificazione generale, ma anche per
vedere, essendo iniziative di privati, qual è la risposta. Non è
escluso quindi che si possa anche seguire una metodologia aperta di
accettazione delle richieste, quindi a sportello, ma torno a
parlare di cifre non dell'intera quota del mutuo, fissando criteri
non eccessivamente selettivi per gli interventi più modesti da un
punto di vista edilizio e per quelli esclusivamente impiantistici,
stabilendo però altresì una corrispondente quota della
disponibilità finanziaria autorizzata. Avere quindi due quote di
mutuo: una per le risposte immediate, come sollecitava lei, che
rappresentava come ci siano dei piccoli interventi, definiamoli
così, quelli di cambiare le caldaie che abbiamo visto sono
importanti, che se noi li mettiamo in una graduazione unica insieme
agli altri interventi, rischiano di finire in fondo e di essere
esclusi. Se noi creiamo due canali, naturalmente questo è oggetto
anche di confronto con il Governo regionale, io qui sto anticipando
delle ipotesi di lavoro che poi affronteremo in un confronto con la
maggioranza e con la Giunta, proprio per dare risposta immediata,
per far partire immediatamente dei lavori sia di sostituzione
impiantistica, come vedevamo stamattina, ci sono delle criticità,
sia dall'altra parte per aprire la possibilità a grandi interventi
che agiscano su interi condomini. Solo che in quel caso ci vuole un
certo tempo per predisporre un progetto. Immagino solo la fatica
che deve fare l'amministratore di un condominio per cominciare a
convincere i condomini a fare un intervento significativo, che avrà
il sostegno del mutuo, ma che certamente potrebbe, da un punto di
vista della riqualificazione ambientale, avere un impatto enorme.
Immaginare di riqualificare interi condomini è una cosa bellissima.
Dall'altra parte, ha anche un impatto dal punto di vista del
lavoro, del riscontro nel settore edilizio altrettanto
significativo. Questa metodologia di accoglimento delle domande
potrà essere conformata anche dalla differenziata tempistica
necessaria per l'elaborazione delle proposte, visto che i progetti
più complessi ed articolati sottintendono ovviamente elaborati
tecnici più complessi rispetto a quelli necessari per la semplice
sostituzione di una caldaia. Si tratta comunque di un approccio
innovativo rispetto a mutui in essere a livello regionale, come si
può evincere dalla deliberazione di Giunta regionale che ha
previsto la costituzione dell'apposito fondo di rotazione e lo
schema di convenzione con Finaosta per la gestione del fondo
stesso, per cui la prima applicazione della metodologia fornirà gli
elementi utili per modificare successivamente, tramite bandi
successivi, ove necessario, i criteri e l'allocazione delle
risorse.
Rispetto alla seconda domanda: "quali modalità di concreta
incentivazione alla realizzazione degli interventi si intendono
porre in atto", per la concreta incentivazione degli interventi si
è optato per un tasso fisso annuale del 2 percento, in conformità
ad altre misure regionali. Questa è una decisione ormai uniforme,
sulla quale riteniamo di dover confermare questo tipo di approccio.
Le ulteriori misure di incentivazione possono riguardare la
possibilità di modulazione dell'entità del mutuo, che potrà
arrivare al 100 percento delle spese ammissibili, in modo da
differenziare gli interventi secondo una logica di premialità che
tenga conto dei criteri che abbiamo precedentemente delineato.
Mutui naturalmente di quindici anni, ma poi ovviamente sarà anche
possibile ragionare, a fronte di un'importante progettazione che
serve per realizzare i progetti di riqualificazione di interi
condomini, l'erogazione di una tranche del 40 percento del mutuo ad
avvio lavori e successivamente modulare le successive tranche del
mutuo a seconda dell'evoluzione dei lavori. Stiamo quindi lavorando
in modo molto accelerato per arrivare a proporre al più presto
questo tipo di deliberazione che riteniamo importante proprio per
le ragioni che lei stesso ha addotto nella presentazione.
Si dà atto che dalle ore 17.19 presiede il Vicepresidente
Rosset.
Rosset (Presidente) -
La parola al Consigliere
Roscio.
Roscio (ALPE) -
Grazie Presidente.
Grazie Assessore per la risposta. Credo che su questo tema
occorrerà tornare, perché comunque non sono sufficienti i cinque
minuti di replica per argomentare in maniera esaustiva.
Noi partiremmo da una considerazione: che le norme europee, che
poi sono state recepite anche a livello nazionale, stabiliscono che
ci sono degli obiettivi stringenti e in tempi anche abbastanza
brevi, che sono i famosi contenimenti, che gli edifici devono
arrivare addirittura ad essere quasi a consumo zero, sia quelli
pubblici entro il 2019, che quelli privati entro il 2021, quindi i
tempi sono abbastanza ristretti per arrivare lì. È per quello che
intendevamo dire che bisogna essere molto concreti, perché
altrimenti non riusciamo assolutamente a raggiungere quegli
obiettivi; quando chiedevamo di chiarire quali erano gli obiettivi
politici, non tecnici, intendevamo questo. Quando io vado a cercare
di capire com'è il patrimonio residenziale valdostano, secondo
quello che abbiamo capito nelle commissioni...si può ipotizzare che
lo Stato sia piuttosto spostato verso edifici a non alta
prestazione energetica, ma piuttosto bassa: abbiamo molte case in
classe G o, peggio, e non tante case in classe di efficienza alta.
Dal nostro punto di vista, quindi lo scopo interessante era quello
che è più conveniente come benefici per la collettività spostare
case che sono in classe G alla classe C, piuttosto che non spostare
case dalla classe B in classe A: questa è la prima idea. Si possono
fare queste valutazioni...
(interruzione dell'Assessore Donzel, fuori microfono)
...quindi l'idea politica era quella di aiutare chi è messo
peggio per arrivare ad efficienze più basse magari, ma che, dal
punto di vista complessivo della regione, avevano il vantaggio
migliore.
Ci sono poi altre questioni, perché la delibera recepisce quanto
previsto dalla legge. Il nostro timore è che poi ad un certo punto
si facciano le cose molto corrette dal punto di vista formale, ma,
dal punto di vista dei risultati concreti, si ottenga poco, perché
vedo che nella delibera si richiamano spesso i consumi
standard
, le situazioni climatiche, che sono importanti,
però purtroppo non sono molto legati ai consumi reali, che sono
alla fine quelli più importanti. Faccio un paio di esempi, che così
si capisce meglio: una seconda casa, che magari è un colabrodo
totale dal punto di vista energetico, un condominio a Cervinia che
andrebbe magari riconfigurato totalmente, magari è poco importante
fare una riqualificazione e finanziare un mutuo su quell'edificio,
perché l'occupazione annua è magari di quindici-venti giorni
all'anno, anche se sta in una zona climaticamente sfavorevole,
anche se è un colabrodo dal punto di vista energetico, alla fine il
danno che comporta è limitato. Altro esempio sono le scuole, gli
edifici pubblici dove...
(nuova interruzione dell'Assessore Donzel, fuori
microfono)
...va bene, può andare bene anche per...le piace di più
condominio? Un condominio colabrodo energetico ha questa
situazione, che io lo riscaldo moltissimo, ci sono gli abitanti con
l'appartamento a nord che congelano e gli abitanti con
l'appartamento a sud che hanno le finestre aperte nello stesso
condominio, anche questo, dal punto di vista dei consumi
standard
, mi dà delle valutazioni che sono completamente
discordanti rispetto ai consumi reali.
Altro esempio: anche nell'efficienza. Siccome quando io vado a
fare gli indici di prestazione energetica, gli scarti rispetto al
reale sono anche del 30 percento, può succedere che quello che mi
aspetto, anche in positivo, è completamente diverso, tale da farmi
arrivare quasi in un'altra classe energetica fra i consumi che io
ipotizzo dal punto di vista di standard e i consumi reali. È per
quello che noi riteniamo che i consumi reali siano più importanti
rispetto agli standard che vengono adottati normalmente e alle
valutazioni climatiche.
Altra questione: noi avevamo visto che per incentivare forse
occorreva istituire una sorta di obbligo per spingere chi è nelle
condizioni peggiori. So che non è facile, che bisogna studiare
queste cose, però se noi abbiamo dei vincoli derivanti dalla legge,
rischiamo di sforare e di non riuscire ad arrivare concretamente a
dei risultati, d'altronde esiste già una legge sulla casa che non
ha dato i risultati che venivano auspicati, magari sono stati
limitati anche dei danni.
Un'altra cosa a cui bisognerebbe prestare attenzione è che è
vero che il problema è complesso, ma bisognerebbe ragionare su cose
per quanto possibile semplici, perché quanto più gli interventi che
vado a fare sono semplici e generali e riguardano l'interezza
dell'edificio...qualcosa c'è già per quanto riguarda i condomini:
c'è la possibilità di andare a fare degli interventi, ma il rischio
di adempiere con delle valutazioni molto puntuali, molto precise
nei dettagli rischia di produrre alla fine dei documenti molto
precisi, molto interessanti, ma alla fine di fare molta burocrazia
e di avere poca concretezza dal punto di vista dei risultati, che
forse è la cosa più importante che l'Assessorato, ma tutti noi ci
auspichiamo. Grazie.
