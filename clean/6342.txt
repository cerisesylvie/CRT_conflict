Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 825 del 24 ottobre 1984 - Resoconto
OGGETTO N. 825/VIII - MANCATO RISARCIMENTO DEI DANNI CAUSATI
IN OCCASIONE DEI LAVORI DI COSTRUZIONE DI UNA PISTA FORESTALE IN
COMUNE DI DONNAS - (Interrogazione con risposta scritta).
PRESIDENTE
: Do lettura del testo dell'interrogazione con
risposta scritta presentata dal Consigliere Riccarand:
INTERROGAZIONE CON RISPOSTA SCRITTA
PREMESSO
che, con deliberazione di Giunta n. 4645 del
20 luglio 1983, sono stati aggiudicati all'impresa "Verdi Alpi
s.r.l." i lavori di costruzione del 1° tronco della pista forestale
Albard - Piasse, in Comune di Donnas;
RILEVATO
che, all' inizio del mese di ottobre 1983, i
lavori di costruzione della pista hanno provocato il rotolamento di
un masso sulla sottostante frazione de "I-Pian" causando la
demolizione di murature in pietrame, distruzione di vigne e
pergolati, danneggiamenti alla strada comunale Rovarey -
Albard;
RICORDATO
che i proprietari danneggiati hanno, con
lettera raccomandata in data 24/10/1983 e con successive
comunicazioni, provveduto ad informare tempestivamente
l'Assessorato regionale all'Agricoltura e Foreste della situazione
che si era determinata ed hanno inoltre provveduto a far redigere
una perizia sull'ammontare dei danni;
RICORDATO ALTRESI'
che, con deliberazione di Giunta n.
7819 del 31 dicembre 1983, sono stati aggiudicati all'impresa
"Verdi Alpi s.r.l.", a trattativa privata, i lavori di costruzione
del II° tronco della pista;
CONSTATATO
che ad un anno di distanza dal
danneggiamento l'impresa non ha ancora provveduto a risarcire i
proprietari privati ed il Comune del danno subito e che le opere
danneggiate non hanno, quindi, ancora
potuto
essere
ripristinate;
il sottoscritto Consigliere regionale di "Nuova Sinistra
della Valle d'Aosta"
INTERROGA
l'Assessore regionale all'Agricoltura e Foreste per
conoscere:
per quali motivi l'impresa "Verdi Alpi s.r.l." non ha finora
provveduto a risarcire i proprietari privati ed il Comune di Donnas
per i danni subiti;
quali provvedimenti sono stati assunti dall'Amministrazione
regionale per richiamare la citata impresa al dovuto
risarcimento.
Chiedo inoltre di conoscere gli estremi dei provvedimenti di
aggiudicazione dei lavori di costruzione della pista per i tronchi
successivi al II°.
PRESIDENTE
: All'interrogazione con risposta scritta in
oggetto, presentata dal Consigliere Riccarand è stata data risposta
con lettera n. 1086 in data 14 settembre 1984.
