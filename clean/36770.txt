Classificazione
AMMINISTRAZIONE REGIONALE
Ordinamento degli uffici e del personale



Oggetto del Consiglio n. 705 del 24 settembre 2014 - Resoconto
OGGETTO N. 705/XIV - Interpellanza: "Motivazioni della
soppressione della graduatoria per il reclutamento degli ausiliari
categoria A".
Certan (ALPE) -
Sì, grazie Presidente.
Ricorderete che nella primavera del 2013, tra non poche
polemiche e tra tanti sollevamenti di scudi, era stata soppressa la
graduatoria permanente degli ausiliari categoria A, graduatoria che
era stata ritenuta, definita allora vetusta, superata - questo è
quanto mi è stato detto -, non più coerente con la realtà e quindi
in qualche modo con la necessità di essere aggiornata, ma era anche
stato definito che si sopprimeva perché comunque non ci sarebbero
più state assunzioni a tempo indeterminato senza concorsi e quindi
in quel momento non pareva più essere necessaria. Contestualmente a
questa soppressione, sono state definite le nuove disposizioni
sull'accesso...sulle modalità e sui criteri per l'assunzione del
personale nella pubblica amministrazione e la conseguente
abrogazione quindi del precedente Regolamento regionale delle
assunzioni, in particolare gli articoli 4 e 5 del Regolamento sono
articoli molto importanti per quanto riguarda le assunzioni, dove
si definisce come devono avvenire sia per quanto riguarda il tempo
determinato che per quanto riguarda il tempo indeterminato.
Tanto per togliere ogni dubbio, questa nostra interpellanza non
mette certo in discussione il respiro che in questo momento
potrebbero dare alle offerte di lavoro anche a tempo
indeterminato...delle assunzioni eh...non mettiamo certo questo in
discussione, non vogliamo neppure entrare in merito, ma vogliamo
conoscere quali siano le motivazioni che hanno fatto fare alla
Giunta regionale, hanno fatto deliberare attraverso un documento
del 22 agosto,
en grande vitesse
, diciamo, 15 giorni prima
che venissero implementate...no, prima che venissero fatte le
chiamate dal centro d'impiego, perché in questa delibera che è
stata fatta velocemente si sono implementati dei criteri per la
redazione della graduatoria, inserendo un articolo 5bis con degli
elementi di priorità, dei criteri di priorità che a noi sembrano un
po' pennellati su misura e
ad personam
. Noi quindi vogliamo
conoscere quali sono queste motivazioni, oltre a motivazioni che
hanno portato alla soppressione della graduatoria nel 2013, anche
il perché è stata fatta quest'integrazione. Leggo in delibera che è
seguente chiaramente ad anche una concertazione con i sindacati,
l'abbiamo letta, abbiamo appreso però queste priorità che sono
state messe per gli iscritti alla chiamata pubblica su presenza,
inseriti nella graduatoria permanente, sono davvero un po'
particolari e vorremmo un po' conoscere nel dettaglio... Queste
modifiche poi sono state anche fatte appunto una ventina di giorni
prima che il collocamento, il centro di impiego procedesse ad una
chiamata pubblica su presenza...mi sembra che sono state fatte il
10 e l'11, su due giorni. Ora siamo a conoscenza, proprio per gli
articoli 4 e 5 del Regolamento regionale, che richiama poi la legge
22 del 2010, che è possibile, limitatamente ai profili di categoria
A, procedere all'assunzione senza concorso, ma mediante chiamata
pubblica. Mi chiedo però, ad esempio, perché, visto che siete
andati a fare degli aggiustamenti sui criteri, non sia stato
aggiunto anche come criterio, ad esempio, quello della mobilità
come una precedenza, oppure proprio la possibilità di...come dire?
avere una precedenza che fosse diversa da quella che invece è
segnata in particolare nel regolamento, poi ci ritornerò anche
dopo.
Nel punto 3 ci è stato segnalato che, pur essendo stata la
chiamata pubblica su due giorni, in realtà la pubblicazione sul
sito è stata solo fatta la settimana precedente, poi però è stata
tolta, quindi ci chiediamo se non dovesse essere invece lasciata la
chiamata, proprio perché era su due giorni, fino allo scadere del
secondo giorno e quindi dell'11 settembre. Grazie.
Presidente -
Per la risposta, la parola al Presidente
della Regione Rollandin.
Rollandin (UV) -
Per quanto riguarda le prime due
domande, si ricorda che la relazione al disegno di legge 215 della
scorsa legislatura, poi approvato con la legge n. 2 del 2013,
motivava in questo modo le nuove disposizioni relative al personale
ausiliario delle istituzioni scolastiche:
"ridefinire la
dotazione organica del personale ATAR in servizio presso le
istituzioni scolastiche, sopprimendo la graduatoria unica e
permanente dei concorsi per posti di bidello e accudiente".
In
funzione di questo, con la nuova entrata in vigore della legge
2/2013 e la conseguente abrogazione della graduatoria permanente
per le assunzioni a tempo determinato, indeterminato di ausiliari
accudenti e bidelli del 13 marzo 2013, l'Amministrazione può anche
disporre l'assunzione di personale di categoria A come previsto
dalla 22 che lei ha richiamato, mediante avviamento degli iscritti
nelle liste dei centri dell'impiego, modalità questa che la
normativa nazionale, tra l'altro, prevede come obbligatoria.
Al fine di permettere l'assunzione da parte dell'Amministrazione
regionale di personale formato, garantendo altresì la priorità
nell'assunzione per i soggetti già inseriti nella graduatoria
soppressa, è stata definita una procedura specifica nell'ambito
dell'avviamento al lavoro degli iscritti nelle liste dei centri per
l'impiego. Per attuare tale specifica modalità di avviamento
all'assunzione, è stato necessario modificare la precedente...la
procedura di selezione per l'avviamento definita dalla delibera
2148 del 2009, con l'inserimento, come lei ricordava, del 5bis,
dove si dice...opera nella delibera 1159...si è inteso
salvaguardare la professionalità acquisita dagli iscritti alla
graduatoria permanente in argomento che abbiano svolto nel periodo
di vigenza della graduatoria, ovvero dal 2004 al 2013, almeno tre
mesi di prestazione a tempo determinato, quindi questa è la ragione
per cui abbiamo applicato questo criterio.
"Quali siano le motivazioni della discrepanza tra i tempi
della pubblicazione dell'avviso sul sito..."
, per quanto
riguarda questa domanda, agli uffici competenti non risulta esserci
stata alcuna discrepanza, infatti in data 2 settembre 2014 la
delibera 1159 del 22 agosto è stata pubblicata sul Bollettino
ufficiale e l'Amministrazione regionale ha chiesto al centro per
l'impiego di Aosta l'avviamento a selezione per sei ausiliari,
quattro bidelli e due accudienti. In data 3 settembre l'avviso è
stato pubblicato sul sito istituzionale della Regione, sezione
lavoro, centri per l'impiego, e affisso nelle bacheche del centro
per l'impiego in data 4 settembre. Il centro per l'impiego ha,
inoltre, comunicato alla RAI l'informazione relativa alla chiamata
pubblica in questione, chiamata pubblica che si è svolta nei giorni
10 e 11: 10 per le lettere da "A" a "L" e 11 per le lettere da "M"
a "Z", c'è stato un centinaio di persone: 100-120. Sono state
regolarmente previste sei figure tra queste che avevano i requisiti
come...da prendere subito e sei di riserva, per vedere nel caso ci
fossero alcuni che non possono essere in qualche modo...
Voglio precisare per quanto riguarda il discorso della mobilità
che questa è stata attivata, difatti, nell'ottica di mantenere un
equilibrio tra la chiamata dall'esterno e la mobilità interna, sono
state regolarmente attivate procedure di mobilità interna per
coprire posti di categoria A nelle scuole e al convitto. Le ultime
procedure interne sono state definite con delibera della Giunta
dell'11 ottobre 2013 per cinque posti di bidello e due di
ausiliario, nei quali uno è rimasto scoperto presso il Convitto
Federico Chabod per mancanza di stanze e con delibera 2185 del 31
dicembre 2013 per due posti di bidello. Credo che con questo ci sia
contezza del perché si è arrivati a questa definizione, tenendo
conto della possibilità che abbiamo con questo sistema di tenere in
dovuta considerazione le modifiche familiari, cioè delle situazioni
familiari, del numero dei figli, se ci sono problemi, figli con
handicap o comunque problematiche, che naturalmente vanno ad
inserirsi in questo concetto e quindi sono valutabili, mentre se si
teneva quella che è stata valida dal 2004 al 2013, non si poteva
fare, tant'è che questo criterio sta dando dei risultati molto
positivi.
Presidente
- Grazie Presidente. Per la replica, chiede la
parola la Consigliera Certan.
Certan (ALPE) -
Sì, grazie Presidente.
Bene, la ringrazio per la risposta sulla mobilità, in effetti,
io non ero andata ad approfondire, lei mi ha dato una data,
diciamo, molto lontana nel tempo, dell'11 ottobre dello scorso
anno, io avevo guardato se, prima di procedere alle chiamate,
chiamate su presenza, se era stata fatta la mobilità, perché
generalmente avviene, tanto da citare ad esempio, per il personale
docente, che prima si mette a posto la mobilità, chi chiede
l'assegnazione insomma...
(interruzione del Presidente della Regione, fuori
microfono)
...sì, capisco! Però mi sembrava una cosa abbastanza ovvia e
sensata procedere prima di fare delle assunzioni a tempo
indeterminato, procedere con un'analisi del territorio se c'erano
delle mobilità oppure no...
(nuova interruzione del Presidente della Regione, fuori
microfono)
...sì, capisco! Però mettendo come criterio quello di
precedenza, perché il criterio è stato messo di tre mesi nei nove
anni...la precedenza a chi aveva tre mesi di lavoro a tempo
determinato nei nove anni nell'Amministrazione regionale e non
nelle altre amministrazioni...
(nuova interruzione del Presidente della Regione, fuori
microfono)
...eh sì, certo...è stato fatto, ripeto, con l'intenzione e in
modo molto puntuale, questo criterio è stato definito in questo
modo, a me è parso un po' strano, molto strano, ma va bene, andiamo
oltre.
Per quanto riguarda la pubblicazione, io mi riferivo soprattutto
alla pubblicazione della chiamata esterna, che pare che il 10 già
non ci fosse più, quindi, siccome era su due giorni e la durata è
sette giorni, in effetti lei mi conferma dal 4 settembre, 4 e 7 fa
11, quindi sarebbe dovuta rimanere fino all'11, comunque mi era
stato segnalato ed era giusto capirne le motivazioni. Sugli altri
criteri, ad esempio, lei dice che bisognava aggiornare le
situazioni familiari, certo, capisco, però anche lì, ad esempio, se
uno va a guardare i criteri, mi pare che ci siano...
Presidente
- Chiederei un po' di silenzio, non si
capisce...
Certan (ALPE
) - ...molti più...ci sia un punteggio molto
più elevato, ad esempio, nel caso in cui si abbia un figlio a
carico e con convivente piuttosto che se uno avesse cinque figli,
faccio un esempio...eh sì, cosa che mi parrebbe un po' strana. Ho
fatto quattro conti, abbastanza proprio conti semplici, quindi
forse li devo approfondire e mi riservo su questo di rivederlo. Ci
permettiamo anche di insistere su un altro punto: è vero, lei l'ha
detto...ce l'abbiamo anche noi...degli articoli 4 e 5, in
particolare il 4 perché parla di tempo indeterminato.
In ultimo c'è quel punto 5, il comma 5, l'avviamento degli
iscritti alle liste dei centri di impiego può essere subordinato al
superamento di apposita prova attitudinale, quindi un concorso... È
vero che il comma 1 dice che sono esclusi da questi la categoria A,
per carità, visto tutto, tutto a posto, beh, credo che non potrebbe
essere banalizzato potrebbe anche essere una cosa valida e che
garantirebbe probabilmente anche a queste 120 persone e lavoratori
un'equità maggiore se si facesse comunque una prova attitudinale,
un concorso, mettendo chiaramente dei punteggi molto alti, per chi
ha già lavorato, tre mesi nell'Amministrazione regionale nei nove
anni, quindi a quel punto chi, diciamo, ha già un'esperienza. Io
posso capire che venga premiata l'esperienza e in qualche modo,
come ha detto lei, era stato appositamente cercato come criterio
personale formato, ha detto lei, che quindi si voleva garantire e
si voleva valorizzare l'esperienza. Benissimo, anche una prova
attitudinale, un concorso può vedere all'interno dei suoi criteri,
all'interno dei suoi punteggi, una valorizzazione di
quest'esperienza...
(interruzione di un Consigliere, fuori microfono)
...sì, certo, certo, ma, vede, io non farei una distinzione,
Presidente, di lavoratori di serie A e serie B.
Presidente
- Ribadisco: un po' di silenzio in aula, per
favore!
Certan (ALPE)
- Credo proprio che se alla chiamata del
centro di impiego hanno risposto 120 persone...credo che non tutti
siano lavoratori che hanno solo i requisiti minimi che vengono
messi nelle graduatorie penso che ci sia in questo momento una
necessità lavorativa che è credo da non sottovalutare, anche se,
come dice lei, è solo per ausiliari e categoria A, io prevederei
queste prove attitudinali con valorizzazione dell'esperienza, però
le penserei in quel modo perché - ripeto - credo che ci siano dei
lavoratori che sono disoccupati, che sono senza lavoro in questo
momento, che hanno probabilmente anche più di un figlio con
convivente e che però sono rimasti esclusi pur avendo dei titoli
magari anche più alti, diversi titoli e di diverso livello rispetto
a quelli richiesti. Crediamo che la popolazione non vada divisa
troppo in fasce di importanza ma debba essere aperta alle
possibilità per includere e offrire possibilità alla maggior parte
dei lavoratori.
Presidente
- Per cortesia, concluda Consigliera.
Grazie.
Certan (ALPE)
- Sì, ho concluso. Grazie.
Presidente
- Punto 30 all'ordine del giorno.
