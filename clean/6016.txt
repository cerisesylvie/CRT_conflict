Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 439 del 20 marzo 1984 - Resoconto
OGGETTO N. 439/VIII - SITUAZIONE RELATIVA ALL'ATTUAZIONE DEL
PIANO OPERATIVO PER LO SVILUPPO DEI SISTEMI DI AUTOMAZIONE DELLA
REGIONE (Interpellanza).
PRESIDENTE
: Do lettura dell'interpellanza presentata dai
Consiglieri Mafrica e Tonino.
INTERPELLANZA
Nel gennaio 1982 il Consiglio regionale aveva approvato un
cosiddetto "piano operativo" per lo sviluppo dei sistemi di
automazione della Regione.
Detto piano prevedeva che l'Italsider predisponesse e
realizzasse una serie di progetti volti a migliorare la struttura
organizzativa di alcuni importanti servizi regionali.
Poiché sono ormai passati due anni dall'approvazione del
piano, i sottoscritti Consiglieri regionali
INTERPELLANO
l'Assessore alle Finanze per conoscere dettagliatamente
risultati e costi del predetto piano e per sapere quali sono gli
intendimenti della Giunta in merito al sistema informativo
regionale.
PRESIDENTE
: Ha chiesto la parola il Consigliere Mafrica;
ne ha facoltà.
Comunico inoltre al Consiglio che è stato distribuito il nuovo
testo della delibera di cui all'oggetto n. 23 all'ordine del
giorno.
MAFRICA (P.C.I.):
Sono ormai passati due anni da quando
il Consiglio regionale ha approvato un piano per lo sviluppo dei
sistemi di automazione della Regione, che prevedeva la
realizzazione di due sistemi distinti uno riferito all'apparato
regionale, l'altro al settore della sanità.
Il progetto, che era finanziato per circa 1 miliardo e mezzo,
535 milioni nel 1982 e 960 milioni nel 1983, doveva portare a un
ammodernamento dei metodi di lavoro dell'Amministrazione regionale.
In particolare, per quello che riguarda la struttura
dell'Amministrazione regionale, doveva essere predisposta, per
esempio, una anagrafe regionale. Si doveva poi predisporre la
ge
stione del patrimonio regionale attraverso questo sistema
informativo e si doveva anche avere la gestione dell'archivio delle
ditte, mentre il sistema informativo sanitario doveva provvedere
alla gestione del personale dell'U.S.L.. Si autorizzava con questo
progetto una consulenza a termine di due anni che doveva portane
quindi ad una riorganizzazione del centro elaborazione dati della
Regione e anche alla impostazione di un analogo centro per la
Sanità. I due anni sono passati
e
noi vorremmo sapere
dall'Assessore alle Finanze a che punto si trova la realizzazione
del piano, perché ci risulta che ancora oggi sia in vigore la
consulenza affidata all'Italsider di Genova, che è molto costosa
per la Regione, mentre non conosciamo sviluppi concreti di quanto
era previsto dal piano.
Vorremmo sapere dall'Assessore alle Finanze se questo piano è
stato realizzato, quanto si è speso, quante persone vi hanno
lavorato, cosa si è fatto e che cosa si è prodotto; vorremmo sapere
inoltre quali sono le intenzioni della Giunta per il futuro. Una
Amministrazione regionale deve anche adeguarsi ai tempi e ora
viviamo nell'epoca del personal computer. Credo pertanto che non si
possa procedere ancora a lungo con le penne biro e i fogli di carta
e si dovranno utilizzare quei sistemi che possono rendere la
"macchina regionale" più efficiente. Vorremmo sapere dall'Assessore
come stanno le cose.
PRESIDENTE
: Ha chiesto la parola l'Assessore alle Finanze
Martin; ne ha facoltà.
MARTIN (Féd. D.P. - U.V.P.):
Ritengo anche io che una
amministrazione regionale debba, oggi come oggi, dotarsi di questi
sistemi di cui prima parlava il Consigliere Mafrica: macchine,
sistemi informativi in grado di potere fare un salto di qualità per
assicurare tempestività nell'intervento.
In questo senso era nata nel 1981 la consulenza con la
Italsider, nella persona dell'Ing. Franco Belgrano. Lo scopo
preciso era di arrivare alla sostituzione dell'attuale elaboratore,
ma anche di superare situazioni particolari che si erano create con
la società che gestisce l'attuale calcolatore e di organizzare il
centro elaborazione dati, promuovendo e migliorando le procedure
esistenti e partecipando anche alla crescita professionale del
personale.
Studiando la realizzazione di questo sistema informativo che,
come ricordava il Consigliere Mafrica, era suddiviso in sistema
informativo regionale e sistema informativo sanitario, sono state
fatte diverse riunioni con tutti gli uffici della Regione e con
tutti gli Assessorati.
E' stato steso un piano particolareggiato dei vari progetti che
potevano essere automatizzati e si è arrivati a dire che sarebbe
bene avere un sistema informativo sanitario ed uno regionale ben
distinti, serviti da due macchine, in quanto quella attuale non
lavora 24 ore su 24 ed eventuali guasti impedirebbero
l'utilizzazione del servizio per il sistema informativo
sanitario.
Sarebbe bene quindi gestire il sistema con due macchine diverse.
Sono stati fatti tutti questi progetti che interessano tutti gli
Assessorati della Regione. Per diversi uffici, come l'ufficio
elettorale, qualcosa è stato fatto.
Per quanto riguarda le procedure dell'Assessorato alle Finanze
sono stati automatizzati il bilancio di previsione, quello di
gestione ed il consuntivo; sono inoltre state automatizzate le
paghe del personale, le paghe dell'Assessorato alla Pubblica
Istruzione e cose di questo genere.
Ora il Consiglio, a questo punto, fatto questo lavoro di
indagine, doveva proporre delle soluzioni tecniche, ossia stabilire
quali erano le macchine in grado di poter svolgere questi lavori:
l'Italsider però, in una serie di relazioni che sono state fatte,
ci ha detto che l'attuale elaboratore non è più in grado di
svolgere questi compiti, in quanto serve una macchina medio-grande
che dovrebbe possedere certi requisiti, ossia una capacità di
memoria tale da poter facilmente passare a modelli superiori, ed
una struttura fisica che sia in grado di contenere questa capacità
di memoria.
Le società che forniscono queste macchine dovrebbero avere una
buona struttura organizzativa, sia dal punto di vista numerico che
qualitativo, ed una dislocazione non troppo distante da Aosta per
garantire tempestivamente l'assistenza. Queste case fornitrici
dovrebbero offrire dei sistemi efficaci di formazione per il
personale che attualmente è addetto al centro elaborazione dati, in
quanto la formazione del personale è una delle principali
componenti per fare funzionare un sistema informativo; non è
infatti sufficiente una buona macchina, è necessario anche
l'operatore.
Questa società doveva poi distaccare personale specializzato da
affiancare al nostro personale regionale nella progettazione e
nella realizzazione delle nuove procedure per completare il sistema
informativo e, soprattutto, per riscrivere tutti i progetti che già
abbiamo e che dovevano essere caricati sulla nuova macchina.
Per fare questo abbiamo interpellato tre ditte che hanno
presentato tre offerte che riguardano rispettivamente: l'HONEYWELL
D.P.S. 735, un I B M 4361, uno degli ultimi della serie uscito in
questi ultimi tempi, e uno SPERRY-UNIVAC 1100. Queste sono le tre
ditte alle quali ci siamo indirizzati perché ci sono sembrate
quelle che ci potevano offrire delle soluzioni. Naturalmente sono
state fatte delle valutazioni tecniche su queste macchine, sono
state fatte diverse relazioni che riguardano l'assistenza, la
presenza sul mercato delle società e sono stati messi in luce gli
aspetti positivi e negativi che queste macchine possedevano.
Si è poi passati ad esaminare l'organico dell'attuale centro
elaborazione dati e si è visto che, sia dal punto quantitativo che
qualitativo, deve avere una crescita. Infatti, nei progetti di
ristrutturazione dell'Assessorato, è previsto anche un aumento
dell'organico per fare fronte a questi nuovi compiti. E' però
importante che il personale segua anche dei corsi di
specializzazione che saranno tenuti dai tecnici che dovrebbero
seguire la macchina che verrà prescelta.
Io sto dando solo una sintesi delle varie relazioni per poterle
presentare alla Giunta e potere poi valutare anche i costi di
queste macchine e la loro rispondenza alle nostre esigenze, per poi
passare alla sostituzione dell'attuale elaboratore. I costi di
detto piano, per quanto riguarda la consulenza dell'Italsider, sono
stati di 124 milioni e, per quanto riguarda la consulenza della
Società Sistems Menagements, ossia di coloro che davano
l'assistenza sistemistica ai nostri operatori, sono stati di 141
milioni. Come potete vedere c'è stata una differenza sostanziale in
meno rispetto al preventivo, dovuto anche al fatto che, nel
frattempo, non si è ancora sostituito l'attuale elaboratore, mentre
sul piano presentato circa due anni fa era previsto anche il nuovo
elaboratore.
Ora stiamo riunendo tutta la massa di dati e di relazioni che
questa ditta ci ha fornito e poi tutto verrà portato all'esame
della Giunta per vagliare opportunamente le varie offerte, onde
arrivare alla sostituzione dell'elaboratore.
PESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
Le dichiarazioni fatte dall'Assessore
confermano la nostra impressione di un piano faraonico ma piuttosto
vago e generico e sul quale non si avevano impegni precisi, né sui
tempi né sulla realizzazione.
A due anni di distanza diciamo che le cose fatte sono abbastanza
poche e, da quello che si è capito dalla relazione dell'Assessore,
soltanto in questa ultima fase mi sembra si sia ripreso il
problema. Questo è dovuto probabilmente anche alle vicissitudini
politiche dell'Assessorato alle Finanze però non giustifica la
procedura seguita nel passato.
Siccome noi riteniamo che l'argomento sia di grande interesse
per la capacità complessiva dell'Amministrazione regionale,
invitiamo l'Assessore alle Finanze a seguire da vicino questo
problema e a riportare al più presto all'esame delle Commissioni e
del Consiglio l'intera materia, altrimenti rischiamo di avere degli
stanziamenti e delle consulenze che non producono frutti e
provocano dei ritardi nell'ammodernamento della macchina regionale.
Con questa raccomandazione sollecitiamo interventi più precisi in
questa materia.
PRESIDENTE
: Se non ci sono motivazioni diverse, credo di
interpretare il pensiero di tutto il Consiglio nel chiudere questa
seduta e nel riconvocar-Io per le ore 16.00 di oggi.
La seduta è sospesa.
La seduta termina alle ore 13.07.
