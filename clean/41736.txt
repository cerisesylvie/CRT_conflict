Classificazione
AMMINISTRAZIONE REGIONALE
Ordinamento degli uffici e del personale
INFORMAZIONE
Sistema informativo



Oggetto del Consiglio n. 749 del 3 luglio 2019 - Resoconto
OGGETTO N. 749/XV - Interrogazione: "Notizie sull'attuazione
del progetto "Open source"".
Distort (Presidente) -
Punto 22 all'ordine del giorno.
Per la risposta, la parola al presidente Fosson.
Fosson (PNV-AC-FV)
- Una risposta un po' articolata.
"Quali fasi della migrazione in relazione allo studio sono state
attuate": come è noto, con la DGR 179 del 2016 è stato approvato lo
studio di fattibilità realizzato dalla società INVA, finalizzato
all'introduzione presso l'amministrazione regionale di soluzioni
Open Source come strumenti di produttività individuale, nello
specifico è stata evidenziata in linea generale la fattibilità di
migrazione dei prodotti commerciali Microsoft verso software di
tipo Open Source indicando come soluzione preferibile l'utilizzo di
Libre Office. La stessa DGR 179 approvava l'avvio della fase Uno
prevista nello studio di fattibilità, attività affidata alla
società in house INVA. La società INVA S.p.A. ha concluso nel
luglio 2018 la sua analisi, raccogliendo in un documento anche i
risultati emersi dopo aver sottoposto agli utenti regionali, in due
momenti diversi, alcuni questionari. Sono state quindi evidenziate
alcune criticità in termini di compatibilità, in particolare su
applicativi sviluppati con tecnologia Microsoft Access, ragione per
cui sarà comunque necessario mantenere circa 250 postazioni -
ancora oltre il 10% del totale - con tale sistema. Altre criticità
interesserebbero i documenti generalmente forniti da soggetti
esterni all'amministrazione regionale, in questi casi Inva S.p.A.
propone di richiedere al soggetto esterno la possibilità di
utilizzare formati gestibili dall'amministrazione, eventualmente su
alcune impostazioni condivise sulle quali mantenere Microsoft
Office. Il documento di INVA evidenzia l'obiettivo di ridurre le
licenze Office da 2.500 a 250 e di adottare nuovi formati standard
per i documenti, delineando le macrofasi del processo di
migrazione. Mantenere attiva la comunicazione, formare gli utenti,
creare un centro di competenza Open Source, adeguare le
applicazioni critiche, installare e configurare Libre Office,
convertire i documenti ai formati odf, dare supporto tecnico agli
utenti nel processo di migrazione. Coerentemente con questa
indicazione, il dipartimento innovazione d'Agenda Digitale ha
operato i seguenti fronti: installazione del Libre Office su tutte
le postazioni regionali che nell'ambito delle regolari attività di
sostituzione dei pc degli utenti vengono aggiornate come prassi
operative alle nuove versioni di Libre Office. Le versioni più
aggiornate sono altresì rese disponibili tramite il sistema di
software distribution
. Ove possibile effettuando una
valutazione per singola postazione, viene inoltre installata solo
la versione standard di Microsoft Office, per le quali
l'amministrazione possiede già le licenze quindi non sono previsti
costi aggiuntivi, considerato l'utilizzo del solo run-time per gli
applicativi sviluppati con tecnologia Microsoft. Secondo step:
riprogettazione e riscrittura di alcuni applicativi per renderli
compatibili con la suite Libre Office, tra cui il sistema di
gestione delle pratiche per i disabili (ARDI), avviata nel 2017
attualmente in produzione. In questo ambito si sono purtroppo
rilevate criticità relativamente ad alcune librerie Libre Office,
utilizzate nella riscrittura dell'applicativo e anche se rimosse
permettono il funzionamento del sistema Ardi ma solo con alcune
versioni meno recenti dello stesso Libre Office, si tratta di
problemi di compatibilità che hanno di fatto rallentato anche la
successiva riscrittura di alcune componenti. Quando si concluderà
il progetto di in questione di questa migrazione, non semplice,
l'intendimento del governo regionale è proseguire nel percorso
intrapreso sulla base delle risultanze del documento di analisi
delle attività già avviate, che non sempre hanno dato esiti
completamente positivi e che hanno richiesto un adeguamento degli
applicativi. Non appena si avrà certezza di aver individuato le
soluzioni per superare tutte le criticità registrate nel corso
della rilevazione, potranno essere stanziate nel bilancio del 2020
le risorse necessarie per definire e concludere il processo di
migrazione. La previsione è di 216.000 euro. Il tempo ipotizzato
per concludere tutti questi interventi è di 24 mesi, dal 2020.
Distort (Presidente)
- Per la replica, la parola al
proponente, consigliere Bertin.
Bertin (RC-AC)
- Questo è un argomento al quale - forse
lo ricorderà, presidente Fosson - mi sono interessato per molto
tempo, per anni, sollecitando l'amministrazione regionale a
intraprendere questa via, con molte iniziative, non ultima quella
del 2015, nella quale attraverso una mozione si è poi realizzato lo
studio cui faceva riferimento che ha definito le linee guida
dell'amministrazione regionale in questo settore
.
Un
argomento che ho seguito, al quale do particolare importanza, non
soltanto perché l'open source è un modo di sviluppare informatica
aperto, partecipativo e che ha dei risultati superiori, anche
superiori a quello proprietario, ma nel caso specifico, perché
rappresenta un risparmio per le amministrazioni, buona parte delle
amministrazioni comunali e altre amministrazioni stanno migrando in
questo periodo, verso l'open source. Siamo in una fase, come si
dice, di
spending review
, questo è un modo per risparmiare,
lo sarebbe stato. Tra l'altro dallo studio risulta che avremmo un
risparmio in prospettiva di poco meno di mezzo milione di euro,
legato alle licenze proprietarie, soprattutto di Microsoft. Ricordo
che ci sono molte Regioni che lo stanno facendo, tra l'altro la più
importante
länder
della Germania, la Baviera, ha come
progetto di migrare totalmente su questi sistemi open, per ragioni
di risparmio ma non solo, perché significa anche organizzare in
modo diverso, più coinvolgente anche, i vari dipendenti che
partecipano in qualche modo alla costruzione del sistema. È un modo
innovativo d'immaginare l'amministrazione pubblica e la Baviera, la
più importante regione economica e non solo d'Europa oltre a
tantissimi altri, attua questo progetto. Perciò la invito a
sollecitare, a riprendere un percorso lineare e non proseguire con
degli
stop and go
come è stato fatto per questo progetto: si
ferma e si riparte. Bisogna seguire un progetto lineare, per
raggiungere l'obiettivo al più presto possibile. Avremmo potuto
essere la prima regione in Italia ad attuare una migrazione
significativa, mi sa che, vista la tempistica, non lo saremo. Su
questo progetto a mio avviso, come era già previsto anche in
un'altra mozione, bisognerà anche coinvolgere gli enti
territoriali, per cercare di far sì che tutto il sistema valdostano
si orienti in questa direzione. Certo non è semplice, non bisogna
sottovalutare la complessità perché a volte si fa presto a dire,
poi non è così immediato realizzarlo, ma ciò detto, bisogna
intraprenderlo con convinzione, perché vi sono degli evidenti
vantaggi economico-finanziari e non solo, vi invito a seguire con
attenzione e a sollecitare il raggiungimento di questo
obiettivo.
