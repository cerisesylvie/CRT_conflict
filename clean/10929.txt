Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1922 del 28 febbraio 1991 - Resoconto
OGGETTO N. 1922/IX - Concessione di un contributo straordinario
alla Federazione italiana Gioco Pétanque, nelle spese previste per
l'organizzazione del 28° Campionato del Mondo Gioco Pétanque, in
programma ad Aosta nel corso del mese di settembre 1992.
Approvazione di spesa.
Presidente
- Do lettura del testo della delibera:
IL CONSIGLIO
delibera
1°) di approvare la concessione di un contributo di lire
120.000.000 (centoventimilioni) alla Federazione italiana Gioco
Pétanque, nelle spese previste per l'organizzazione del 28°
Campionato del Mondo Gioco Pétanque, in programma ad Aosta, nel
corso del mese di settembre 1992.
2°) di stabilire che all'impegno della spesa di lire 120.000.000
(centoventimilioni) si provveda con successivo provvedimento
deliberativo della Giunta regionale da adottarsi nel corso
dell'esercizio finanziario 1992.
Presidente
- Ha chiesto di parlare l'Assessore al
Turismo, Urbanistica e Beni Culturali Pascale, ne ha facoltà.
Pascale (PSI)
- La Federazione nazionale del Gioco
Pétanque ha scelto la Valle d'Aosta quale sede per lo svolgimento
del 28° campionato del mondo; abbiamo ritenuto opportuno aderire a
questa richiesta, in considerazione delle numerose delegazioni
estere che parteciperanno a questo campionato.
Il campionato si terrà nel 1992, ma in considerazione del fatto
che la federazione necessita di una approvazione formale da parte
del Consiglio regionale, si è ritenuto di presentare questa
delibera che prevede un contributo di 120 milioni su una spesa
complessiva preventivata di 340 milioni.
Presidente
- Pongo in votazione la delibera in
oggetto:
Esito della votazione
Presenti, votanti e favorevoli: 24
Il Consiglio approva all'unanimità
***
