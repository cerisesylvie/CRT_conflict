Classificazione
EDILIZIA
Edilizia pubblica
FINANZA REGIONALE E LOCALE
Programmazione



Oggetto del Consiglio n. 3032 del 17 ottobre 2007 - Resoconto
OGGETTO N. 3032/XII - Interrogazione con risposta scritta:
"Esclusione di edifici scolastici dalla graduatoria del programma
degli interventi del FOSPI".
Interrogazione con risposta scritta
Premesso che:
·
la Giunta regionale ha approvato con DGR 1846/2007 il
programma degli interventi 2008/2010 del Fondo per speciali
programmi di investimento (FOSPI);
·
dalla graduatoria delle opere finanziabili risultano
esclusi ben quattro edifici scolastici previsti nei Comuni di
Challand-Saint-Anselme, Valtournenche, Châtillon e Issime;
·
l'esclusione delle opere suddette non può essere
semplicemente imputata all'insufficienza delle risorse finanziarie
disponibili, come peraltro si evince dal provvedimento
amministrativo sopra citato;
·
non sono pervenute risposte esaurienti da parte
dell'Assessore delegato a un'interpellanza presentata recentemente
dal nostro gruppo consiliare su tale argomento;
ciò premesso, il sottoscritto Consigliere regionale
Interroga
l'Assessore delegato per conoscere quali valutazioni
tecniche, economiche e/o politiche sono alla base dei punteggi
assegnati a ciascuno dei progetti indicati in Premessa e alla loro
conseguente esclusione dalla graduatoria.
F.to: Tibaldi
Président
- Le collègue Tibaldi a reçu réponse? Le
collègue Tibaldi a reçu la réponse par lettre n° 8947 du 9 octobre
2007.
