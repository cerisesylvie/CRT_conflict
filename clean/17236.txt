Classificazione
AMBIENTE
Inquinamento
ENERGIA
Energia idroelettrica


Resoconto integrale del dibattito dell'aula
Oggetto del Consiglio n. 595 del 12 maggio 1999 - Resoconto
SÉANCE DU 12 MAI 1999 (MATIN)
OGGETTO N. 595/XI Iniziative per la difesa della salute dei
cittadini di Hône e per la tutela ambientale dagli effetti dei
campi magnetici prodotti dal nuovo elettrodotto
Covalou-Montestrutto. (Interrogazione con risposta scritta)
Interrogazione r.s. Tenuto conto della delibera n. 4577 del
14/12/98 con la quale la Giunta regionale ha approvato il vincolo
di tutela ai sensi della legge 1089/39 sull'area di fortificazioni
a sud del Forte di Bard, dove l'Enel ha posto il transito della
nuova linea da 132000 kw Covalou-Montestrutto;
Considerato la netta posizione di rifiuto delle famiglie
residenti in località Priod in merito alla nuova linea da 132000 kw
costruita a poche decine di metri dalle abitazioni di privati, con
in loco altre due linee Enel di alta tensione;
Sottolineato
- il grave impatto ambientale;
- la presa di posizione dello stesso Comune di Hône che richiede
lo spostamento della linea verso zone non abitate, tenuto conto
anche delle ultime varianti al progetto presentate;
- la pericolosità dei campi magnetici per la salute delle
persone avendo in transito due linee con tensioni in contrasto
(220000 e 132000 kw);
- la costruzione dell'Enel di una parte della linea sulle
fortificazioni napoleoniche e l'impatto visivo sul Forte di
Bard;
i sottoscritti Consiglieri regionali
Interrogano
la Giunta regionale per sapere:
1) perché la linea, malgrado la sospensione dei lavori
effettuata dalla Sovraintendenza in data 29 ottobre, è stata
completata ed attivata dall'Enel stessa il 1 dicembre 1998, nella
sola zona suddetta adducendo motivi di sicurezza, mentre in altre
aree, per esempio in Fraz. Murasse a Verrès, la linea del nuovo
elettrodotto si collega con i tralicci del vecchio tracciato e
ancora, da Torre Daniele a Montestrutto la stessa linea nuova si
collega con quella vecchia;
2) perché solo nel Comune di Hône è stata spostata la linea,
mentre negli altri comuni non sono state apportate varianti al
tracciato originale;
3) se la Giunta non ritiene pericoloso per la popolazione
residente, anche alla luce delle relazioni dell'Arpa, la prossimità
con campi magnetici, tenuto conto dei sintomi già accusati da
alcune persone e dell'esistenza di più linee in contrasto tra
loro;
4) quali sono le azioni e i provvedimenti già assunti o previsti
dall'Amministrazione regionale atti a difendere il territorio,
l'ambiente e la salute della popolazione del Comune di Hône.
F.to: Lanièce - Collé
Président La réponse a déjà été fournie au Conseiller
Lanièce.
