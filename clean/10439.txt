Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1432 del 1° ottobre 1990 - Resoconto
OGGETTO N. 1432/IX - SERVIZIO DI "CONSULTORIO LEGALE"
ORGANIZZATO DALL'ARCIDONNA. (Interpellanza)
PRESIDENTE:
Do lettura dell'interpellanza presentata dai
Consiglieri Monami Cristina e Bajocco, iscritta al punto 9
dell'ordine del giorno.
INTERPELLANZA
CONSIDERATO che il Servizio di "consultorio legale" organizzato
e gestito gratuitamente dall' "Arci-donna" ha effettivamente
risposto ad una esigenza sociale;
VISTO che dall'esperienza acquisita da tale associazione e dalle
indicazioni emerse dall'utenza, è nata l’esigenza
che a farsi carico di un servizio di prima informazione sul diritto
di famiglia sia l'ente pubblico;
i sottoscritti Consiglieri regionali
INTERPELLANO
l'Assessore regionale competente per conoscere:
- quali siano gli intendimenti della Giunta in merito alle
richieste dell'Associazione predetta.
PRESIDENTE:
Ha chiesto la parola il Consigliere Monami
Cristina; ne ha facoltà.
MONAMI CRISTINA (PCI):
Vorrei fare un brevissimo
excursus
sulla storia dell'Arci-donna e di questo
"consultorio legale", che probabilmente non è nota a qualche
Consigliere regionale.
Il 25 maggio 1988 l'Arci-donna, che è
un’associazione femminile, ha organizzato un
servizio di consulenza legale, gestito in prima persona dal
volontariato dell'Arci e di quattro avvocatesse che si sono
alternate prestando la loro professionalità. Tale servizio ha
consentito a molte donne di avvicinarsi e di avere una prima
risposta intorno ai problemi del diritto di famiglia, del
divorzio...
Ora, dopo un anno e mezzo di esperienza gestita in prima
persona, l'Arci-donna e la stessa utenza chiedono che l'ente
pubblico si faccia carico di questo servizio.
A scopo puramente informativo, vorrei precisare che anche degli
uomini si sono rivolti a questo servizio, che, sebbene organizzato
da donne e rivolto alle donne, si è così rivelato utile anche agli
uomini
Vorrei ancora precisare che l'esperienza valdostana all'epoca,
quando partì il 25 maggio, era unica non solo in Valle d'Aosta, ma
anche in tutta Italia, mentre nel resto dell'Europa esperienze
simili contano oltre dieci anni di età.
Aggiungo inoltre che, nel momento in cui le donne giungevano
presso l'Arci, dove aveva sede il consultorio, compilavano
questionari anonimi che hanno dato interessanti dati circa la loro
occupazione, l'attività, il titolo di studio, la conoscenza dei
servizi sociali in Valle... Vorrei solo citare che, su 53 donne
consultate, 28 hanno espresso l'opinione che debba essere l'ente
pubblico ad occuparsi di questo servizio; mentre 11 pensano che
debba ancora essere svolto dal volontariato, 7 ritengono che
comunque debba essere gratuito.
Questo è quanto dovevo dire ed ora gradirei conoscere in merito
il pensiero della Giunta.
PRESIDENT:
M. Beneforti, Assesseur à la Santé et à l'Aide
sociale, a demandé la parole; il en a la faculté.
BENEFORTI (DC):
Ai presentatori dell'interpellanza
rispondo che concordo con loro quando sostengono che a farsi carico
del servizio di prima informazione sul diritto di famiglia sia
proprio l’ente pubblico.
Comunico intanto che è intendimento della Giunta di dare
continuità al servizio iniziato dall'Arci-donna, perché siamo tutti
convinti che risponda ad una esigenza di carattere sociale.
Questo intendimento l'avevo già espresso ai rappresentanti
dell'Arci-donna nel mese di agosto, quando sono venuti a trovarmi,
ed in tal senso porteremo avanti una consultazione con gli enti e
le associazioni interessate e darò mandato agli uffici
dell'Assessorato di predisporre un apposito provvedimento per
l'istituzione di questo servizio che sarà poi portato
all'approvazione del Consiglio.
PRESIDENT:
Le Conseiller Monami Cristina a demandé la
parole; elle en a la faculté.
MONAMI CRISTINA (PCI):
Ringrazio l'Assessore della
risposta.
Sapevo che i rappresentanti dell'Arci-donna erano venuti a
parlarle, ma ci sembrava ugualmente giusto che il Consiglio fosse
informato di questa iniziativa che noi riteniamo importante e
soprattutto degli intendimenti della Giunta.
PRESIDENT:
Le Conseiller Bajocco a demandé la parole; il
en a la faculté.
BAJOCCO (PCI):
Prendo atto delle dichiarazioni
dell'Assessore, che concorda sull'opportunità che tale servizio sia
pubblico e che si propone di interessare gli uffici
dell'Assessorato a tale scopo.
Colgo l'occasione per chiedere all'Assessore che l'istituzione
di questo servizio non vada troppo per le lunghe, ma avvenga il più
presto possibile, in modo che se ne posse garantire la continuità,
visto che ora è stato momentanea mente interrotto, in favore di
tutti coloro che vi si presentano per chiedere informazioni.
Grazie.
