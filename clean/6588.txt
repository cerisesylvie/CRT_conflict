Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1071 del 28 gennaio 1985 - Resoconto
OGGETTO N. 1071/VIII - SITUAZIONE AZIONARIA, ORGANIZZATIVA E
PRODUTTIVA DELLA S.p.A. MAXEL. - (Interpellanza)
PRESIDENTE
: Do lettura dell'interpellanza presentata dai
Consiglieri Millet e Cout:
INTERPELLANZA
LETTE
alcune notizie sulla partecipazione di minoranza
della Società francese Look del Gruppo Bernard Tapie nella Società
Maxel S.p.A. di Gignod;
i sottoscritti Consiglieri regionali
INTERPELLANO
l'Assessore regionale competente per conoscere:
1)
se la notizia della partecipazione minoritaria
della Società Look nella Maxel corrisponde a verità; se sì, in che
percentuale e chi ha ceduto le quote azionarie
e
quali
conseguenti cambiamenti produttivi e organizzativi si avranno in
futuro nella Maxel;
2)
qual
è
l'attuale situazione finanzia ria,
economica ed occupazionale della Maxel;
3)
quale giudizio viene dato sulla situazione
complessiva della Maxel
e
se i programmi futuri sono
adeguati all'impegno finanziario regionale passato ed a quello
eventualmente futuro.
PRESIDENTE
: Ha chiesto la parola il Consigliere Millet;
ne ha facoltà.
MILLET (P.C.I.):
Questa interpellanza è nata dopo avere
letto su "Il Sole 24 Ore", un articolo che diceva che la società
Look francese aveva acquistato la minoranza delle azioni della
MAXEL. In quell'articolo si diceva anche che gli obiettivi della
società francese, del gruppo Tapie, erano di andare ben oltre il
semplice acquisto del pacchetto azionario di minoranza. Vorremmo
sapere come stanno le cose: cosa intende fare la Regione di fronte
a questa nuova situazione e chi ha venduto quella parte del
pacchetto azionario.
Cogliamo l'occasione per saperne di più sulla situazione
finanziaria della MAXEL che al 31 marzo 1984 sembrava essere
abbastanza pesante. Allora c'era stato detto in Consiglio che
esisteva un programma con degli obiettivi abbastanza precisi. Ora
vorremmo sapere se quella tendenza si è ribaltata, se quei piani e
quegli obiettivi sono stati raggiunti e se c'è uno sviluppo del
mercato. Vorremmo controllare come funziona questa azienda per
evitare di intervenire solo a fatti compiuti. Lo scopo
dell'interpellanza è anche quello di conoscere la situazione
occupazionale della MAXEL. Vorremmo anche sapere se il futuro della
ditta è legato a questo nuovo socio ed inoltre qual'è il giudizio
della Regione sulle prospettive della MAXEL.
PRESIDENTE
: Ha chiesto la parola l'Assessore
all'Industria, Commercio, Artigianato e Trasporti Lanivi; ne ha
facoltà.
LANIVI (A.D.P.):
La notizia secondo la quale la società
Look è entrata con una partecipazione azionaria minoritaria nella
MAXEL non corrisponde a verità. Nessuna quota azionaria è stata
ceduta ed in questo momento i rapporti con la Look sono
esclusivamente di tipo commerciale.
Alla seconda domanda rispondo comunicando che al 31 dicembre
1984 il numero dei dipendenti in forza alla MAXEL era di 114.
unità, di cui 59 in Cassa Integrazione Guadagni. Quest'ultima è
stata beneficiata per 59.509 ore, con una media di 4950
ore al mese. Le previsioni di sviluppo del fatturato, fissate dal
piano triennale in 5.962.000.000 lire, sono state ridimensionate a
4.566.000.000 lire. I dati di cui siamo in possesso e che si
riferiscono al novembre dell'anno scorso, sembrano prevedere che
per il 1984 il fatturato si dovrebbe assestare intorno ai 4
miliardi. Nelle prossime settimane potremmo avere un quadro più
definito della situazione economica e finanziaria in quanto per
oggi, 28 gennaio, è convocata un'assemblea degli azionisti che
dovrà valutare gli effetti economici e finanziari
dell'operazione.
Alla terza domanda si può rispondere con le seguenti
considerazioni. Si tratta dell'unica azienda completamente italiana
nel settore della produzione di sci. Dispone di un prodotto di
ottima qualità ed intende proseguire nella politica di sostanziale
stabilità tecnologica, attuando linee di evoluzione come, ad
esempio, il totale rinnovo del disegno dell'intera gamma, la
realizzazione di uno sci da super gigante e di un altro iniettato a
livello medio- alto. Inoltre, anche se il patrimonio tecnico degli
sci è tuttora valido, non può nel breve-medio termine fornire da
solo gli elementi di risanamento della società anche perchè si
tratta di un solo prodotto, utilizzato in una sola stagione e
condizionato dagli eventi atmosferici. Le parziali delusioni subite
dalla MAXEL in alcuni mercati e su quello italiano in particolare,
non
si
gnificano un'inversione di tendenza. Per questo la
MAXEL, con una politica di diversificazione del prodotto e di
alleanze, deve cercare di rafforzare e riequilibrare la propria
struttura produttiva. Rientrano in questo quadro le trattative con
alcune industrie, tra le quali ce n'è una che fabbrica accessori
per motociclisti. In definitiva gli obiettivi o i criteri che la
MAXEL intende seguire sono da un lato il miglioramento qualitativo
del prodotto sci, che già esiste, e dall'altro la diversificazione
dei prodotti per superare gli ostacoli della monoproduzione e della
monostagionalità che rendono instabile la situazione
dell'azienda.
PRESIDENTE
: Ha chiesto la parola il Consigliere Millet;
ne ha facoltà.
MILLET (P.C.I.):
Ringrazio l'Assessore all'Industria,
Commercio, Artigianato e Trasporti, però il dubbio non è stato
dissipato perchè oggi il Consiglio di amministrazione potrebbe
smentire quanto egli ha detto. Prendo atto del fatto che, fino a
questo momento, la Look non ha nessun pacchetto azionario della
MAXEL e aggiungo che sarebbe stato interessante conoscere i termini
di questo eventuale accordo. Tuttavia, da quello che si
legge
nell'articolo sul programma, sembra di capire che un
accordo ci sia stato. Riguardo alla situazione finanziaria, sembra
che l'ottimismo di un anno fa sia stato notevolmente
ridimensionato. E' ovvio dire che ce lo si poteva anche aspettare
però è un fatto abbastanza grave e da tenere sotto controllo. I
programmi devono essere verificati nella realtà e, se ho capito
bene, bisognerà aspettare la fine di marzo per conoscere
esattamente la situazione dell'azienda ed i tempi di realizzazione
dei programmi predisposti.
Bisognerà verificare se 1'84-85 sarà stato veramente l'anno
della svolta oppure no. Per quanto ci riguarda ci faremo promotori
di varie iniziative, in Consiglio ed in Commissione, al fine di
intraprendere qualche intervento di sostegno ed evitare che si
discuta solo di quanti soldi dare alla società, anche perchè la
Regione ha già impegnato parecchi miliardi, o con prestiti o a
fondo perduto, per risolvere il problema della MAXEL.
