Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 94 del 18 febbraio 1982 - Resoconto
OGGETTO N. 94/VII - INDAGINE CONOSCITIVA PER L'ACQUISIZIONE
DI DATI SULLA DIFFUSIONE DELL'INFORMAZIONE IN VALLE D'AOSTA.
(Interpellanza).
PRESIDENTE:
Do lettura dell'interpellanza presentata dal
Consigliere Berti:
Visto che l'informazione scritta, radiofonica e televisiva non
fa difetto in Valle d'Aosta;
Considerato che con legge regionale vengono concessi appoggi
finanziari ai periodici locali in rapporto al
formato ed
alla tiratura senza tener conto del numero dei lettori;
Osservato che l'informazione assume un ruolo di notevole
importanza nella vita regionale, anche per i risvolti formativi e
culturali;
Rilevato che l'Amministrazione regionale non è in possesso di
elementi oggettivi di valutazione sulla portata dell'informazione
in Valle d'Aosta;
Ritenuto importante per l'apposita Commissione consiliare
nell'ottica di eventuali iniziative regionali nel settore
conoscere:
a)
numero periodici locali, tiratura e percentuale
lettori;
b) stampa quotidiana nazionale, diffusione nella Regione e
percentuale lettori;
c) stampa periodica nazionale (riviste), diffusione nella
Regione e percentuali lettori;
d) RAI-TV: spazi radiofonici regionali, percentuale del
territorio raggiunto ed indice di ascolto; TG regionale:
percentuale del territorio raggiunto ed indice di-ascolto;
e)
radio private: numero, territorio raggiunto ed
indice di ascolto di ciascuna;
f) TV private: numero, territorio raggiunto ed indice di ascolto
per ciascuna;
Interpella
il Presidente della Giunta regionale e l'Assessore alla
Pubblica Istruzione per sapere se non ritengono opportuno affidare
l'incarico alla DOXA affinché sia condotta un'indagine conoscitiva
come sopraindicato.
PRESIDENTE:
Ha chiesto di illustrare l'interpellanza il
Consigliere Berti. Ne ha facoltà.
BERTI - (Artigiani e Commercianti Valdostani):
Nell'interpellanza ho già ben illustrato tutta la questione di
notizie che ci sono e ce ne sono anzi moltissime, molti rigeli di
canali di informazione a livello di televisioni private, di radio,
di vari settimanali, periodici, mensili, ecc.. Vorrei sapere se la
Regione ha qualche fatto conoscitivo in materia, o se non ritiene
di procedere con un'indagine DOXA per conoscere qual è il livello
informativo nella nostra Regione.
Questo compito avrebbe dovuto svolgerlo la Commissione
d'Informazione, che non so quando si riunisce. Come Consiglio
regionale non sappiamo praticamente nulla di tutto ciò.
PRESIDENTE:
Ha chiesto di parlare il Presidente della
Giunta. Ne ha facoltà.
ANDRIONE - (U.V.)
- Credo che la Commissione alla quale
il Consigliere Berti ha fatto cenno, abbia già molte di queste
informazioni, per cui diverse cose potranno già essere portate alla
sua conoscenza.
Sarà mia premura informare il Presidente di quella Commissione -
ufficialmente credo di essere io ma è un altro che poi agisce
effettivamente - perché prenda contatto con lei e le dia tutte le
informazioni che sono in possesso attualmente di quell'organo
ufficiale della Regione.
Qualora vi fossero delle ulteriori informazioni da assumere, La
prego di venirmene a parlare e vedremo cosa si deve fare.
Un'inchiesta DOXA fatta in questa maniera ci costerebbe un
occhio della testa, se non tutti e due. Quindi bisogna prima sapere
esattamente quali sono le notizie che vogliamo avere, poi vedremo
con quali mezzi e attraverso quali canali procedere.
PRESIDENTE:
Ha chiesto di parlare il Consigliere Berti.
Ne ha facoltà.
BERTI - (Artigiani e Commercianti Valdostani):
Sono
d'accordo con il Presidente della Giunta per quanto riguarda
un'indagine DOXA; per cui vedremo prima quali notizie possiamo
avere attraverso i canali ufficiali della Regione e della
Commissione, in base alle quali decideremo se è il caso di
insistere su un'ulteriore indagine.
