Classificazione
DEMANIO E PATRIMONIO REGIONALE


Resoconto integrale del dibattito dell'aula
Oggetto del Consiglio n. 1575 del 5 ottobre 1995 - Resoconto
SEDUTA ANTIMERIDIANA DEL 5 OTTOBRE 1995
OGGETTO N. 1575/X Approvazione dell'acquisto di un terreno sito
in Comune di Charvensod, località Reverier, di proprietà del signor
Carrupt Abele, da destinare ad ampliamento della proprietà
regionale. Approvazione ed impegno di spesa. Delega alla
Giunta.
Deliberazione Il Consiglio
Premesso che l'Amministrazione regionale è interessata
all'acquisto di un'area di terreno distinta catastalmente al F. 20
n. 397 del Comune di Charvensod ed insistente all'interno del
tornante presso la progressiva Km. 7+600 circa della strada
regionale n. 18 di Pila, di proprietà del Signor Carrupt Abele, da
destinare ad area verde per migliorare la visibilità agli utenti
stradali e per favorire le operazioni di sgombero neve;
Accertato che il Signor Carrupt Abele, interpellato al riguardo,
ha dichiarato la propria disponibilità ad alienare il suddetto
terreno al prezzo ritenuto congruo dall'Ufficio Patrimoniale
dell'Assessorato del Bilancio e delle Finanze con perizia di stima
in data 25 gennaio 1995 al prezzo unitario di Lire 15.500 al metro
quadrato, per il prezzo complessivo di Lire 3.751.000=
(tremilionisettecentocinquantunomila);
Verificato che il terreno da acquisire è libero da pesi,
vincoli, contratti di affitto o altre formalità
pregiudizievoli;
Visto il parere favorevole rilasciato dal Dirigente del Servizio
Affari Generali e Legali della Presidenza della Giunta regionale,
ai sensi del combinato disposto dell'articolo 72 della legge
regionale n. 3/1956 e successive modificazioni, e dell'articolo 21
della legge regionale n. 18/1980 e successive modificazioni, in
ordine alla legittimità della presente deliberazione;
Visto il parere della II Commissione consiliare permanente;
Delibera
1) di approvare l'acquisto per il prezzo complessivo di Lire
3.751.000 (tremilionisettecentocinquantunomila) del terreno sito in
Comune di Charvensod distinto al Catasto Terreni dello stesso
Comune al F. 20 n. 397 di metri quadrati 242, di proprietà del
Signor Carrupt Abele (nato ad Aosta il 28 ottobre 1930, C.F. CRR
BLA 30R28 A326R);
2) di approvare ed impegnare la spesa complessiva di Lire
3.751.000 (tremilionisettecentocinquantunomila) da imputare al
capitolo 35060 del bilancio di previsione della Regione per l'anno
1995 ("Spese per l'acquisto di beni patrimoniali") che presenta la
necessaria disponibilità;
3) di delegare alla Giunta regionale l'adozione di ogni
provvedimento di esecuzione per addivenire alla stipulazione
dell'atto notarile di trasferimento degli immobili di cui si tratta
e, in particolare, per la designazione del Notaio rogante, per la
liquidazione delle relative spese, nonché per gli eventuali
accertamenti circa la consistenza, l'intestazione catastale e
l'esatta superficie degli immobili da acquisire;
4) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 8, lettera d), del decreto legislativo 22
aprile 1994, n. 320.
Presidente Passiamo alla votazione.
Presenti, votanti e favorevoli: 31
Il Consiglio approva
