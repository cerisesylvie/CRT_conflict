Classificazione
AGRICOLTURA
Bonifica, miglioramenti e riordino fondiario



Oggetto del Consiglio n. 1549 del 4 novembre 2015 - Resoconto
OGGETTO N. 1549/XIV - Interpellanza: "Azioni intraprese per
l'attuazione di misure previste nel nuovo piano di sviluppo rurale
per favorire la realizzazione di vigneti e frutteti".
Presidente
- Rinviamo solo di qualche minuto il punto 22,
perché l'Assessore Donzel ci ha comunicato che è in ritardo per un
impegno assessorile che aveva già preso e quindi procediamo a
discutere il punto 23 all'ordine del giorno. Ci ha comunicato, come
altri colleghi ci hanno comunicato che hanno...
La parola al collega Grosjean.
Grosjean (UVP)
- Merci Président.
Questa è di nuovo un'interpellanza con degli argomenti pratici.
Siamo di nuovo in una situazione di stallo o di pochissima
informazione per quanto riguarda la situazione dei rimpianti di
vigneti e frutteti, perché non sembra vero, ma fra sei-sette mesi
bisogna fare gli impianti e, prima di fare gli impianti, bisogna
preparare i terreni e magari bisogna anche effettuare delle scelte
negli acquisti di materiali, barbatelle o di piantine di frutta,
con tutte le conseguenze che ne derivano. Vorremmo sapere intanto
come un agricoltore si deve comportare, perché non abbiamo avuto
nessuna informazione, se ci saranno ancora degli aiuti economici,
se sono previsti sul PSR, ma questo, ahimè, purtroppo non possiamo
ancora saperlo, ma non possiamo neanche bloccare lo sviluppo delle
aziende agricole e quindi, almeno per quanto riguarda soprattutto
il settore viticolo, la gestione dei diritti dell'impianto...se uno
volesse piantare anche senza il vincolo...diciamo la possibilità di
avere un contributo...dover aspettare, non avere delle risposte
chiare, non avere delle indicazioni mi sembra che sia il metodo per
mantenere tutto fermo. Siamo in un momento in cui invece servirebbe
veramente la ripresa, dove servirebbe veramente poter programmare,
poter lavorare, poter fare degli impianti; produrre vino, produrre
frutta vuol anche dire in una piccola parte produrre dell'IVA,
produrre dell'utile che poi rientra nelle casse regionali. Se non
diamo la possibilità ai nostri agricoltori di andare avanti, quindi
sicuramente le conseguenze saranno per tutti, ma, come ho scritto
anche sull'interpellanza per l'agricoltore perdere un anno di
impianto vuol dire semplicemente perdere un anno di stipendio,
almeno per quella quota di terreno che va impiantare. Mi sembra
quindi che bisognerebbe cambiare marcia e cominciare ad adottare
delle tempistiche un po' diverse per dare informazioni ai nostri
agricoltori.
Presidente
- Grazie collega Grosjean. La parola
all'Assessore Testolin.
Testolin (UV)
- Grazie Presidente.
Il rispondere puntualmente a quelle che sono le indicazioni
richieste dall'interpellanza del collega Grosjean sarà anche modo
per renderlo così edotto di quello che è stato un percorso che è
già stato attivato nei mesi scorsi e quindi di condividere anche
quanto è già stato fatto e quanto sarà fatto in futuro.
Relativamente a quali sono le superfici messe a coltura sia per i
vigneti, sia per i frutteti negli ultimi cinque anni, evidenziamo
delle cifre, che peraltro sono già state comunicate al collega
tramite una richiesta di "116" e quindi confermiamo che negli
ultimi cinque anni sono state messe a dimora circa 248.400 metri
quadri di frutteti e piccoli frutti e circa 328.000 metri quadri di
vigneto.
In merito al secondo quesito: "
quali azioni intenda mettere
in atto affinché gli agricoltori non perdano la possibilità di
ottenere l'autorizzazione per gli impianti entro la primavera
2016
", che è quella...diciamo di comunicazione...segnaliamo
come il settore vitivinicolo sia in fase di cambiamento dovuto
all'adeguamento del regolamento n. 1308. Per il momento è stato
emanato un primo decreto ministeriale: il n. 1213 del 19 febbraio
scorso, relativo alle disposizioni nazionali di attuazione del
regolamento della Comunità europea n. 1308, che fissa al 31
dicembre del 2020 il termine ultimo per presentare le richieste di
conversione in autorizzazioni dei diritti di impianto concessi
anteriormente al 31 dicembre 2015. Chi ha dei diritti di impianto
in essere al 31 dicembre 2015 quindi ha tempo fino al 2020 per
convertirli, mentre il decreto attuativo, quello che fissa le
regole per dire come si fa a modificare o a richiedere nuovi
diritti di impianti, che dovrebbe decidere anche i criteri di
assegnazione del plafond annuale e ancora decidere se le decisioni
sono a livello nazionale o regionale, è ancora in fase di schema a
causa di diverse posizioni da parte delle Regioni. Al momento
quindi c'è uno schema che è al vaglio sia sotto l'aspetto tecnico,
sia sotto l'aspetto politico per determinare quello che sarà poi un
decreto che deve essere ancora emanato. Dal 1° gennaio del 2016,
comunque, col passaggio al nuovo regime non sarà più possibile
trasferire a terzi la titolarità del diritto posseduto. Tale
diritto, dopo il 1° gennaio 2016, se non verrà utilizzato dal
titolare entro la sua scadenza, quindi andrà perso, perché la nuova
normativa non prevede più l'istituzione delle riserve regionali. A
tutti i possessori di questi diritti di impianto in corso di
validità e ancora non utilizzati è stata inviata dall'Assessorato
nel mese di maggio scorso una lettera informativa in merito alle
novità introdotte con il nuovo sistema autorizzativo degli impianti
viticoli e alle eventuali possibilità di alienazione del diritto. È
stata quindi resa informazione relativamente a quello che è stato
il primo decreto di febbraio per mettere a conoscenza di quelle che
sono le cose che si sono modificate in questo periodo.
In seguito ad un incontro in merito alla tematica, indetto
sempre dall'Assessorato e svoltosi in data 3 giugno del 2015, che
ha visto coinvolti sia il CAA, sia l'Associazione viticoltori,
erano stati contattati le cooperative e altri attori del comparto
viticolo, si è convenuto, al fine proprio di limitare la perdita di
superfici vitate in ambito regionale, di facilitare il
trasferimento dei diritti tra possessori per favorirne l'utilizzo e
che i CAA presenti sul territorio si rendessero disponibili a
divulgare, attraverso l'esposizione nelle loro bacheche, gli
annunci dei titolari di diritti di impianto in corso di validità
non interessati al loro utilizzo e disponibili a cederli ad altri
viticoltori. Si era cercato quindi di mettere in relazione chi
aveva intenzione di utilizzare con chi non aveva intenzione di
utilizzare questi diritti, al momento però...
Presidente
- Un po' di silenzio per cortesia.
Testolin (UV)
- ...non risultano grandi adesioni a
quest'iniziativa.
Si segnala infine come nei mesi scorsi le strutture competenti
dell'Assessorato abbiano inviato ai viticoltori in possesso di
diritti ancora inutilizzati una comunicazione per informarli in
merito al nuovo sistema autorizzativo e chiedendo loro di
comunicare l'utilizzo o meno dei loro diritti. A seguito di tale
censimento, le strutture dell'Assessorato sono pertanto al lavoro
per disporre un ultimo bando di assegnazione delle riserve da
presentare entro la fine del corrente mese. Chi ha in questo modo
rinunciato al diritto fa rientrare queste sue potenzialità nella
riserva e la riserva viene assegnata.
Per quanto attiene al terzo e al quarto punto: "
quali saranno
i parametri previsti dal futuro PSR
" e "
quali politiche di
sviluppo in questi importanti settori vengano messe in atto
dall'Assessorato
", sottolineiamo come gli indirizzi di sviluppo
nei settori vitivinicolo e fruttifero saranno, per quanto riguarda
le contribuzioni, disciplinati principalmente dalle misure del
prossimo PSR, in particolare dalla misura 4: "Investimenti e
immobilizzazioni materiali", oltre che dalle misure inerenti i
pagamenti agro-climatico-ambientali, la misura 10, l'agricoltura
biologica, la misura 11 e l'indennità compensativa alla misura 13.
Nel dettaglio si evidenzia come la sottomisura 4.1.1 della misura 4
sia destinata al sostegno degli investimenti delle aziende agricole
e, in particolare, la lettera g), indichi tra gli investimenti
ammissibili gli impianti di colture poliennali, vale a dire vite e
frutta. Anche le lettere f) e i) della stessa sottomisura indicano
come ammissibili gli investimenti che potrebbero essere
propedeutici ad interventi anche nei settori viticolo e fruttifero,
quali la sistemazione ed il miglioramento di terreni agrari e la
realizzazione di impianti di irrigazione e di fertirrigazione. Si
segnalano inoltre le sottomisure della misura 10, quella dedicata
al sostegno ai metodi di lotta integrata, che intende sostenere la
coltivazione di vitigni autoctoni a rischio di erosione genetica,
tradizionalmente coltivati in Valle d'Aosta; questa quindi è una
misura nuova, aggiuntiva ed è in particolare legata ai vitigni di
Prié Blanc
,
Fumin
,
Cornalin
,
Mayolet
e
Vuillermin
, che sono considerati come a rischio di erosione
genetica, poi eventualmente le do una copia così...
(interruzione di un Consigliere, fuori microfono)
...
Cornalin
,
Mayolet
e
Vuillermin
. Si
ricorda comunque come i dettagli delle misure siano comunque
disponibili sul sito internet istituzionale nell'apposita sezione
in cui è caricato il PSR, notificato alla Commissione europea nelle
scorse settimane. Quello quindi che si trova adesso sul PSR è
quello che effettivamente è stato inviato su in maniera speriamo
definitiva ed esaustiva la scorsa settimana, dieci giorni fa.
Per quanto riguarda altre iniziative a sostegno del settore, in
particolare per quanto riguarda la promozione, si evidenziano le
opportunità fornite dall'OCM Vino, che assegna risorse comunitarie
per interventi di promozione nel settore vitivinicolo, in
particolare in questi ultimi anni ha avuto un discreto successo la
misura OCM "Promozione Paesi terzi", che consente di accedere ai
contributi a fondo perduto per le spese relative alla promozione
del vino nei Paesi extra UE e a cui diverse aziende valdostane
hanno aderito e che lei conosce perché, essendo del settore, ha
avuto modo di partecipare. Nella campagna 2015-2016 questa misura è
stata attivata attraverso l'istituzione dei progetti multiregionali
di cui è capofila la Regione Piemonte e vi hanno aderito appunto
cinque aziende valdostane. Questo tipo di iniziativa è stata anche
possibile convergendo tutte le risorse dell'OCM Vino dedicate alla
Valle d'Aosta su questo tipo di misure, quindi permettendo questo
tipo di intervento al di fuori dei confini regionali.
Infine, per quanto attiene alla promozione e valorizzazione del
settore frutticolo e viticolo, si segnalano le opportunità offerte
dalla misura 133, che era quella prevista nel 2007-2013, che
prevede degli aiuti a sostegno delle associazioni di produttori per
azioni promozionali riguardanti i prodotti tutelati da sistemi di
qualità e che verrà riproposta anche nel prossimo PSR 2014-2020,
oltre alle iniziative che l'Assessorato, in collaborazione con le
associazioni di categoria, cerca di mettere in piedi per la
valorizzazione e sostegno dello sviluppo sia della parte
frutticola, ma soprattutto di quella vinicola. Grazie.
Presidente
- Grazie Assessore. La parola al Consigliere
Grosjean.
Grosjean (UVP)
- Merci Président.
Ringrazio l'Assessore per tutte le informazioni ma il problema
di base rimane l'impianto, perché se non andiamo a trovare delle
soluzioni per incrementare e recuperare le superfici viticole della
nostra regione, ahimè, diventa difficile immaginare di poter
utilizzare tutte le altre misure. Il problema è per chi non ha i
diritti dell'impianto, lei mi dice: "se uno ha già dei diritti
dell'impianto, okay, entro l'anno prossimo, li può piantare, li può
utilizzare", ma per un'azienda che non avesse diritti di reimpianto
ancora oggi non ha la certezza di quello che può fare. Purtroppo,
siamo in queste condizioni, non c'è il decreto, non c'è
l'autorizzazione, se uno tocca un pezzo di terra e si permette di
fare qualche lavoro, perde le eventuali possibilità poi di essere
finanziato. Secondo me, quindi sarebbe veramente il caso di
approfondire questo momento particolare, tutto il resto dell'anno
le iniziative...l'OCM mi sta bene, il problema rimane un attimino
adesso, perché il momento degli impianti è adesso. Adesso bisogna
ordinare le barbatelle, adesso bisogna ordinare il materiale e se
le misure del PSR saranno complicate, per non dire peggio, come
abbiamo visto con la 121, dove si chiedono dei preventivi per del
materiale...che non ci possono essere tre preventivi, parlo di
barbatelle che un viticultore magari le ha fatte fare apposta
andando a cercare quel vecchio vitigno, che magari è anche tutelato
e anche incentivato ad essere coltivato...ecco, che i problemi si
complicano, quindi è una questione di tempo e bisognerebbe proprio
riuscire al più presto a dare delle informazioni. Lei mi dice che
entro la fine del mese...terremo le antenne dritte per
capire...appena che uscirà fuori il bando, per poter fare le
richieste. Merci.
Presidente
- Grazie collega Grosjean. Punto 22 all'ordine
del giorno.
