Classificazione
ACQUE
Acque pubbliche


Resoconto integrale del dibattito dell'aula
Oggetto del Consiglio n. 1457 del 13 luglio 1995 - Resoconto
SEDUTA POMERIDIANA DEL 13 LUGLIO 1995
OGGETTO N. 1457/X Subconcessione in via di sanatoria, al comune
di Pollein di derivazione d'acqua dalla sorgente Arpisson, in
Comune di Pollein, ad uso potabile.
Deliberazione Il Consiglio
Premesso che con domanda in data 15 luglio 1992 il Comune di
Pollein ha chiesto all'Amministrazione regionale la subconcessione
in via di sanatoria, di derivare dalla sorgente Arpisson,
tributaria dell'omonimo torrente, in Comune di Pollein, mod. max
0,30 di acqua ad uso potabile.
Precisato che la domanda è corredata da relativo progetto di
consistenza in data 22.06.1993 e che la captazione dell'acqua
avviene tramite un'opera di presa edificata in cemento armato,
comprendente vasca di raccolta, vasca di decantazione, vasca di
presa e camera di manovra.
Tenuto presente che:
- Il Magistrato per il Po di Parma, con nota n. 9735 in data 19
luglio 1993, ha rilasciato il proprio nulla osta nei riguardi
idraulici per l'ammissione ad istruttoria della domanda di cui si
tratta;
- l'avviso di presentazione della domanda 15 luglio 1992 del
Comune di Pollein è stato pubblicato sul Foglio Annunzi Legali
della Valle d'Aosta n. 1 in data 05 gennaio 1994 e riprodotto nel
n. 122 della Gazzetta Ufficiale della Repubblica Italiana (foglio
inserzioni) in data 27 maggio 1994 senza dar luogo alla
presentazione di domande incompatibili e concorrenti;
- con ordinanza n. 185 in data 30 giugno 1994 dell'Assessore
regionale ai Lavori Pubblici è stato disposto il deposito della
domanda e del relativo progetto presso l'Ufficio Concessioni Acque
dell'Assessorato dei Lavori Pubblici della Regione per 15 giorni
consecutivi, decorrenti dal 13 luglio 1994 a disposizione di
chiunque intendesse prenderne visione nelle ore d'ufficio;
- copia dell'ordinanza è stata affissa per il predetto periodo
di 15 giorni all'Albo Pretorio del Comune di Pollein e copia della
medesima è stata inviata al Ministero dei Lavori Pubblici-Direzione
Generale delle Acque ed Impianti Elettrici, al Magistrato per il
Po, di Parma, alla Sezione Idrografica per il Po di Torino, al
Consorzio per la Tutela, l'incremento e l'Esercizio della Pesca in
Valle d'Aosta, all'Associazione d'irrigazione dell'Agro all'Ovest
del Sesia di Vercelli, all'Associazione d'irrigazione Est Sesia di
Novara, all'Assessorato Agricoltura e Forestazione, Servizio
S.I.D.S., all'Assessorato dell'Ambiente, Servizio Tutela
dell'Ambiente, all'Assessorato del Turismo, Ufficio
Sovraintendenza, alla 1'` Direzione del Genio militare di Torino,
all'ENEL Compartimento di Torino ed al Comune di Pollein;
- la pubblicazione presso il Comune di Pollein, come risulta dal
referto in calce all'ordinanza è avvenuta regolarmente e non ha
dato luogo alla presentazione di opposizioni od esposti.
La visita locale d'istruttoria è regolarmente avvenuta il 24
agosto 1994 ed alla medesima oltre ai funzionari dell'Ufficio
Concessioni Acque dell'Assessorato dei Lavori Pubblici, sono
intervenuti i signori: Serenelli Luca, tecnico del Comune di
Pollein e Milani Sergio, dell'Assessorato dell'Ambiente. Durante la
riunione non sono state presentate opposizioni ed osservazioni ed
il geom. Milani, ha ritenuto di non dover formulare alcuna
osservazione, trattandosi di un riconoscimento in sanatoria ed
essendo il prelievo non determinante sulla portata del torrente
Arpisson. I convenuti hanno rinunciato al sopralluogo alle località
interessate dalla derivazione in quanto a tutti conosciute e
corrispondenti di massima alle rappresentazioni grafiche di
progetto.
Rilevato che:
- l'opera di presa, ubicata a quota 1930 m.s.l.m., consiste in
un manufatto in cemento armato avente le dimensioni di mt. 15,00 x
6,50 per un'altezza media di mt. 2,80 e comprende una vasca di
raccolta, una vasca di decantazione, una vasca di presa e camera di
manovra;
- l'opera è protetta da una recinzione edificata in muro di
pietra e malta, con la parte a giorno in rete metallica tipo orso
Grill avente un perimetro di circa 131 mt e un'altezza di mt
2,00;
- dalla vasca di captazione parte la condotta adduttrice
dell'acquedotto comunale che si sviluppa per una lunghezza di circa
3350 mt superando un dislivello totale di 1200 mt. Essa è
articolata in 6 tratti di condotta in acciaio, interrotti da 6
stazioni di riduzione della pressione ed alimenta la rete di
distribuzione dell'acqua.
Richiamata la Deliberazione del Consiglio regionale n° 11 93/X
in data 22 febbraio 1995 concernente l'applicazione dei criteri
provvisori di valutazione per l'esame delle domande di concessione
e subconcessione di derivazione d'acqua ed in merito rilevato che
la captazione della sorgente Arpisson praticata da più di 25 anni
per soddisfare le necessità idropotabili del Comune di Pollein,
risulta ininfluente sul regime idraulico dell'omonimo torrente.
Rilevato, quindi, in considerazione di quanto sopra esposto
che:
1) appare evidente che la derivazione risponde allo scopo di
provvedere all'alimentazione dell'acquedotto comunale di Pollein,
essa è inoltre utilizzata a tale scopo da oltre 25 anni.
2) Le modalità di captazione e di adduzione dell'acqua sono da
ritenersi idonee e quindi tecnicamente approvabili e non di
pregiudizio agli interessi pubblici e a quelli dei terzi.
Visto infine che il Magistrato per il Po di Parma, con nota n.
16129 in data 21 dicembre 1994 ha rilevato che l'istruttoria è
stata regolarmente espletata ed ha espresso parere favorevole
all'accoglimento della richiesta di subconcessione, sotto
l'osservanza delle condizioni espresse nel sottoriportato schema di
disciplinare.
Visto lo Statuto Speciale per la Valle d'Aosta, promulgato con
Legge Costituzionale n. 4 del 26 febbraio 1948 e successive norme
di attuazione.
Vista la Legge regionale n. 4 dell'8 novembre 1956.
Visto il parere favorevole rilasciato dall'ingegnere
vicedirigente, reggente del posto di Ingegnere capo, Dirigente il
Servizio Assetto e Tutela del Territorio dell'Assessorato dei
LL.PP., ai sensi del combinato disposto dell'articolo 72 della
Legge regionale 3/1956 e successive modificazioni, e dell'articolo
21 della legge regionale 18/1980 e successive modificazioni, in
ordine alla legittimità della presente proposta di
deliberazione;
Visto il parere della III Commissione consiliare permanente.
Delibera
1) di subconcedere per la durata di anni 30 decorrenti dalla
data del decreto di subconcessione, al Comune di Pollein, giusta la
domanda presentata in data 15 luglio 1992, di derivare dalla
sorgente Arpisson, mod. max 0,30 (litri al minuto secondo trenta)
di acqua per alimentare l'acquedotto comunale;
2) di approvare l'allegato schema di disciplinare di
subconcessione;
3) di autorizzare l'emanazione del decreto di subconcessione da
parte del Presidente della Giunta regionale previa la
sottoscrizione del disciplinare da parte del legale rappresentante
del Comune di Pollein;
4) di ordinare ed accertare l'introito delle seguenti somme, da
versare presso la tesoreria dell'Amministrazione regionale:
a) Lire 450.000 (quattrocentocinquantamila) pari a mezza
annualità del canone presunto, a titolo di cauzione, ai sensi
dell'articolo 11 del T.U. 11. 12.1933, n. 1775;
b) Lire 10.000 (diecimila) pari al minimo fissato dall'articolo
3 della legge 21.12.1961 n. 1501 e per gli scopi di cui
all'articolo 7 del T.U. 11.12.1933, n. 1775, somma da introitare al
capitolo 08800 della parte entrate del bilancio preventivo della
Regione per il corrente esercizio finanziario (Gestione di fondi
per conto terzi per istruttoria domande e pratiche varie);
c) Lire 2.000.000 (duemilioni) quale somma a disposizione
dell'Amministrazione regionale (Ufficio Concessioni Acque
dell'Assessorato dei LL.PP. per spese di sorveglianza, esperimenti
di portata, collaudo, registrazione di atti eccetera , somma da
introitare al capitolo 13500 della parte Entrate del bilancio
preventivo della Regione per il corrente anno finanziario (Gestione
di fondi per conto terzi per istruttoria domande e pratiche
varie);
5) di stabilire, come specificato all'articolo 7 del
disciplinare di subconcessione, che la derivazione, in quanto ad
uso potabile, è esente da canone, ai sensi dell'ultimo comma
dell'articolo 9 dello Statuto regionale della Valle d'Aosta,
promulgato con legge Costituzionale 26 febbraio 1948, n. 4;
6) di dare atto che la presente deliberazione non è soggetta al
controllo della Commissione di Coordinamento per la Valle d'Aosta,
in quanto non compresa nelle categorie, indicate nell'articolo 8
del Decreto Legislativo 22 aprile 1994 n. 320 e di darne
esecuzione.
Disciplinare
(...Omissis...)
Presidente Qualcuno chiede la parola? Se nessuno chiede la
parola, pongo in votazione la delibera in oggetto:
Presenti, votanti e favorevoli: 27
Il Consiglio approva all'unanimità
