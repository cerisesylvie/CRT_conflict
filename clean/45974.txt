Classificazione
BENI CULTURALI



Oggetto del Consiglio n. 2540 del 7 giugno 2023 - Resoconto
OGGETTO N. 2540/XVI - Interrogazione: "Notizie in merito
all'evoluzione del possibile cambio di proprietà del Castello di
Introd".
Bertin (Presidente) -
Passiamo al punto n. 10. Risponde
il Presidente della Regione, ne ha facoltà.
Testolin (UV) -
Gli interroganti chiedono al Governo
regionale di conoscere se a oggi vi siano state evoluzioni in
merito alla questione rispetto a quanto a suo tempo è già stato
messo a conoscenza del Consiglio regionale.
Rispondendo al quesito, si conferma che c'è stata un'evoluzione
della questione relativa al Castello d'Introd. La continua e
proficua interlocuzione con i proprietari del Castello - in accordo
con l'Amministrazione comunale dove si trova il maniero - ha
portato alla possibile concretizzazione di un accordo per il
passaggio di proprietà dell'edificio storico a favore della
Regione. La volontà politica relativamente all'acquisto che oggi
esprimiamo si concretizzerà con l'inserimento dei fondi necessari
all'acquisto nella prossima variazione di bilancio riguardante il
secondo assestamento.
Presidente -
Consigliere Aggravi ne ha facoltà.
Aggravi (LEGA VDA) -
Che dire, Presidente? Parbleu.
Abbiamo avuto la risposta, attendiamo a questo punto di vedere il
prossimo provvedimento e di approfittare in quella sede, nella
discussione che ci sarà nella Commissione, per avere dei dettagli e
capire quello che è non soltanto la messa a terra della volontà
politica, ma soprattutto l'evoluzione futura di un bene importante
non soltanto per quella zona territoriale, ma in generale per il
sistema Valle d'Aosta.
