Classificazione
ENERGIA
OPERE PUBBLICHE


Resoconto integrale del dibattito dell'aula
Oggetto del Consiglio n. 1242 del 22 marzo 1995 - Resoconto
SEDUTA ANTIMERIDIANA DEL 22 MARZO 1995
OGGETTO N. 1242/X Approvazione del piano delle opere per il
ripristino delle pavimentazioni delle strade manomesse nell'ambito
del piano di metanizzazione da ammettere a contributo ai sensi
dell'articolo 1 della legge regionale 6 novembre 1991, n. 65 per
l'anno 1995.
Deliberazione Il Consiglio
- richiamata la legge regionale 6 novembre 1991, n. 65 con la
quale venivano previsti interventi finanziari a favore dei comuni
per il ripristino delle pavimentazioni delle strade manomesse
nell'ambito del piano di metanizzazione regionale;
- visto il 2° comma dell'articolo 2 della succitata legge
regionale che prevede l'approvazione del piano annuale delle opere
da ammettere a contribuzione da parte del Consiglio regionale
sentito il parere della Commissione Consiliare competente in
materia di energia;
- visto il parere favorevole rilasciato dal Dirigente della
Direzione Generale delle Finanze dell'Assessorato del Bilancio e
delle Finanze, ai sensi del combinato disposto dell'articolo 72
della legge regionale n. 3/1956 e successive modificazioni, e
dell'articolo 21 della legge regionale n. 18/1980 e successive
modificazioni, in ordine alla legittimità della presente
deliberazione;
- visto il parere della IV Commissione consiliare
permanente;
Delibera
1) di approvare il sottoriportato piano delle opere da ammettere
a contributo a favore dei comuni per l'anno 1995 per le spese
relative al ripristino delle pavimentazioni delle strade manomesse
per la realizzazione della rete di distribuzione del metano,
predisposto della "DIGRAVA S.p.A.", programmato per il 1995:
Località Ripristino Mq. Importo
Nus Bynder 3838 76.000.000
Aosta Bynder 6000 108.000.000
Aosta Lastricati 1203 154.000.000
Aosta Porfido 1000 70.000.000
Charvensod Porfido 390 24.000.000
Charvensod Bynder 4545 90.000.000
St. Pierre Bynder 8400 166.000.000
St. Pierre Tappetini 15000 96.000.000
St. Vincent Tappetini 25785 106.000.000
Totale Lire 890.000.000
2) di sottoporre la presente deliberazione al controllo della
Commissione di Coordinamento per la Valle d'Aosta, ai sensi e per
gli effetti dell'articolo 8 lettera b), del decreto legislativo 22
aprile 1994, n. 320.
Presidente Passiamo alla votazione.
Presenti, votanti e favorevoli: 24
Il Consiglio approva all'unanimità
