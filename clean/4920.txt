Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 641 del 24 novembre 1982 - Resoconto
OGGETTO N. 641/VII - CONCESSIONE DI CONTRIBUTI ALLE COMUNITA'
MONTANE ED AL COMUNE DI AOSTA PER L'ORGANIZZAZIONE DI SOGGIORNI
CLIMATICI MARINI DI PERSONE ANZIANE ED INVALIDE DURANTE LA STAGIONE
INVERNALE 1982/83. APPROVAZIONE E FINANZIAMENTO DELLA SPESA DI LIRE
116.000.000.
PRESIDENTE:
Do lettura del testo della delibera.
IL CONSIGLIO REGIONALE
- richiamata la legge regionale 20 giugno 1978, n.
47;
DELIBERA
A)
di approvare la concessione alle Comunità Montane
ed al Comune di Aosta delle somme sottoelencate, a titolo di
contributo nelle spese per l'organizzazione di soggiorni climatici
marini per anziani ed invalidi, durante la stagione invernale
1982/83:
1) Comune di Aosta £. 36.965.000
2) Comunità Montana "Mont Blanc-Valdigne" £.
6.720.000
3) Comunità Montana "Grand Paradis" £ 9.582.000
4) Comunità Montana "Grand Combin" £. 5.373.000
5) Comunità Montana "Mont Emilius" £. 15.771.000
6) Comunità Montana "Marmore" £. 16.429.000
7) Comunità Montana "Evançon" £. 12.209.000
8) Comunità Montana "Monte Rosa" £. 12.951.000
Totale £. 116.000.000
B)
di approvare ed impegnare la spesa di £ 116.000.000
(centosedicimilioni) con imputazione al capitolo del bilancio di
previsione della Regione per l'anno 1983, corrispondente al cap.
22805 del bilancio preventivo della Regione per l'anno 1982
"Contributi ai Comuni ed altri enti locali nelle spese di gestione
di servizi sociali di loro competenza";
C)
di stabilire che alla liquidazione dei contributi
ai singoli Enti si provveda a richiesta dell'Assessore alla Sanità
ai sensi dell'art. 57 della Legge regionale 7.12.1979, n. 68, su
trasmissione di idonea documentazione di spesa che non dovrà essere
inferiore all'ammontare del contributo come sopra
stabilito;
D)
di stabilire che al pagamento dei predetti
contributi si provveda con le modalità di cui all'art. 58 della
Legge regionale 7.12.1979, n. 68;
E)
di incaricare il Presidente della Associazione dei
Sindaci della Valle d'Aosta a fungere da coordinatore tra gli Enti
perché siano fissati criteri uniformi generali per la selezione
delle domande di soggiorno, sia dal lato sanitario che economico, e
per gli standards di trattamento vittuario ed alloggiativo che
debbono fornire gli esercizi alberghieri, criteri analoghi a quelli
fissati per i soggiorni 1981/82, sottoponendo tali criteri al
parere dell'Assessore alla Sanità ed Assistenza Sociale, il quale,
in caso di mancato accordo o controversie fra gli Enti, potrà
impartire direttive vincolanti al riguardo.
PRESIDENTE:
Ha chiesto di parare il Presidente della
Giunta, ne ha facoltà.
ANDRIONE - (U.V.):
In assenza dell'Assessore Rollandin
chiederei al Consiglio di votare comunque questo provvedimento per
mettere a disposizione delle Comunità Montane il più celermente
possibile le somme relative a questi soggiorni marini come ormai
avviene da diversi anni, secondo una divisione che è concordata con
le Comunità stesse.
PRESIDENTE:
Ha chiesto di parlare il Consigliere Péaquin,
ne ha facoltà.
PEAQUIN - (P.C.I.):
Noi votiamo a favore di questo
riparto per le Comunità Montane, in quanto ci pare che per il
momento questa sia l'unica strada da seguire. Volevo solo farvi
rilevare la contraddizione con la legge votata nell'ultimo
Consiglio dove si esautoravano le Comunità Montane dell'avere un
ruolo preciso nei servizi verso gli anziani. In quell'occasione
avevo chiesto come si sarebbe potuto fare ad organizzare il
servizio, visto che non esiste un'altra struttura idonea; mi era
stato detto che comunque per l'anno 1983 sarebbe stato possibile
mettere tutto a posto. Invece dobbiamo rilevare che non c'è altra
strada se non quella di rivolgersi ancora alle Comunità Montane e
credo sia stato un errore quello di togliere nella passata legge la
possibilità delle Comunità Montane come Enti gestori di questi
servizi.
PRESIDENTE:
Metto in approvazione la delibera in
oggetto.
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
