Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 76 del 27 gennaio 1983 - Resoconto
OGGETTO N. 76/VII - ACQUISTO DI UN COMPLESSO IMMOBILIARE SITO
IN COMUNE DI VERRES DI PROPRIETA' DELLA SOCIETA' FIAT ENGINEERING,
DA DESTINARE AD ATTIVITA' INDUSTRIALI. APPROVAZIONE, IMPEGNO DI
SPESA. DELEGA ALLA GIUNTA.
PRESIDENTE:
Do lettura del testo della delibera.
IL CONSIGLIO REGIONALE
DELIBERA
1°) di dichiarare che il complesso immobiliare oggetto di
acquisto da parte dell'Amministrazione regionale sarà destinato
alla realizzazione di opere di pubblica utilità.
2°) di approvare l'acquisto, per il prezzo a corpo di lire
680.000.000 (seicentottantamilioni), oltre I.V.A. degli immobili
distinti al Catasto del Comune di Verrès come segue:
(...omissis...)
3°) di approvare ed impegnare la spesa di L. 680.000.000
(seicentottantamilioni) oltre IVA finanziandola con imputazione al
capitolo 36300 del bilancio preventivo della Regione per l'anno
1982 ("Spese per l'acquisto e la costruzione di beni patrimoniali
da destinare ad interventi nel settore industriale"), che presenta
la necessaria disponibilità.
4°) di delegare alla Giunta regionale l'adozione di ogni
successivo provvedimento di esecuzione per addivenire alla
stipulazione dell'atto notarile di compravendita degli immobili di
cui si tratta e, in particolare, per la designazione del notaio
rogante, per la liquidazione delle relative spese, nonchè per gli
eventuali accertamenti circa la consistenza e l'intestazione
catastale degli immobili da acquisire.
PRESIDENTE:
Ha chiesto di parlare il Presidente della
Giunta, ne ha facoltà.
ANDRIONE - (U.V.):
Si tratta di comprare un'area
industriale ad un prezzo congruo, per la quale sono in corso dei
contatti per una parziale soluzione del problema occupazionale
della bassa Valle. La stima è di 715 milioni, il costo di 680
milioni, quindi credo siamo in regola. In più anche sotto il
profilo urbanistico abbiamo già parlato con il Comune di Verrès che
ha convocato per domani il Consiglio comunale.
L'unica cosa da dire è che acquistando questo complesso, come
già accennato prima dal Consigliere Cout, avremo un problema di 6
unità lavorative che dovranno essere trasferite. Risolveremo
contemporaneamente anche questo problema.
PRESIDENTE:
Metto in approvazione la delibera in
oggetto.
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
PRESIDENTE:
In base alle decisioni precedentemente
adottate, termina qui la trattazione degli argomenti iscritti
all'ordine del giorno. Il Consiglio è convocando per il 14.2.1983 e
in base agli argomenti che sono tuttora presenti alla Segreteria si
pensa che possa essere sufficiente un giorno solo, a meno che non
arrivino parecchi altri oggetti.
La seduta è tolta.
L'adunanza termina alle ore 19,24.
