Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3242 del 25 novembre 1987 - Resoconto
OGGETTO N. 3242/VIII - INTENDIMENTI PER LA REVISIONE DELLA
NORMATIVA DISCIPLINANTE LA PRATICA DELL'ELISKI.
(Interpellanza)
PRESIDENTE:
Do lettura dell'interpellanza presentata dal
Consigliere Sandri:
INTERPELLANZA
RICORDATO l'impegno del Presidente della Giunta a rivedere
nel corrente anno la normativa sull'eliski per ovviare ai problemi
sorti nella prima applicazione della normativa regionale;
CONSTATATO che tale attività turistica, precedentemente
svolta soprattutto sotto la forma di settimane bianche, ha assunto
il volto di quasi esclusiva attività domenicale e che la presenza
di più convenzioni per comune ha provocato oggettive situazioni di
pericolo nell'uso delle piazzuole;
EVIDENZIATO che gli Enti e le Comunità locali non hanno
ricavato da tale cambiamento che una netta riduzione dei vantaggi
economici indotti;
RITENUTO importante prevedere una limitazione di tale
attività per le interferenze con la pratica alpinistica e
scialpinistica;
PREOCCUPATO per l'assenza di iniziative da parte
dell'esecutivo regionale;
INTERPELLA
la Giunta regionale per conoscere le sue intenzioni sui temi
citati in premessa.
PRESIDENTE:
Ha chiesto di illustrare l'interrogazione il
Consigliere Sandri, ne ha facoltà.
SANDRI - (N.S.)
È già stato richiamato nello scorso
Consiglio, per iniziativa del Partito Comunista, l'impegno che il
Presidente della Giunta si era preso per la verifica della legge
sull'eliski.
Provengono da parte delle Comunità locali interessate pressanti
richieste di informazioni per sapere se effettivamente si intende
compiere questo atto di aggiornamento della normativa regionale
dell'eliski; in particolare c'è la preoccupazione, da parte di
queste comunità locali, che sempre di più l'eliski (questa è stata
sicuramente una evoluzione in seguito alla legge che abbiamo
approvato lo scorso anno) abbia caratteristiche di attività del
week-end e sempre meno di settimana bianca.
In questa maniera, dal punto di vista turistico, è un fatto che
dà molto fastidio a livello di comunità locale, in quanto
l'attività domenicale comporta per gli esercenti alberghieri
scarsissimi introiti, mentre sarebbe opportuno che, se l'esecutivo
e la maggioranza intendono continuare con questo tipo di proposta
turistica, si punti molto di più ad una attività che interessi
tutta la settimana.
L'altro problema, molto più grave a nostro parere, è che queste
comunità locali hanno la preoccupazione di incidenti o di possibili
problemi di sicurezza legati al fatto che, essendoci più
convenzioni per quanto riguarda stesse località e stessi comuni, si
possano verificare episodi di lotta per la piazzuola di atterraggio
fra le diverse società.
In questo problema indubbiamente si vuole sottolineare che c'è
stata una "vittima" da parte dell'eliski, che turisticamente aveva
il suo significato anche se forse non redditizio come altro tipo di
sci, e che è lo sci-alpinismo. I rifugi ne hanno patito in
Valgrisenche, in quanto fino a qualche tempo fa, in base alla
normativa comunale, dopo una determinata epoca, cioè febbraio,
c'era il divieto dell'esercizio dell'eliski alla domenica, quindi
c'era la possibilità di fare dello sci-alpinismo piacevole, cosa
che non è più successa negli ultimi anni, in particolare lo scorso
anno, quindi lo sci-alpinismo è morto in queste zone.
Malgrado ogni tanto ci vengano date delle assicurazioni da parte
della Presidenza della Giunta a cui poi non seguono i fatti -
peraltro questa è una cosa che abbiamo visto anche sulla legge per
l'accesso dei cittadini ai documenti regionali - allora, sul
problema dell'eliski, vogliamo sapere gli intendimenti della
Giunta.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN - (U.V.):
A propos de cette interpellation, on
a vu avec l'Assesseur compétent, pendant ces mois, toute une série
de requêtes qui ont été présentées des différentes sociétés; les
Assessorats concernés ont déjà discuté longuement sur les
propositions de modification de la loi, et, finalement, en accord
avec les Communes qui ont été consultées à ce sujet, on a trouvé
une nouvelle réglementation, qui sera présentée au Conseil dans la
prochaine séance; comme Junte, on approuvera cette loi
vendredi.
Ce n'est pas le cas d'entrer dans le mérite de cette loi que
l'Assesseur proposera et qui sera discutée au prochain Conseil,
mais avec elle on donnera une réponse à toutes ces suggestions que
M. Sandri a rappelées, c'est-à-dire l'exigence qu'il y ait de la
part de la Commune la possibilité d'évaluer quelles sont les
conditions pour donner le permis à une société ou bien à plusieurs
sociétés, selon les différentes zones. On connaît très bien la
situation de Valgrisenche, d'autres zones peuvent etre examinées
d'une façon différente.
Avec ce projet de loi, nous donnerons la possibilité d'examiner
la façon d'exploiter ce nouveau système, qui a rencontré le succès
qu'on rappelait. Je crois qu'avec une réglementation attentive on
pourrait même résoudre d'une façon particulière la question de
représenter aux gens la possibilité de rester pendant une semaine,
c'est-à-dire de pousser afin qu'il y ait cette utilisation plutôt
que seulement le vol du dimanche. L'examen qui a été fait veut
privilégier ce système par rapport aux autres que nous connaissons,
et en même temps veut le réglementer d'une façon particulière, afin
que même le ski alpin puisse etre repris en exploitant les zones
qui ont des caractéristiques particulières.
Je crois qu'il y
aura la possibilité d'en discuter au
prochain Conseil, la loi a déjà été prédisposée et vendredi sera
approuvée par la Junte régionale.
PRESIDENTE:
Ha chiesto di parlare l'Assessore al Turismo,
Urbanistica e Beni Culturali Lanièce, ne ha facoltà.
LANIECE - (D.C.):
Per quanto concerne il concetto della
legge, lo ha illustrato molto bene il Presidente. Volevo solo
aggiungere qualcosa sul fatto che l'eliski viene praticato
prevalentemente di sabato e di domenica. La maggioranza dei
fruitori di questo tipo di sci sono stranieri, i quali non vengono
di sabato o di domenica, ma prenotano per soggiorni di settimane;
infatti stanno già spingendo adesso le società per stipulare le
convenzioni per avere la garanzia di poter sciare dieci o quindici
giorni nel periodo migliore. Da quanto risulta dalle nostre
statistiche, la maggioranza dei fruitori sono stranieri che si
fermano minimo una settimana, ma generalmente anche di più.
Si dice che alcune comunità non abbiano avuto dei benefici;
questo può essersi verificato, ma dobbiamo riconoscere che
Valgrisenche - a differenza di altre comunità - in prevalenza, per
non dire quasi nella totalità, vive sull'eliski, non avendo
impianti di risalita. Per cui a Valgrisenche (ho nominato questo
comune come esempio) se non si potesse fare l'eliski, non avrebbero
la possibilità di affrontare le spese per tenere aperto un albergo
nella stagione invernale.
PRESIDENTE:
Ha chiesto di parlare il Consigliere Sandri,
ne ha facoltà.
SANDRI - (N.S.)
: Prendo atto che il Presidente della
Giunta è intenzionato ad arrivare a delle modifiche concrete della
legislazione sull'eliski, quindi rinvio le osservazioni al momento
della discussione sulla legge.
Finirei qua l'intervento se l'Assessore al Turismo non avesse
detto due cose che non stanno molto in piedi: se si reca durante la
settimana nella zona che ha citato, vedrà che gli elicotteri sono
fermi dal lunedì al venerdì, giorno in cui cominciano appena a
muoversi, per lavorare in pieno al sabato e alla domenica, con i
problemi di affollamento che dicevo. Questa preoccupazione che
citavo proviene proprio dagli albergatori della zona, quindi, per
quanto Nuova Sinistra possa avere scarsa corresponsione nel mondo
imprenditoriale, abbiamo avuto questa informazione.
Osservazioni del genere che ha fatto l'Assessore al Turismo sono
forse da rimeditare, nel senso che può anche darsi che l'eliski nel
giro di qualche mese sia regolato con legge statale, perchè in
questo senso c'è una normativa a cui dovremo adeguarci, e può darsi
che sia più restrittiva.
Spero che Valgrisenche, e poi farò due o tre esempi, possa
sopravvivere anche ad un'eventuale limitazione dell'attività
dell'eliski rispetto a come è praticata oggi. Da questo punto di
vista ci sono impianti di risalita che sono stati pagati
dall'Assessorato al Turismo che stanno per iniziare la loro
attività e che sono costati molti soldi ed hanno fatto indirizzare
un notevole numero di interpellanze all'Assessore all'Agricoltura,
che conosce il problema sicuramente più a fondo, ma soprattutto c'è
la volontà di quella comunità di percorrere altre strade. Ricordo
in particolare l'artigianato tipico, cioè prendere iniziative
legate ad una produzione tipica, che darà un reddito più sicuro e
duraturo nel tempo.
Per quanto riguarda gli alberghi, dei tre che ci sono a
Valgrisenche, uno si rifiuta di collegarsi all'eliski, perché vive
benissimo senza; gli altri due vivono con quello ma potrebbero
vivere abbondantemente con lo sci alpinismo, se fosse propagandato
meglio.
