Classificazione
ISTRUZIONE PUBBLICA
SPORT E TEMPO LIBERO



Oggetto del Consiglio n. 3706 del 6 giugno 2024 - Resoconto
OGGETTO N. 3706/XVI - Interpellanza: "Azioni per garantire
agli studenti la conciliazione di un'attività sportiva con
l'attività scolastica".
Marguerettaz (Presidente) -
Punto n. 34 all'ordine del
giorno. Per la presentazione, la parola alla collega Foudraz.
Foudraz (LEGA VDA) -
Quest'iniziativa è volta
sostanzialmente a fare una piccola ricognizione delle direttive che
avrebbero potuto applicare le istituzioni scolastiche di primo e
secondo grado della Regione a seguito di quella delibera che la
Giunta regionale aveva approvato nell'ottobre del 2022.
Cosa riguarda? Riguarda l'importanza di poter praticare lo sport
a tutte le età con un occhio di riguardo soprattutto a quelle fasce
di età che interessano gli studenti che frequentano le scuole del
nostro territorio, poiché lo sport è importante, sport equivale a
salute, poiché solitamente chi fa dello sport sviluppa comunque dei
comportamenti ispirati a stili di vita sani.
Rimarcato che l'utilizzo massiccio di strumenti tecnologici per
interagire con i propri coetanei o amicizie spesso distoglie i
ragazzi dalla volontà di praticare sport, sia che sia sport a
livello individuale, ma anche che siano sport di gruppo; constatato
che sono pervenute alla scrivente delle richieste relative alla
possibilità di attivare, in ogni istituzione scolastica di scuola
superiore di primo e secondo grado presente sul territorio
valdostano, le cosiddette "
Classes de neige
" - io le ho
chiamate impropriamente
les Classes de neige
, dalla delibera
dell'ottobre 2022 si parla di
Classes de sport
-, in virtù
di questa delibera, queste direttive se fossero adottate in tutti
gli istituti scolastici, sicuramente permetterebbero agli studenti
sportivi la possibilità di meglio conciliare gli impegni
scuola-sport; considerato che la deliberazione che ho citato va
nella direzione di predisporre un quadro di riferimento complessivo
e anche unitario come punto di partenza per permettere quindi a
tutte le istituzioni scolastiche di predisporre delle offerte
formative che sappiano valorizzare la crescita individuale del
singolo sia come studente ma sia anche come atleta, garantendo
quell'uniformità anche nelle modalità di attuazione dei progetti
delle varie istituzioni scolastiche, alla luce di quello che ho
appena esposto, io chiedo all'Assessore competente di conoscere
alcuni dati. Chiedo: "in quante e quali istituzioni scolastiche
valdostane siano state attivate "
les Classes de sport
"
(
Classes de sport
a seguito dell'adozione della delibera del
24 ottobre 2022)", quante siano state attivate nel corso di
quest'anno scolastico, quindi 2023-2024; se è a conoscenza di
quante ne verranno attivate o previste nel prossimo anno scolastico
e nel caso in cui lo sforzo fatto da parte vostra nell'ottobre 2022
di far recepire a tutte le istituzioni scolastiche quest'importante
direttiva che permette a tutti i ragazzi di conciliare la scuola
con lo sport... nel caso in cui non fosse stata presa in
considerazione da tutte le istituzioni scolastiche, quali siano
eventuali accorgimenti da mettere in campo affinché in tutte le
istituzioni scolastiche di primo e secondo grado gli studenti
possano essere trattati nello stesso modo.
Presidente -
Per la risposta, la parola all'assessore
Jean-Pierre Guichardaz.
Guichardaz J. (FP-PD) -
Grazie collega Foudraz. Lei mi
chiede: "in quante e quali istituzioni scolastiche valdostane siano
state attivate "
les Classes de neige
" nell'anno scolastico
2023-2024". Come lei ha segnalato, ormai da due anni il progetto
non si chiama più "Classes de neige", ma "
Classes de sport
"
in quanto si rivolge agli studenti che praticano tutti gli sport,
non solo quelli invernali, è proprio un'evoluzione il precedente
progetto, ha registrato un aumento significativo di adesioni, sia
nel primo, sia nel secondo ciclo d'istruzione, quindi quattordici
istituzioni scolastiche, rispetto alle nove dello scorso anno,
nelle scuole secondarie di primo grado e sette rispetto alle cinque
dello scorso anno nelle scuole secondarie di secondo grado. Le
istituzioni scolastiche secondarie di primo grado sono la Luigi
Einaudi con 50 adesioni, la Saint-Roch con 31, Luigi Barone con 39,
quindi sono distribuite proprio su tutto il territorio, la Maria
Ida Viglino con 67, la DUC con 23, Grand-Combin con 26, la Trèves
con 17, Mont Emilius 2 con 43, Reinotti 13, Mont Emilius 3 con 52,
Mont-Rose 32, San Francesco 29, Eugenio Martinet 50 e la Valdigne
61, per un totale sulle secondarie di primo grado di 533 adesioni,
sono dei numeri di cui mi sono stupito anch'io quando li ho
visti.
Nelle istituzioni scolastiche secondarie di secondo grado invece
sono state al Bérard 111, all'ISILTP di Verrès 42, all'ITPR Corrado
Gex 53, al Liceo Maria Adelaide 142, al Liceo classico artistico
musicale 65, all'Institut agricole 28 e al Liceo linguistico di
Courmayeur 92, questo di nuovo per un totale, casualmente, di 533,
lo stesso identico numero dell'altro.
Le do i dati per sport, che possono essere, secondo me, anche
interessanti a beneficio anche della stampa o comunque per capire:
lo sci alpino la fa da padrona con 291 alunni, il calcio con 145,
esattamente la metà, sci nordico 110, ginnastica 90, pallavolo 74,
pallacanestro 58, atletica leggera 52, pattinaggio 42, nuoto 33,
ciclismo 25, biathlon 25, hockey su ghiaccio 24 (interessante anche
questo dato), rugby 17, equitazione 15, tennis 14, lo snowboard 14
e poi gli altri sport in generale 37, quindi sono 1.066 studenti
che hanno aderito a questo progetto "
Classes de sport
".
Punto 2: "se nel prossimo anno scolastico 2024/2025 siano
previste ulteriori attivazioni di..."
Classes de sport
e non
Classes de neige
. Tenuto conto del numero maggiore di
istituzioni scolastiche del primo e del secondo ciclo d'istruzione
che hanno aderito quest'anno al progetto regionale "
Classes de
sport
", l'Amministrazione ha previsto di aumentare i fondi a
esso destinati, questo per poter rispondere in modo sempre più
efficace alle esigenze delle scuole. Ricordo tuttavia, come ho già
sottolineato più volte, che ogni istituzione scolastica, essendo
autonoma, può valutare quali progetti educativi proporre nella sua
offerta didattica, ma, come lei sostiene anche nelle premesse, lo
sport è proprio un luogo di valori positivi, è una palestra anche
di impegno di crescita umana ed è un mezzo indispensabile proprio
per promuovere stili di vita sani e valorizzare anche le diversità,
in questo modo, tra l'altro, favorendo anche l'inclusione e
contribuendo - questo è importante - al contrasto dell'abbandono
scolastico, quindi fa parte anche dell'azione complessiva perché,
come sappiamo, in Valle d'Aosta il problema non è indifferente.
Ricordo tuttavia, come ho già sottolineato, che le istituzioni
scolastiche sono autonome e quindi possono valutare, come le dicevo
prima, quali progetti educativi proporre nell'offerta didattica.
Sicuramente la Sovrintendenza agli studi in questi ultimi anni ha
investito in modo significativo nel promuovere l'attività fisica e
lo sport nelle scuole di ogni ordine e grado, anche attraverso
collaborazioni che si sono sviluppate negli anni con il CONI,
l'ASIVA, le associazioni del territorio con le guide alpine e con
tutta una serie di soggetti che si sono interfacciati per
promuovere lo sport nelle scuole di ogni ordine e grado. Il
progetto "
Classes de sport
" vuole favorire il connubio
quindi scuola-sport, aiutando gli studenti atleti a conciliare
entrambe le attività, sia quelle scolastiche, sia quelle sportive,
permettendo ai giovani di ottenere risultati soddisfacenti in
entrambi i settori, senza dover effettuare poi delle scelte che
portino a rinunciare all'una o all'altra attività.
Punto 3: "quali siano le azioni che si intendono adottare per
permettere agli studenti che praticano sport la conciliazione fra
scuola e sport". Questo si ricollega all'ultima considerazione che
ho fatto. In data 22 marzo si è svolto un incontro di monitoraggio
relativo proprio al progetto "
Classes de sport
" che ha
permesso sia al personale scolastico che a quello sportivo di
confrontarsi sulle azioni svolte nella prima parte dell'anno,
evidenziando in alcuni casi dei punti di forza, in altri delle
criticità, sui quali riflettere al fine di migliorare l'offerta
rivolta ai ragazzi. Posso dire quali sono i temi principali sui
quali continuare a lavorare che sono emersi anche da questo
confronto in vista, tra l'altro, anche del prossimo anno scolastico
nel quale speriamo di poter aumentare ulteriormente anche i numeri:
il primo è sensibilizzare maggiormente i tecnici, i docenti e gli
studenti atleti al rispetto di quanto previsto dalle linee guida
che sono riportate nelle
best practice
al fine di diffondere
comportamenti virtuosi nelle diverse istituzioni scolastiche e poi
semplificare, dal punto di vista amministrativo, l'iter per la
presentazione dei moduli di adesione al progetto. L'anno prossimo
quindi lavoreremo su queste due suggestioni, questi due consigli
che ci sono stati dati e cercheremo ulteriormente di venire
incontro alle esigenze degli atleti e delle scuole.
Presidente -
Per la replica, la parola alla collega
Foudraz.
Foudraz (LEGA VDA) -
Ringrazio l'assessore Guichardaz, mi
ha dato una risposta che devo giudicare veramente positiva. Anch'io
sinceramente non pensavo che ci fossero numeri così importanti e la
cosa ancora più bella è che comunque siano state ampliate o
comunque aumentate le risorse per il prossimo anno scolastico per
permettere anche una maggiore adesione a questo progetto
"
Classes de sport
". Se posso dare solo un piccolo
suggerimento, visto che probabilmente a me hanno fatto le
segnalazioni ragazzi la cui istituzione scolastica probabilmente
non ha aderito, è vero che è facoltà di ogni istituzione scolastica
proporre la sua offerta formativa, perché è nel pieno rispetto
della propria autonomia, però - dico così - se l'Assessorato
facesse una nota di
rappel
che esiste questa delibera di
Giunta che permette alle istituzioni scolastiche di siglare accordi
con vari comitati sportivi, magari facendo presente che per il
prossimo anno ci saranno risorse maggiori, magari quelle
istituzioni scolastiche - mi pare a questo punto poche - che ancora
erano restie a far partire un progetto del genere potrebbero
ripensarci.
