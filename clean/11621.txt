Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 4417 del 6 aprile 1993 - Resoconto
OGGETTO N. 4417/IX Designazione dei rappresentanti della
regione per la nomina in seno al Consiglio di Amministrazione della
Società Autostrade Valdostane S.p.A. - SAV.
Presidente
La parola al Consigliere Viérin.
Viérin (UV)
Tout en respectant le droit de la
minorité de proposer un de ses représentants, au nom de la majorité
je propose Messieurs Carlo Bionaz, Luigi Bormida, Remo Chuc, Franco
Cuaz, Ferruccio Mannini.
Presidente
La parola al Consigliere Ricco.
Ricco (DC)
Noi proponiamo la Signorina Campane
Antonia Luisa.
Presidente
La parola al Consigliere Pascale.
Pascale (PSI)
Per la minoranza noi riproponiamo Gianni
Torrione.
Presidente
La parola al Consigliere Limonet.
Limonet (DC) Solo per dichiarazione di voto. Come il Consiglio
saprà, la Democrazia Cristiana ha tenuto il Congresso domenica
scorsa; naturalmente non c'è stato il tempo di costituire gli
organi del partito per cui l'unico referente, oltre al Comitato
regionale che non ha potuto essere convocato per ragioni di tempo,
è il Segretario Politico.
Il Segretario Politico Rudy Marguerettaz, eletto direttamente
dal Congresso, con nota che ci ha fatto adesso pervenire ha pregato
il gruppo Consiliare DC di considerare, per la segnalazione di
eventuali nominativi in rappresentanza della Regione nei vari
Consigli di amministrazione, le qualità professionali dei singoli
candidati e, nel tentativo di eliminare la logica delle scelte
fatte a colpi di maggioranza, si è raccomandato di dare la giusta
considerazione alle proposte di ogni singolo Consigliere, avendo
considerato con molto dispiacere che ancora vige il vecchio
sistema. Visto dunque che nella segnalazione delle candidature
nessuna delle mie proposte o valutazioni è stata recepita, mi
asterrò da questa votazione.
Si dà atto che, dalle ore 16,56, presiede il Presidente
Bich.
Presidente
La parola al Consigliere Riccarand.
Riccarand (VA)
Qui si tratta di rinnovare la
composizione del Consiglio di amministrazione della SAV, un
Consiglio di amministrazione che è stato al centro nei mesi scorsi
di critiche che io credo giustificate per una insufficienza da
parte della SAV e quindi del suo Consiglio di amministrazione e del
suo Presidente nella conduzione della vicenda relativa al raccordo
del Gran San Bernardo.
Io credo che queste riflessioni critiche sul comportamento della
SAV dovrebbero indurre ad una modifica radicale della posizione del
Consiglio di amministrazione, evitando di riproporre persone che
già facevano parte dell'attuale Consiglio di amministrazione. Io
dunque invito il Consiglio a scegliere delle persone che siano
nuove e diverse rispetto al Consiglio di amministrazione uscente.
Propongo la candidatura di Ricci Emilio che compare fra i possibili
candidati.
Presidente
Procediamo quindi alla votazione per
appello nominale.
Esito della votazione:
Presenti: 29
Votanti: 28
Astenuti: 1 (Limonet)
Schede valide: 28
Hanno riportato voti:
- Bionaz Carlo: 23
- Chuc Remo: 23
- Bormida Luigi: 22
- Cuaz Franco: 22
- Mannini Ferruccio: 14
- Campane Antonia Luisa: 11
- Torrione Gianni: 7
- Ricci Emilio: 6
Presidente
Per la designazione era necessario
ottenere il 50 percento più uno dei voti quindi, essendo i votanti
28, erano necessari 15 voti. Pertanto i designati dal Consiglio in
prima votazione sono: Bionaz, Bormida, Chuc e Cuaz. Per le altre
due designazioni è necessario ripetere la votazione, tenendo conto
dell'accordo politico che ritiene opportuno designarne uno anche
per la minoranza.
Invito pertanto i consiglieri a votare. Saranno nominati coloro
che hanno ottenuto il maggior numero di voti perché in questo caso
non è più prevista la maggioranza assoluta dei votanti.
Visto che stiamo preparando le schede ricordo le altre
designazioni: Mannini, Campane, Ricci Torrione.
Il Consigliere Beneforti ha chiesto la parola.
Beneforti (DC)
Noi confermiamo Campane.
Presidente
Il Consigliere Pascale ha chiesto la
parola.
Pascale (PSI)
Visto che c'è la conferma democristiana,
c'è anche la conferma socialista; noi riproponiamo
Torrione.
Presidente
Si prenda atto che il sottoscritto non fa
alcuna designazione. Possiamo votare.
Esito della votazione:
Presenti: 29
Votanti: 28
Astenuti: 1 (Limonet)
Schede valide: 28
Schede bianche: 1
Hanno riportato voti:
- Mannini Ferruccio: 21;
- Campane Antonia Luisa: 19;
- Ricci Emilio: 5;
- Torrione Gianni: 4;
- Umbertalle Vincenzo: 1
Presidente
Con questa votazione viene completato il
Consiglio di Amministrazione della SAV con i nomi del Signor
Mannini e della Signorina Campane.
