Classificazione
ENTI LOCALI
Comuni
PARTECIPAZIONE E INIZIATIVA POPOLARE
Referendum e iniziativa popolare


Resoconto integrale del dibattito dell'aula
Oggetto del Consiglio n. 789 del 6 luglio 1994 - Resoconto
OGGETTO N. 789/X - Presa d'atto della petizione per risolvere la
situazione dei lavoratori precari assunti con contratti di
"Progetto obiettivo" presso vari enti locali della regione".
Petizione - Al signor presidente del consiglio regionale
presidenza del consiglio
piazza Deffeyes - Palazzo regionale - Aosta
Con la presente petizione si intende richiamare la Vs.
attenzione sul problema che riguarda un gruppo di lavoratori
precari occupati nei vari comuni della regione Valle d'Aosta.
Si tratta infatti, di circa 150 giovani, prevalentemente
diplomati e laureati, assunti a tempo determinato ai sensi della l.
554 del 29 dicembre 1988.
Tali assunzioni, denominate "Progetto obiettivo", hanno la
finalità di ovviare ad effettive carenze di personale contenuto nei
vari enti locali e di poter adempiere più completamente ai compiti
istituzionali legati alle esigenze dei cittadini.
Il periodo di tempo trascorso per queste assunzioni è fissato
dall'articolo 7 comma 6 della l. 554/88 e prevede un contratto ad
un anno prorogabile nel tempo. I giovani, titolari di tali
contratti hanno eseguito dall'assunzione ad oggi il lavoro con il
massimo impegno possibile, acquisendo una preziosa esperienza sulle
procedure e le modalità di lavoro degli enti locali, esperienza
però scarsamente valutata nel mondo del lavoro.
Purtroppo la promulgazione della l. 236 del 19 luglio 1993 (che
ha convertito, con modifiche al d.l. 148 del 20 maggio 1993 "sugli
interventi urgenti per l'occupazione pubblica") ha radicalmente
cambiato la situazione, precludendo la possibilità di prolungare i
contratti a tempo determinato, non oltre la data del 20 luglio
1994.
L'applicazione di tale norma comporterà il duplice inconveniente
(e forse più di un duplice inconveniente) di non consentire
l'ultimazione dei lavori iniziati dai "precari" e di far rifluire
questi ultimi nel "mare magnum" dei disoccupati, con scarsissime
possibilità di rioccuparli, dato le condizioni "avverse" del mondo
del lavoro.
Andrebbero, per di più, valutate anche le conoscenze e le
referenze maturate dai lavoratori stessi nelle attività svolte
presso le varie amministrazioni.
Di fronte a tale situazione, nasce e prende corpo il
coordinamento regionale "Progetto obiettivo", per offrire una voce
comune a comuni problemi di una minoranza di persone, che pur
informandosi ancora non riesce ad ottenere alcun tipo di
risposta.
Consapevoli che l'amministrazione regionale, tradizionalmente ha
sempre affrontato le varie problematiche nel mondo del lavoro,
comprese le situazioni riguardanti piccoli gruppi di persone in
difficoltà, ci rivolgiamo a codesto spettabile ente e soprattutto,
nella figura del presidente della giunta regionale, per una
auspicabile soluzione del problema.
Con la presente, quindi, diamo una voce alle nostre esigenze,
informandola di quelli che sono i gravi problemi ai quali andremo
incontro.
Inoltre, ma non per ultimo, l'amministrazione regionale, in
quelle che sono le sue competenze legislative, rimane l'ultima
speranza che abbiamo... prima del licenziamento e della conseguente
disoccupazione.
Ci permettiamo di presentarle delle proposte:
1- secondo il parere di chi scrive, la R.A.V.A., che con la l.
costituzionale del 23 settembre 1993 n. 2 articolo 1, ha acquisito
maggiori competenze in materia di ordinamento degli enti locali;
quindi con propri provvedimenti ora potrebbe disporre il
prolungamento dei contratti di "Progetto Obiettivo", attualmente in
servizio fino all'espletamento di futuri concorsi pubblici negli
enti interessati;
2- far giungere, alla loro scadenza eventuale (un anno
prorogabile a due), i contratti a termine denominati "Progetto
Obiettivo".
Si fa presente che qualsiasi altro intervento favorevole alla
nostra posizione sarebbe da tutti noi accolto positivamente.
Con la presente, cogliamo inoltre l'occasione per proporre alla
SV un eventuale incontro con tutti i "Progetto Obiettivo" della
Valle d'Aosta o alcuni suoi rappresentanti.
Distinti saluti
Aosta lì 13 aprile 1994
Coordinamento "Progetto Obiettivo" V.d.A.
Presidente -
Ha chiesto la parola il Consigliere
Linty.
Linty (LN) -
Nel passato lavoro mi trovavo nella
legge 554/88 che ha istituito questi "progetto obiettivo" e con
piacere ho letto la relazione che è arrivata dal Servizio rapporti
enti locali, che fa sufficientemente chiarezza circa le
preoccupazioni esposte da questi dipendenti, che pensavano che con
la data del 20 luglio veniva meno il loro posto di lavoro.
Pur conscio di due sostanziali argomenti: il primo è quello che,
come dice questa relazione, con la legge 142 è stata data ampia
autonomia alle amministrazioni degli enti locali, quindi possono
disporre o meno delle proroghe su questi "progetti obiettivo"; il
secondo è quello che occorre analizzare il discorso dell'entrata in
ruolo di questi dipendenti per cercare di non generare delle
discriminazioni, cioè non far sì che magari alcuni dipendenti siano
stati assunti con concorsi faraonici e gli altri invece possano
avere una qualsiasi agevolazione; chiederei se, pur rispettando la
volontà degli enti locali, fosse possibile dare, e mi rivolgo al
Presidente della Giunta come primo rappresentante della regione,
un'indicazione di massima, tenendo conto che poi le singole giunte
comunali possono operare come meglio credono, per arrivare, là dove
ce ne sia la necessità e la disponibilità finanziaria, a prorogare
questi "progetti obiettivo", ma finalizzando l'operazione ai
concorsi che questi enti devono bandire per poterli assumere di
ruolo là dove ci sono i posti in pianta organica e a tentare di
iniziare una regolarizzazione delle assunzioni negli enti
locali.
Dai discorsi che si erano fatti su questa nuova competenza che
ha oggi la regione, c'era anche questo desiderio, cioè quello di,
nel limite del possibile, frenare le assunzioni fuori ruolo che
vanno avanti ormai da parecchi anni e costano parecchi soldi agli
enti locali, magari collocandoli in ruolo e garantendo così una
forza lavoro all'ente di appartenenza più stabile nel tempo.
Presidente -
Ha chiesto la parola il Presidente
della Giunta, Viérin Dino.
Viérin D. (UV) -
Suite à la présentation de cette
pétition, au mois de mai dernier nous avons eu une rencontre avec
les signataires au cours de laquelle nous avons souligné les
compétences respectives de l'Administration régionale et des
collectivités locales quant aux décisions qui devront être prises à
cet égard.
Nous leur avions manifesté notre volonté d'intervenir avec la
loi que le Conseil par la suite a approuvée, pour permettre aux
collectivités locales de suivre les procédures de l'Administration
régionale pour résoudre leurs problèmes de effectifs et donc
également de ces personnels, dans l'attente de présenter ce projet
de loi organique qui devrait mettre en application, concrètement,
cette compétence qui a été reconnue à la région.
Nous avons également partagés leurs requêtes, que M. Linty vient
de rappeler, à savoir la nécessité que toutes ces mesures servent à
stabiliser leurs rapports de travail qui, jusqu'à présent, ont eu
une nature transitoire.
Il y avait donc deux exigences: l'une - et d'après la loi
régionale et surtout, aussi, d'après le décret-loi du 15 juin 1994
- de reporter l'échéance du mois de juillet et donc donner une
réponse immédiate, de façon à ne pas interrompre leur activité;
l'autre - sur la base des dispositions établies par l'Etat - de
lancer les concours, de façon à ce que ce personnel puisse être
titularisé à l'intérieur de l'administration d'appartenance, sans
préjudice évidemment des conditions qui ont été rappelées,
notamment celles de la disponibilité financière.
Je partage en tout cas les remarques qui ont été formulées et,
lors des réunions que nous aurons avec les collectivités locales,
nous leur demanderons d'appliquer dans ce sens et avec ces
finalités ces mesures.
Presidente -
Il Consiglio è chiamato a prendere
atto.
Il Consiglio prende atto della petizione e della
documentazione ad essa relativa.
