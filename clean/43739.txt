Classificazione
AGRICOLTURA



Oggetto del Consiglio n. 917 del 6 ottobre 2021 - Resoconto
OGGETTO N. 917/XVI - Interpellanza: "Strategie per il
sostegno futuro dell'agricoltura valdostana e di
montagna.".
Bertin (Presidente) -
Punto n. 22 all'ordine del giorno.
Per l'illustrazione, ha chiesto la parola il consigliere Planaz, ne
ha facoltà.
Planaz (LEGA VDA) -
Come anticipato dal collega Jordan,
abbiamo presentato questa iniziativa per cercare di capire o andare
a individuare delle strategie per il futuro per affrontare la
situazione agricola di questo momento, ma anche per cercare di
capire un pochettino cos'è che ci ha portato al giorno d'oggi ad
avere un'agricoltura come la nostra di montagna, un'agricoltura
eroica, sembra quasi che debba sopportare tutte le difficoltà e che
non ci sia uno sbocco per uscire fuori da questa crisi che crea sia
dal punto di vista del mercato ma anche dal punto di vista del
sostentamento e del mantenimento del territorio un continuo non
evolversi. Forse dobbiamo guardare un po' anche le realtà fuori
dalla nostra regione, ma non troppo, e da qui vorrei partire e
andare un attimo anche un po' indietro negli anni per arrivare poi
a tirare delle conclusioni per questo momento e questo eventuale
futuro che speriamo sia un po' più propenso...
Per quanto riguarda la viticultura e
(incomprensibile)
,
non possiamo forse lamentarci più di tanto, anche se la parte di
territorio impegnata da queste colture è molto più contenuta, e per
questo non me ne vogliano i viticoltori e qualsiasi persona che
coltiva il terreno in Valle d'Aosta, perché, come spesso
ricordiamo, è un'agricoltura di montagna eroica e a volte perfino
molto, molto faticosa da portare avanti. Mi soffermerei un
pochettino di più sull'ambito zootecnico e qui vorrei fare un passo
indietro visto che nell'ultima iniziativa che avevo presentato
l'Assessore aveva dichiarato così erroneamente: "forse era meglio
una volta", forse era meglio una volta per alcuni aspetti che
adesso andrò a elencare. Se andiamo un pochettino indietro nel
tempo prima di entrare nel mercato comune, prima che si avviasse
tutta la politica agricola comune e andiamo ad analizzare il
mercato di allora, noi vediamo che a quei tempi - parlo degli anni
Novanta antecedenti al periodo dell'entrata dell'euro - c'era una
remunerazione del latte a un prezzo - allora era retribuito in lire
- che corrisponde ai 50-60 centesimi di adesso. Dall'altra parte se
andiamo a confrontare il costo sia dell'energia ma anche delle
materie prime necessarie per andare a produrre questo prodotto,
vediamo che il gasolio addirittura allora costava la metà di quanto
costa oggi: costava meno di un litro di latte, perché un litro di
latte costava 1.000 lire, il gasolio dalle 600 alle 800 lire. La
stessa cosa accadeva anche per le materie prime, lasciamo stare in
quest'ultimo periodo in cui tutte le materie prime stanno balzando
all'impazzata in aumento, ma se noi paragoniamo allora ad oggi, ci
sono degli aumenti delle materie prime di 30 euro e questo dovrebbe
far già pensare perché una volta era meglio: perché già il prodotto
che le aziende agricole valdostane ricavavano era molto meglio
remunerato rispetto ad adesso.
Lasciamo poi anche stare tutto l'aspetto burocratico e tutte le
regole europee, però, secondo me, se vogliamo cercare di dare una
linea per il nostro comparto agricolo valdostano e soprattutto per
quello zootecnico, che è da anni che soffre, bisognerebbe
cominciare a creare una linea futura e porsi degli obiettivi per
riuscire ad andare a tamponare tutte quelle difficoltà che devono
affrontare le aziende agricole al giorno d'oggi per andare avanti.
Non bisogna sottovalutare anche l'aspetto del ricambio
generazionale e questo è un aspetto molto delicato. Anche stamani
mattina, quando si è illustrato il piano strategico, molti punti
del piano strategico vanno a parlare di territorio, di agricoltura
e di tutto quello in cui consiste il nostro territorio,
praticamente l'importanza di sostenere anche le attività principali
di montagna, perché poi se abbiamo dei cali demografici nei piccoli
Paesi, non bisogna dimenticare che, se vogliamo far restare le
famiglie e le persone nei Paesini rurali un po' più isolati,
bisogna ammettere che dopo il turismo e il commercio una delle
attività principali è proprio l'agricoltura, perché l'attaccamento
dell'azienda e di chi ci lavora in quel territorio... Come si può
ben capire, è importante fare in modo che queste aziende non
abbandonino il territorio e, visto che parliamo di aziende di
montagna, bisognerebbe capire il contenuto, le dimensioni di queste
aziende e le difficoltà che oggi incontrano quando si immettono sul
mercato sia con i prodotti ma anche per andare ad affrontare tutto
l'aspetto burocratico, perché se noi andiamo a vedere le aziende di
pianura fuori dalla nostra regione con tutte le difficoltà che
hanno, seppur a prima vista sembra che il prodotto sia meno pagato,
però, dall'altro canto, hanno altre produzioni con meno difficoltà,
non hanno tutte le regole rigide che detta il lavorare in montagna.
È per questo che ho presentato questa interpellanza per capire e
per conoscere quale sia la linea politica e le azioni che si
intendono intraprendere per sostenere il futuro dell'agricoltura
valdostana e soprattutto di montagna, perché, come si dice, c'è la
politica agricola comune, forse bisognerebbe pensare a una politica
agricola di montagna che differenzi le difficoltà e attui delle
strategie per andare a compensare ciò che la politica agricola
comune forse non riesce ad affrontare.
Presidente -
Per la risposta, la parola all'assessore
Sapinet.
Sapinet (UV) -
Grazie, collega Planaz, per questa
iniziativa, un'iniziativa che ci permette di fare il punto; una
sfida, è una sfida sicuramente non facile quella di adattare un
sistema a un mondo che cambia, ahimè, non sempre in meglio, forse.
Ha espresso dei concetti assolutamente corretti, la difficoltà che
c'è in questo mondo, i prezzi delle materie prime che aumentano, la
difficoltà legata anche a un certo spopolamento del territorio,
quindi una sfida che dobbiamo affrontare all'interno della nostra
Regione, ma anche con uno sguardo alle opportunità che l'Europa e
l'Italia ci propongono. Un sostegno all'agricoltura valdostana e
giustamente come ha detto a quella montana della nostra regione non
potrà non tenere conto degli indirizzi strategici che l'Unione
europea ha delineato per il prossimo periodo di programmazione,
quindi un 2023-2027, una sfida che implica una ridistribuzione di
competenze e ruoli tra Unione europea, Stato, Istituzioni regionali
e locali, quindi vari sono gli strumenti finanziari a nostra
disposizione: i fondi
Next Generation
, il PNRR e altri
ancora di cui abbiamo già parlato in varie iniziative.
In merito alla nuova PAC 2023-2027, le strategie possibili e le
azioni che più direttamente interessano i nostri territori, sono
quindi il promuovere un settore agricolo intelligente, resiliente e
diversificato e il rafforzare la tutela dell'ambiente e l'azione
per il clima e contribuire al raggiungimento degli obiettivi
dell'Unione in materia di ambiente e clima e rafforzare il tessuto
socio-economico delle aree rurali.
Abbiamo di fronte a noi un periodo transitorio, lo abbiamo già
illustrato in III Commissione, è il periodo 2021-2022, quindi con
la modifica del PSR, com'era già stata presentata, e la
ridistribuzione di queste risorse... quindi queste aggiuntive su
varie misure, misure che vengono rifinanziate, in particolar modo
questo nell'immediato, dunque parliamo di 2021-2022, un sostegno
sulla 411, ("Sostegno agli investimenti delle aziende"), poi la
misura 421 ("Trasformazione e commercializzazione dei prodotti
agricoli"); altre misure finanziate, questo sempre nel breve
termine, la misura 641 ("Investimenti nella creazione e nello
sviluppo di attività agrituristiche"), per poi proseguire con i
fondi aggiuntivi del quadro finanziario pluriennale e il
finanziamento dei bandi delle misure a superficie. Poi dotare di
nuove risorse la misura
Leader
, la dotazione aggiuntiva
servirà a sostenere l'esecuzione degli interventi nell'ambito della
strategia di sviluppo locale, i cosiddetti "GAL" che stanno dando
delle opportunità interessanti sul nostro territorio. Poi
l'obiettivo
Next Generation
concernente la ripresa
resiliente, sostenibile e digitale volta a contrastare l'impatto
della crisi del Covid con all'interno anche le previsioni per un
finanziamento per la misura 412, ovvero "Sostegno agli investimenti
nelle aziende agricole dei giovani agricoltori". Questo sul breve,
poi un percorso che ci porta verso una programmazione, come abbiamo
detto, una programmazione 2023-2027 dove alcune iniziative hanno
già preso il via. Nel 2019, ad esempio, l'Autorità di gestione ha
condotto consultazione pubblica sulla nuova PAC attraverso un
questionario
on-line
per percepire il pensiero delle diverse
categorie rappresentative della nostra collettività, così anche nel
2020 un nuovo questionario on-line solo per gli agricoltori con le
risposte che sono in fase di elaborazione. Queste sono iniziative
che ci sono state richieste e sono state portate avanti.
Sarà quindi strategico riuscire a lavorare congiuntamente alle
altre Regioni per garantire una massima connotazione regionale,
questa è anche la grande sfida che stiamo portando avanti oggi con
le altre Regioni per capire fin dove le Regioni potranno spingersi
nella scrittura del nuovo PSR, tenendo conto appunto delle priorità
della nostra Regione, così come dei principi espressi nel Documento
di economia e finanza regionale 2021-2023, che vanno anche comunque
nella direzione auspicata dalla Convenzione delle Alpi, quindi il
supporto al settore zootecnico in collaborazione con le
associazioni di categoria AREV e ANA.Bo.Ra.Va. con un confronto
continuo; la valorizzazione e l'incentivazione del mantenimento dei
territori di alta montagna con la pratica di alpeggio; la misura
Monticazione con il suo rilancio, il suo mantenimento, ma
soprattutto anche con le sfide legate a tutto quello che ruota
intorno alla pratica della monticazione; il supporto ai consorzi di
miglioramento fondiario per favorire la valorizzazione dei paesaggi
alpini e il mantenimento del territorio - abbiamo dei bandi che
vanno nella direzione di sostenere e aiutare nelle manutenzioni
ordinarie -, è chiaro che abbiamo anche tante opere da completare
per favorire il recupero di questo territorio; la diversificazione
in agriturismo, quindi incentivare la multifunzionalità
dell'agricoltura di montagna verso obiettivi trasversali, un primo
passo è stato fatto con la legge da voi proposta sull'agricoltura
sociale, un passo importante che rappresenta una parte poi di
quella che sarà la legge di diversificazione in agricoltura e
agriturismo, che speriamo di riuscire a portare a termine con la
fine di quest'anno o l'inizio del prossimo; rafforzare il ruolo
dell'
Institut agricole régional
per riportarlo al centro del
mondo agricolo valdostano, sia per il settore zootecnico, sia per
il settore vitivinicolo, qui alcune iniziative anche di
valorizzazione per la parte della Bassa Valle che sulla viticoltura
forse fa un po' più fatica; poi promozione e commercializzazione,
lo ha detto bene, il tutto passa attraverso il prezzo dei prodotti
e la loro valorizzazione, un primo passo che dovremo continuare,
quello appunto della misura
voucher
, una misura che
intendiamo sicuramente rendere strutturale e della quale poi
parleremo anche nell'iniziativa successiva; poi giovani e
sburocratizzazione, si parla spesso di sburocratizzazione, è una
grande sfida, dobbiamo anche preparare le aziende a essere pronte a
rinnovarsi perché spesso proponiamo dei percorsi per
sburocratizzare ma non sempre magari chi li riceve è formato e
pronto ad accoglierli, quindi contrastare il fenomeno
dell'abbandono delle aziende agricole, specialmente nella media
montagna, e premiare con un sistema incentivante, più che
sanzionatorio, il contrasto al degrado e la loro giusta
collocazione nel contesto paesaggistico e turistico valdostano.
Tutto questo potrà, per quel che riguarda il settore zootecnico,
essere portato avanti con i lavori del tavolo tecnico
lattiero-caseario dov'è chiaro che la sfida è quella legata, come
ha detto lei, al discorso del prezzo del latte, alla valorizzazione
dei prodotti, e poi sostenere e sviluppare le nuove realtà che in
queste settimane stanno prendendo vita, quindi un consorzio
ad
hoc
VdA per la viticoltura, o altre iniziative come il
Consorzio ortofrutticolo che ci dicono che c'è una certa voglia di
mettersi in gioco, azioni che saranno portate avanti ovviamente
condividendo i ragionamenti con la Commissione competente.
Concludo ribadendo che in un momento comunque di scarsità di
risorse - lo stiamo vedendo in questi giorni nei lavori legati al
bilancio di previsione - dobbiamo far leva sulle risorse
cofinanziate, in Valle d'Aosta circa il 17 percento del PSR,
risorse che ci permettono di moltiplicare i nostri sforzi, le
risorse proprie di cui disponiamo serviranno a definire le
specificità del nostro territorio. Sono in corso anche periodici
incontri con gli Assessori competenti, con il ministro
dell'agricoltura Patuanelli. Non nascondo che non è facile arrivare
a una convergenza su alcuni temi delicati e a una concretezza che
porti alle definizioni delle prime bozze del piano sviluppo rurale
nazionale, ma certamente i prossimi incontri già calendarizzati
porteranno a confronti più precisi e dettagliati. Su questo tema,
come già ricordato in altre occasioni, esiste una certa sinergia
tra le Regioni dell'arco alpino al di là degli schieramenti
politici e in particolare una proficua e interessante
collaborazione con la Regione Piemonte ci sta già dando dei
risultati su vari
dossier
.
Presidente -
Per la replica, ha chiesto la parola il
consigliere Planaz.
Planaz (LEGA VDA) -
In risposta alla domanda che avevo
fatto - ne avevo solo fatta una - mi aspettavo qualcosina di
diverso che la solita illustrazione di tutte le misure che sono
attive o che si sta lavorando... perché, in base all'analisi che
stiamo facendo, continuiamo a dare delle misure che non vanno, non
sono efficienti nella crisi o nella produzione e nella tutela dei
nostri prodotti. Se lei era attento a quello che le ho detto prima
sulla produzione, se paragoniamo agli anni indietro, che erano anni
virtuosi anche dal punto di vista dei contributi, anche se non
erano provenienti dall'Unione europea e dallo Stato... però già il
prodotto in sé stesso aveva un valore e dovrebbe essere questo che
ci fa pensare o creare qualcosa per proteggere, perché se noi
vogliamo un bel mantenimento del territorio... ci guardiamo attorno
e al posto dei vigneti vediamo i boschi, invece i vigneti ci
regalano un panorama unico, ha citato quelli della Bassa Valle,
sono uno spettacolo per chi entra nella nostra Valle, però, dal
punto di vista lavorativo, ad oggi sono quelli meno comodi. Di
questi esempi ne potrei fare a migliaia e noi dovremo lavorare e
capire, andare a indirizzare le aziende intanto a produrre un
prodotto degno della nostra Regione e che rappresenti bene la
nostra Regione fuori anche dal nostro territorio, fuori dai nostri
confini.
Le misure a superficie che ci vengono imposte così brutalmente
dall'Unione europea non sempre sono efficienti per andare a
tutelare o andare ad aiutare chi veramente produce, chi veramente
fa fatica, ricordo che anche per chi pulisce... ormai uso la parola
"pulisce", voglio che faccia riflettere un po'... perché prima il
fieno prodotto anche a mano in certi terreni della Valle era una
risorsa, oggi se si fa il conto delle ore che si passano a
produrre, a pulire, a sfalciare questo terreno in pendii a mano, è
più un costo che un ricavo, perché se si fa il conto di quanto
costa il fieno fuori dalla nostra regione o anche nella nostra
regione dove la meccanizzazione non può essere effettuata su tutti
i campi, è normale che se queste persone, queste aziende noi le
aiutiamo, è anche un po' come una sorta di mantenimento del
territorio ma anche, per non metterla proprio tutto
sull'agricoltura, come un atto eroico del mantenimento di queste
località e anche un'attrazione turistica per chi viene e dice: "qua
fanno ancora qualcosa a mano perché non possono neanche farla con i
macchinari". Sarebbe un'opportunità in più per far conoscere la
nostra realtà, le difficoltà della nostra realtà, perché oggi anche
con i
social
spesso siamo così "illustrati" come persone che
forse non hanno abbastanza a cuore il territorio e magari
sottovalutano anche tutte le difficoltà che ci sono a mantenerlo
perché manca anche un po' la conoscenza. Se noi facciamo conoscere
bene fuori dalla nostra regione quali sono le nostre difficoltà,
forse abbiamo anche un pochettino più facile, eventualmente quando
non sono sufficienti le entrate dei prodotti, andare a incentivare
queste attività, che sono veramente in difficoltà però che sono
anche indispensabili per il mantenimento della nostra regione.
