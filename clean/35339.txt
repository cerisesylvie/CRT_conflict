Classificazione
DIRITTO ALLO STUDIO



Oggetto del Consiglio n. 2843 del 20 febbraio 2013 - Resoconto
OGGETTO N. 2843/XIII - Interpellanza: "Individuazione di
iniziative finalizzate ad accogliere e ospitare gli studenti
universitari, in attesa della realizzazione del campus
universitario".
Presidente -
Ha chiesto la parola il Consigliere
Segretario per l'illustrazione, ne ha la facoltà.
Rigo (PD)
- Grazie Presidente.
Se il progetto del polo universitario di Aosta è una scelta di
importanza strategica, come abbiamo detto negli ultimi Consigli
regionali; se per uscire dalla crisi, uno dei modi è quello di
affrontare il nesso fondamentale tra il sapere e lo sviluppo; se è
vero che le emergenze
, "se non affrontate immediatamente,
condurranno ad una crisi irreversibile"
,
come ha scritto
il 30 gennaio scorso il CUN, che è il Consiglio Universitario
Nazionale, allora forse è il momento che la questione del futuro
dell'Università della Valle d'Aosta diventi una questione politica
di primo piano e non più solo una delle tante problematiche in capo
a funzionari, dirigenti e singoli amministratori.
Il CUN - non un gruppo di facinorosi, ma l'organo che
rappresenta il mondo accademico: rettori, professori, ricercatori e
studenti - afferma che l'Italia è negli ultimi posti tra i Paesi
OCSE per investimenti nella conoscenza. Negli ultimi 10 anni sono
crollate le immatricolazioni: 50 mila studenti in meno e in soli
sei anni si è ridotto del 22 percento il numero dei professori. Il
precariato dilaga e i posti di dottorato di ricerca sono stati
tagliati. L'Università è una cosa che è stata creata in Italia, a
Bologna per la precisione, intorno alla fine dell'XI secolo; e, a
quanto pare, oggi è in Italia che comincia a morire. Al suo nascere
era un'associazione di studenti che stipendiavano dei giuristi per
imparare da loro cosa fosse il diritto romano. Le autorità
politiche elaborarono norme speciali per attirare e ospitare gli
studenti, costituitisi in corporazione. Quella che nacque così
dall'intreccio fra iniziativa privata e riconoscimenti pubblici -
ne abbiamo parlato la volta scorsa - divenne una forza
straordinaria, un agente di crescita sociale, culturale e
economica. Oggi il Paese che le ha dato origine soffre di una
malattia dai molti e gravi sintomi. Nel paesaggio delle 100
università si muove una popolazione studentesca delusa e le
famiglie non ce la fanno più e, soprattutto, non vedono la ragione
di investire, in una direzione senza sbocchi certi, i risparmi di
pensioni e salari oggi taglieggiati. Il CUN parla di bilancio
disastroso che impone a tutti una domanda: che cosa si intende fare
per l'università italiana? Se questa è la situazione dobbiamo, a
nostra volta, domandarci con quali obiettivi, con quali linee di
intervento possiamo promuovere le attività della nostra università
e prepararci così al meglio quando potremo disporre del
campus
e dello studentato nell'area della Caserma ex
Testafochi.
Anche se questa legislatura si concluderà tra poche settimane
non possiamo esimerci dal disegnare le strategie di intervento dei
prossimi anni. Insomma, Presidente, noi dobbiamo riuscire, da una
parte, a dare fiducia, a dare speranza alle famiglie e agli
studenti che la laurea conquistata in Valle d'Aosta non è solo il
raggiungimento di un obiettivo, ma un'opportunità per la loro
occupabilità - e in questo senso, Presidente, sarebbe utile poter
disporre di strumenti di monitoraggio sulle carriere degli
studenti, gli abbandoni, ma anche la loro riuscita nel mondo del
lavoro - e, dall'altra, a trasmettere, alle potenziali matricole,
il messaggio che l'attività e i servizi offerti dal nostro piccolo
ateneo sono un valore aggiunto del diritto allo studio.
L'Università della Valle d'Aosta offre infatti una dimensione
ottimale per lo studente: aule, laboratori, computer, supporto dei
docenti e dei servizi, tasse contenute, borse di studio. Questa
situazione certo favorisce le ragazze ed i ragazzi valdostani che
vogliono proseguire negli studi, ed infatti molti sono coloro che
frequentano corsi di laurea anche se hanno già un lavoro. Ma il
futuro polo universitario non potrà essere valorizzato se ci
limitassimo al bacino potenziale della Valle d'Aosta. Ed allora
bisogna incrementare il numero di studenti provenienti da fuori
Valle, aumentando anche la quota dei neo-immatricolati.
Ma al di là delle attività messe in campo in questi anni nei
piani dedicati proprio all'orientamento e alla promozione, la
campagna acquisti insomma che fa ogni università, dobbiamo
contrastare almeno tre rilevanti handicap: difficoltà nei
trasporti, carenza di alloggi e scarsa - almeno quella che io
conosco -, inesistente promozione del protagonismo giovanile. La
tematica dei trasporti la salto a piè pari non certo perché di
secondaria importanza, ma perché è un argomento, diciamo così,
ampiamente dibattuto. La casa e il protagonismo giovanile sono
invece due temi che, se affrontati con serietà - questo non vuol
dire che il trasporto non deve essere affrontato con serietà -, con
convinzione e con un po' di soldi, possono diventare, a mio modo di
vedere, due
atouts
utili per aumentare significatamente il
numero delle matricole non valdostane. Per quanto conosco la realtà
urbana e quella della
plaine d'Aoste
sono sicuro che, con
un'azione concertata tra Università, Regione, Comuni e società
civile, prendendo in esame anche situazioni provvisorie, in attesa
dello studentato, sia possibile reperire un sufficiente numero di
alloggi o di camere, che rappresenterebbero così una positiva
novità per la campagna acquisti dell'ateneo per il prossimo anno
accademico. E perché non presentare ai potenziali studenti anche la
possibilità di - tra virgolette - "vivere la Valle d'Aosta",
incoraggiandoli a sfruttare le bellezze, le risorse e le occasioni
offerte dal territorio. L'Università, grazie alla sinergia
dell'intera comunità, potrebbe offrire loro agevolazioni e servizi
in campo culturale, artistico, turistico e sportivo, diventando
così, per i giovani di tutto il mondo, occasione di crescita
culturale e sociale. Non mi invento nulla, ci sono altre
significative e interessanti iniziative, ahimè molte di queste sono
fuori dal nostro territorio nazionale. Iscriversi all'ateneo
valdostano significherebbe così entrare - mi si passi il termine -
a far parte di un piccolo
college
esclusivo che offre ai
soci - in questo caso agli studenti - agevolazioni e servizi in
campo culturale, artistico, turistico e sportivo. In questa logica
forse bisognerebbe, per tempo, pensare ad una fondazione, come
avviene in altre parti d'Italia, o qualcosa di simile, per la
gestione degli alloggi, delle borse di studio, ma anche dei servizi
collegati a cui facevo riferimento. Alloggi e servizi aggiuntivi: a
mio modo di vedere, due vantaggi, certo anche due costi, ma se
guardiamo al futuro dell'Università e della Valle d'Aosta, possono,
a mio avviso, diventare occasioni o volano di sviluppo, di quello
sviluppo di cui parliamo tanto e che deciderà il futuro della
nostra regione. Ecco perché, secondo noi, è importante cominciare a
programmare oggi quella che sarà domani la gestione del nuovo polo
universitario valdostano, se davvero ci si crede come noi ci
crediamo. Grazie.
Si dà atto che dalle ore 11,56 riassume la presidenza il
Presidente Emily Rini.
Presidente
- Prima di dare la parola al Presidente
Rollandin, chiedo solo che vengano distribuiti, in merito agli
oggetti 17.1 e 19.1, un mio emendamento, della Presidenza, e un
emendamento dell'Assessore Lanièce e dei componenti della V
Commissione; per quanto riguarda invece l'oggetto 18, il disegno di
legge 204, è pervenuta alla Presidenza la relazione del Consigliere
Bieler e otto emendamenti dei gruppi PD e ALPE. Grazie.
La parola al Presidente Rollandin.
Rollandin (UV)
- Le valutazioni che il collega Rigo ha
fatto nell'illustrare questa interpellanza raccolgono una serie di
tematiche sicuramente molto impegnative - e credo che la
valutazione di base sul sistema universitario a partire dalla sua
origine sia oggettivamente uno dei segni di indebolimento oggi
generale di quella che è l'attenzione nei confronti di questa
tematica - e sicuramente devono essere un punto di ripensamento per
quello che è il nostro futuro e la proiezione del futuro. Ora, è
stato detto della situazione più generale a livello nazionale, di
quelle che sono le defezioni, di quelle che sono le riduzioni di
iscrizione e non si è parlato dei fuori corso, non si è parlato di
tutti quelli che sono studenti quasi a vita, che credo siano
notoriamente molto numerosi in alcune università. Venendo alla
nostra, noi possiamo dire che la nostra è un'università giovane,
relativamente - è stata una scelta fatta a suo tempo, sono 10-11
anni che abbiamo questa università -, in poco tempo si è scelto
anche di fare una scelta coraggiosa, cioè quella di trovare una
sede di grande prestigio e soprattutto di grande proiezione per il
futuro, perché il
campus
che vede nella Caserma ex
Testafochi, che siamo riusciti in tempo a raggiungere come accordo
coi militari, oggi non sarebbe già più possibile, quindi non
avremmo più il sito per fare questo tipo di riconversione nella
città dei giovani, quindi di avere un corpo pulsante all'interno
della città, quindi come ricchezza aggiunta nei confronti di quello
che succederà...e soprattutto di immaginare non solo delle aule
confortevoli, ben servite, con tutti quelli che sono gli strumenti
di didattica più moderni, anche uno studentato, che credo vada
nella logica che lei oggi auspica di trovare delle soluzioni a
tempo per aspettare lo studentato. Sicuramente quindi la formazione
che lei ricorda...la formazione universitaria, che è alla base del
futuro, perché ormai a livello europeo arriverà gente da tutte le
parti che ha conoscenza, preparazione, che ha fatto corsi, che non
si limita a quella che è la preparazione sotto casa, ma che gira,
che fa degli
stage
, quindi gente ormai preparata che ha
voglia di fare, perché oramai questo è l'unico sbocco per il
futuro. Ora, detto questo, noi abbiamo sicuramente anche messo in
piedi un sistema che monitorerà quello che lei ha ricordato: cosa
succede degli studenti che hanno finito; proprio per capire dove
vanno, abbiamo già dei ritorni...e poi sottolineando che
evidentemente gli studenti della nostra università in parte sono
Valdostani e in parte sono fuori Valle. Noi negli ultimi anni...nel
2009-2010 di fuori Valle erano il 21 percento, quindi 244 su 1.157,
nel 2010-2011 il 25 percento: 287 su 1.140, nel 2011-2012 il 29
percento: 335 su 1.138, quindi diciamo che progressivamente c'è
stato comunque un aumento. Ora, questo
trend
ha portato a
fare tutta una serie di valutazioni, che lei ha ricordato, in
particolare - adesso non sto a entrare nella logica
dell'università, che abbiamo già detto - per gli alloggi, per
quello che è il sistema alloggiativo, anch'io non parlo del sistema
trasporti, perché è meglio...
(interruzione di un consigliere, fuori microfono)
...stendere un pietoso
drap
, sul discorso invece
dell'alloggio è una situazione che stiamo...già dall'anno scorso
abbiamo cercato di verificare se c'erano dei punti di appoggio
possibili...sapendo che oggi c'è già in qualche modo un sistema che
funziona di privati che mettono a disposizione camere, piccoli
alloggi per gli studenti...però questo non copre naturalmente il
tutto, allora stiamo vedendo di agire con gli studenti, quindi di
andare un po' nella logica che lei ricordava, che sarebbe poi
quella di avere in ultimo anche la possibilità di sviluppare una
fondazione, che poi si occupi di tutte queste tematiche, ma
nell'attesa stiamo vedendo di coinvolgere anche gli studenti per
riuscire a capire se ci siano soluzioni provvisorie che possano
essere attivate a sostegno di questa attività.
Condividiamo quindi questa proiezione nell'attesa dello
studentato. Per quanto riguarda, diciamo, il protagonismo
giovanile, come lei l'ha chiamato, che è sicuramente una bella
espressione, per dire che vogliono essere attivi non solo
nell'ambito di quella che è l'università, ma anche su quello che è
lo sport, quella che è l'attività libera e le attività culturali.
Noi abbiamo già esteso anche agli studenti quella che è la
partecipazione alle agevolazioni alla
Saison Culturelle
, non
abbiamo ancora fatto delle iniziative per quanto riguarda la parte
sportiva e questo per una ragione molto semplice: come lei sa,
stavamo cercando di riorganizzare l'insieme delle società in modo
da avere poi un punto di riferimento unico, cioè per non fare la
trattativa con ogni singola società. Cercheremo poi di avere un
sistema che possa dare degli indirizzi che valgano un po' per tutta
la Valle, cioè per gli studenti non è solo Pila, possono essere
anche le altre: può essere Crévacol, può essere qualsiasi altro
centro che noi abbiamo come stazione sciistica. Si va quindi in
questa direzione, qui siamo ancora in una fase di studio, mentre
sugli altri siamo in una fase più avanzata. Sicuramente
l'indicazione della fondazione è un pensiero che, a mio avviso, ci
può stare, nel futuro...credo che non sarà più per questa
legislatura oggettivamente che si arriverà a dare questa
definizione, ma sicuramente è una valutazione che è da considerare
positivamente, perché renderebbe più agevole, più facile
l'organizzazione col coinvolgimento diretto degli stessi in una
serie di strutture, che non hanno nulla a che fare con la parte più
impegnativa, diciamo, educativa, ma vanno nella direzione di essere
di supporto a quella che è l'attività; quindi condividiamo questo
tipo di intervento. Grazie.
Presidente
- La parola al collega Rigo.
Rigo (PD)
- Grazie Presidente.
Noi abbiamo riportato all'attenzione del Consiglio la tematica
riguardante l'università in questa fase non per quanto riguarda
l'aspetto dell'edilizia e dei progetti, ma per quanto riguarda il
suo sviluppo. Lo facciamo perché, Presidente, noi crediamo nella
scelta fatta alcuni anni fa, di avere voluto aprire in Valle
d'Aosta una sede universitaria e crediamo nella scelta coraggiosa -
sono d'accordo con lei, Presidente, "coraggiosa" - fatta nei tempi
giusti, perché forse è vero, se fosse oggi, non sarebbe così facile
poter aprire una trattativa con lo Stato per l'ex Caserma
Testafochi. Quindi una scelta coraggiosa nell'aver individuato una
sede autorevole per questa nostra università. Noi abbiamo sollevato
il problema degli alloggi, perché sentiamo che c'è questa
necessità, perché conosciamo i ragazzi che affittano da semplici
cittadini e le loro tribolazioni, tre ragazzi sono ospitati proprio
nel mio condominio. Insomma, conosco abbastanza bene le discussioni
continue rispetto al tema ed è un tema difficile, delicato, perché
non tutti i proprietari di alloggio vogliono ospitare dei ragazzi,
immaginando chissà che cosa. Credo comunque che bisogna andare al
di là di questo e, attraverso un gruppo di lavoro, studiare
occasioni che, secondo me, ci sono nella città, e non solo, per
poter ampliare l'offerta alloggiativa.
La seconda questione: viviamo in una società dell'immagine,
dell'appartenenza e quindi pubblicizzare il fatto che il
neo-immatricolato possedendo una carta dell'università, appartiene
a questo
college
valdostano e questo
college
valdostano offre delle occasioni in più, in particolare lo sport
può essere interessante. Può essere vincente il fatto di
appartenere ad un gruppo, con una carta, con la possibilità di
venire in Valle d'Aosta, un modo per entrare a far parte di un
"club privilegiato", tra virgolette. Ecco, in questa società anche
questi messaggi possono essere interessanti per i giovani, che
attraverso internet colloquiano con tutto il mondo e potrebbero
scoprire questa nostra università anche da questi piccoli servizi.
Grazie.
Président
- Merci. Colleghi, il punto 17.1 verrà discusso
congiuntamente al punto 19.1. Passiamo quindi al punto 18
all'ordine del giorno.
