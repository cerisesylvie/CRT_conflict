Classificazione
DIFENSORE CIVICO


Resoconto integrale del dibattito dell'aula
Oggetto del Consiglio n. 1463 del 13 luglio 2000 - Resoconto
OGGETTO N. 1463/XI Proposta di legge: "Proroga dell'efficacia
della legge regionale 2 marzo 1992, n. 5 (Istituzione del Difensore
civico), già modificata dalle leggi regionali 16 agosto 1994, n. 49
e 22 aprile 1997, n. 15".
Articolo 1 (Proroga)
1. L'efficacia della legge regionale 2 marzo 1992, n. 5
(Istituzione del Difensore civico), già modificata dalle leggi
regionali 16 agosto 1994, n. 49 e 22 aprile 1997, n. 15, è
prorogata fino al 31 agosto 2001.
Articolo 2 (Sospensione del termine)
1. Il termine indicato al comma 2 dell'articolo 8 della l.r.
5/1992 è sospeso fino al 31 agosto 2001.
Articolo 3 (Dichiarazione d'urgenza)
1. La presente legge è dichiarata urgente ai sensi dell'articolo
31, comma terzo, dello Statuto speciale per la Valle d'Aosta ed
entrerà in vigore il giorno successivo a quello della sua
pubblicazione nel Bollettino ufficiale della Regione.
Président
Le projet de loi en question a reçu l'avis
favorable à la majorité de la I
ère
Commission.
La parole au rapporter, Conseiller Cottino.
Cottino (UV)
Tenuto conto della semplicità di questa
proposta di legge forse sarebbe sufficiente la relazione
accompagnatoria che già traccia quelle che sono le ragioni che
stanno alla base della presentazione. Permettetemi tuttavia di
aggiungere qualche altra piccola considerazione. La legge di
istituzione del Difensore civico, cioè la n. 5 del 1992, è una
legge a termine.
Concetto questo mai messo in discussione neppure nelle
successive occasioni in cui sono state approvate le varie
modifiche. Nella relazione alla legge n. 5 del 1992, della quale
relatore era fra l'altro l'attuale Presidente del Consiglio, si
affermava che era una legge sperimentale e che fissando una
scadenza alla sua efficacia avrebbe obbligato il Consiglio a
ridiscutere l'argomento, a fare delle considerazioni e a valutare
l'opportunità, o meno, del mantenimento di questo organismo. Anche
questo concetto è stato di fatto ritenuto valido, a suo tempo
evidentemente, infatti tutti i successivi interventi hanno posto in
evidenza la bontà del lavoro svolto in commissione e la validità
del testo del testo del disegno di legge che è stato poi approvato
all'unanimità e questo senza mai fare la minima critica a questo
tipo di concetto di sperimentazione.
È evidente che oggi, probabilmente, nessuno mette, o metterà, in
dubbio l'opportunità di mantenere in vita l'organismo del Difensore
civico.
Questo non significa comunque che non sia necessario riflettere
sul suo funzionamento per verificare se ci sono eventualmente delle
necessità di apportare modifiche alla legge in vigore. D'altronde
la sperimentazione? - se n'è parlato anche oggi a proposito della
legge n. 84 - di tanto in tanto fa comodo anche a chi nel caso
specifico è contrario a questo concetto.
Per far questo però, ci vuole del tempo se non si vuole correre
il rischio di analizzare in modo superficiale un argomento di cosi
grande importanza. In commissione, anche se devo dire che la cosa è
stata esternata con molta correttezza e tranquillità, la semplice
idea di eventuali modifiche è stata vista da qualcuno quasi come un
sacrilegio. Io non credo sia un sacrilegio, anzi sono convinto che
sarebbe meglio di tanto in tanto soffermarsi a riflettere sui
risultati che molte leggi producono nella loro applicazione. Avremo
tuttavia il tempo e la possibilità di approfondire l'argomento al
momento che si riterrà più opportuno.
La situazione attuale ci impone comunque una proroga
dell'efficacia della normativa attuale per evitare di rimanere
senza il Difensore civico. È per questo che l'articolo 1 proroga
l'efficacia della legge vigente sino al 31 agosto 2001, cioè
proroga della durata di 1 anno.
Per la stessa durata, con l'articolo 2, è sospeso il termine di
cui al comma 2 dell'articolo 8 della legge regionale n. 5 del
1992.
Termine questo che non era stato preso in considerazione perché
effettivamente non avrebbe avuto senso iniziare le procedure ivi
contenute, con la legge in scadenza.
È stato ritenuto comunque opportuno precisare questa sospensione
per evitare che ci potessero essere eventuali diverse
interpretazioni. Per le ragioni esposte si è poi ritenuto opportuno
inserire la dichiarazione d'urgenza prevista dall'articolo 3.
Président
La discussion générale est ouverte.
La parole au Conseiller Curtaz.
Curtaz (PVA-cU)
Proporrò una lettura un po' diversa da
quella appena fornita dal Consigliere Cottino che, a mio giudizio,
contiene un salto logico. Se è vero, come è vero, che siamo tutti
d'accordo nel dire che l'esperienza del Difensore civico è stata
utile, che è uno strumento per certi versi ritenuto insostituibile
e che quindi l'esperienza di questi anni è stata positiva, non si
riesce a capire perché in luogo di abrogare la norma che prevede un
termine finale all'esperienza si proponga di prolungarla per un
altro anno.
Credo che, per quanto ci si sforzi nel proporre la proroga di un
anno, non si riesce a trovare un'argomentazione ragionevole,
logica.
Si obietta, ma è un'argomentazione di nessuna rilevanza, che c'è
bisogno di tempo per eventualmente rivedere la legge.
Ma se abroghiamo, come noi proponiamo, il termine finale della
legge, la legge può essere modificata domani, dopo domani, fra un
mese, fra un anno o fra dieci anni, tutti i giorni della
legislatura come ogni legge vigente nella nostra Regione e
nell'ordinamento.
Il "taccone" che oggi ci viene proposto può essere visto come
una sorta di male minore perché se non si facesse neppure questa
proroga, ci troveremmo di fronte a un istituto del Difensore civico
che cessa le sue funzioni fra poco più di un mese. Trovo però, a
mio modo di vedere, incomprensibile giustificare questa proroga con
l'esigenza di rivedere la legge perché sono due cose che dal punto
di vista logico non hanno nulla a che fare.
Noi proponiamo una cosa diversa e lo facciamo con un emendamento
che depositeremo fra qualche minuto. Proponiamo tout court che
venga semplicemente abrogato l'articolo 20 della legge regionale
istitutiva del Difensore civico, così come modificata nel corso del
1977, in modo che abolendo il termine finale di scadenza della
legge si istituzionalizzi definitivamente la figura del Difensore
civico. Poi spetterà al Consiglio, alle forze politiche nella
normale dialettica politico-istituzionale decidere se questa legge
va modificata oppure va mantenuta così com'è.
A noi sembra che questa legge vada abbastanza bene, che abbia
dato buoni frutti, anche il sistema di nomina del Difensore civico
che è forse una delle preoccupazioni che serpeggia nell'ambito
della maggioranza, è un sistema che condividiamo. Io ritengo che
sia opportuno che il Difensore civico venga scelto da un organo
terzo rispetto alle istituzioni politiche che deve controllare,
stimolare, criticare e quindi presentiamo questo emendamento
sperando che ci sia da parte del Consiglio una riflessione sulle
cose che ho appena detto e che questa riflessione porti senza dover
per forza riaffrontare il problema della scadenza da qui a un anno.
Anche perché questa delle leggi a scadenza è un'anomalia piuttosto
evidente ed è ancora più anomalo che questi leggi a scadenza
vengano di volta in volta prorogate. Ricordo che sarebbe, per
ragioni completamente diverse, la seconda proroga di vigenza della
normativa.
Président
Je déclare close la discussion générale.
La parole au Conseiller Cottino.
Cottino (UV)
Non ho in mano il contenuto dell'emendamento,
ma credo che il Consigliere Curtaz sia stato sufficientemente
chiaro nello spiegare il senso dell'emendamento. Voglio solo fare
una brevissima precisazione: è vero quello che ha affermato il
Consigliere Curtaz, qualsiasi tipo di legge può essere modificato,
su questo non vi sono dubbi.
La scadenza invece obbliga il Consiglio se non altro a
verificare il tipo di legge e vorrei far notare a questo proposito
la differenza di comportamento che già ho citato nella relazione
quando a proposito di altre leggi invece si parla e si rende
necessario o si sottolinea l'importanza di una sperimentazione.
Io credo che sia giusto che il Consiglio abbia la possibilità di
fare delle valutazioni e credo che il Consiglio, che a suo tempo ha
approvato all'unanimità questa legge ponendo dei termini e
specificandone la natura sperimentale, aveva questo tipo di
obiettivo, obiettivo che ritengo tuttora valido.
Per quanto riguarda il fatto della semplice eliminazione
dell'articolo 20, ho qualche dubbio che si possa arrivare in tempo
utile con le procedure previste dall'articolo 8 per il 31 agosto,
anche se è vero, e questa sarà l'obiezione che mi verrà fatta, che
il comma 3 dello stesso articolo prevede che il Difensore civico
rimanga in funzione fino alla sua sostituzione reale.
Questo significherebbe comunque non avere ottemperato a una
parte della legge a cui non si era ottemperato perché, non
essendoci una proroga, evidentemente non avrebbe avuto senso
attuare quello che in questo secondo comma era previsto dalla legge
in scadenza.
Se l'idea era proprio quella di prorogare in questo modo la
legge, il Consigliere Curtaz come qualsiasi altro collega avrebbe
avuto la possibilità di farlo per tempo onde poter effettivamente
utilizzare la legge nel suo insieme e di conseguenza attivare tutte
quelle procedure che la legge stessa prevedeva.
Président
Nous procédons à l'examen du projet de loi
article par article.
A l'article 1
er
nous avons un amendement présenté par
les Conseillers Curtaz, Beneforti et Squarzino Secondina.
Je donne lecture de l'amendement:
Emendamento Gli articoli 1, 2 e 3 della proposta di legge
vengono sostituiti dal seguente articolo 1:
"L'art. 20 della legge regionale 2 marzo 1992 n. 5 (Istituzione
del Difensore Civico), come modificato dalla legge regionale 22
aprile 1997 n. 15, è abrogato."
La parole au Conseiller Curtaz.
Curtaz (PVA-cU) Non farò perdere più di un minuto all'Assemblea.
Ovviamente voteremo a favore di questo emendamento, ma voglio
replicare brevemente alle argomentazioni di Cottino che sono, lo
dico con tutto il rispetto, obiettivamente debolissime.
Capisco che Cottino debba difendere il suo testo di legge e
debba dire qualcosa, però non mi può dire che la proroga di un anno
obbliga il Consiglio a rivedere la legge?
(interruzione del Consigliere Cottino, fuori
microfono)
? ci imporrà soltanto due scelte: la prima è l'abrogazione della
legge, la seconda è un'ulteriore proroga. Solo questo ci impone il
prorogare di un altro anno, non di rivedere la legge sul
merito.
La verità, me lo suggerisce il Consigliere Beneforti, che è più
anziano di me, ma forse ci arrivavo anch'io, è che questa proroga è
lo stratagemma, legittimo, studiato all'interno della maggioranza
per superare dei problemi di divisione sul Difensore civico e sulla
scelta dell'elezione a Difensore civico.
Concludo riaffermando il voto favorevole del nostro gruppo
all'emendamento presentato.
Président
Je soumets au vote l'amendement des Conseiller
Curtaz, Beneforti et Squarzino Secondina:
Conseillers présents: 26
Votants: 7
Pour: 7
Abstentions: 19 (Agnesod, Bionaz, Borre, Charles Teresa,
Cottino, Cuc, Ferraris, Fiou, Lavoyer, Louvin, Nicco, Pastoret,
Perrin, Perron, Piccolo, Praduroux, Vallet, Vicquéry, Viérin
D.)
Le Conseil n'approuve pas.
Sur l'article 1
er
la parole au Conseiller Curtaz.
Curtaz (PVA-cU)
Volevo spiegare solo perché ci asterremo
su questo provvedimento. Invoco spesso la logica, e logica vorrebbe
che, bocciato questo emendamento, votassimo contro la legge perché
non accoglie quanto proponevamo.
Però un voto sfavorevole risulterebbe essere contro la proroga
dell'istituzione a Difensore civico, quindi significherebbe dal
punto di vista della scelta politica far decadere questo istituto e
abolirlo definitivamente, cosa che ovviamente non vogliamo.
Pertanto il nostro voto sarà di astensione.
Président
Sur l'article 1
er
la parole au
Vice-président Viérin Marco.
Viérin M. (Aut) Condividiamo le motivazioni del Consigliere
Curtaz noi, ma voteremo comunque la legge, perché se è vero,
collega Curtaz, che abbiamo votato il vostro emendamento perché era
la cosa che ritenevamo più logica dal punto di vista complessivo, è
anche vero che l'obbiettivo più importante è che non decada questo
istituto, quindi voteremo comunque la legge.
Président
Je soumets au vote l'article 1
er
:
Conseillers présents: 26
Votants: 23
Pour: 23
Abstentions: 3 (Beneforti, Curtaz, Squarzino Secondina)
Le Conseil approuve.
Je soumets au vote l'article 2:
Conseillers présents: 26
Votants: 23
Pour: 23
Abstentions: 3 (Beneforti, Curtaz, Squarzino Secondina)
Le Conseil approuve.
Je soumets au vote l'article 3:
Conseillers présents: 26
Votants: 23
Pour: 23
Abstentions: 3 (Beneforti, Curtaz, Squarzino Secondina)
Le Conseil approuve.
Je soumets au vote la loi dans son ensemble:
Conseillers présents: 25
Votants: 22
Pour: 22
Abstentions: 3 (Beneforti, Curtaz, Squarzino Secondina)
Le Conseil approuve.
