Classificazione
ISTRUZIONE PUBBLICA



Oggetto del Consiglio n. 699 del 23 giugno 2004 - Resoconto
OGGETTO N. 699/XII - Disposizioni per assicurare l'ordinato
avvio dell'anno scolastico 2004/2005. (Interpellanza)
Interpellanza
Vista la legge di conversione del decreto legge n. 97/2004,
riguardante le "disposizioni urgenti per assicurare l'ordinato
avvio dell'anno scolastico 2004-2005";
Viste le modificazioni apportate nell'iter legislativo ed in
particolare quelle riguardanti il raddoppio del punteggio del
servizio prestato dagli insegnanti "nelle scuole di ogni ordine e
grado situate nei comuni di montagna";
Appreso che sono considerate scuole di montagna quelle in cui
"almeno una sede è collocata in località situata sopra i 600 metri
dal livello del mare";
Vista la configurazione montana del territorio della Valle
d'Aosta per cui quasi tutte le scuole sono situate "nei comuni di
montagna";
Ritenuto che l'introduzione di tale innovazione nel calcolo
del servizio prestato dai docenti, applicato alla Valle d'Aosta,
ingenera immotivate discriminazioni tra gli insegnanti;
la sottoscritta Consigliera regionale
Interpella
l'Assessore competente per sapere:
1) quali istituzioni scolastiche presenti in Valle non sono
toccate dalla norma di cui in premessa;
2) quali conseguenze tale norma avrà nella definizione delle
graduatorie degli insegnanti e nell'avvio dell'anno
scolastico;
3) quale valutazione dà di tale innovazione
normativa;
4) se intende attivarsi perché tale normativa sia cambiata a
livello parlamentare.
F.to: Squarzino Secondina
Presidente - La parola alla Consigliera Squarzino Secondina.
Squarzino (Arc-VA) - Vorrei riprendere un tema a cui avevo
accennato nel Consiglio precedente, un tema che riguarda una
vicenda che interessa alcune centinaia di docenti della nostra
Regione, una vicenda che, è vero, è limitata solo ad una categoria
precisa, però ha delle ripercussioni per quanto riguarda tutto il
funzionamento della scuola; non per niente ho visto che questa
iniziativa è stata definita come "problemi circa l'avvio dell'anno
scolastico". Qual è la questione? Ora, proprio sulle modalità per
consentire l'avvio dell'anno scolastico 2004-2005 il Governo aveva
emanato un decreto legge in cui indicava tutta una serie di
questioni, fra cui la formazione delle graduatorie degli
insegnanti. Per chi non è stato nel mondo della scuola ricordo che,
a parte gli insegnanti che sono di ruolo, che hanno vinto un
concorso, vi è tutta una serie di persone che sono in una
graduatoria permanente, che ogni tanti anni viene rivista e, in
base a quel punteggio, vengono scelti gli insegnanti da essere
assegnati alle varie scuole. Questa graduatoria permanente doveva
essere fatta quest'anno secondo alcuni criteri ed era stato ripreso
un criterio precedente, che nel 2000 era stato tolto, cioè gli
insegnanti elementari che hanno insegnato in scuole elementari di
montagna - e le scuole di montagna definite in base alla legge n.
90/1957 sono scuole pluriclassi -, quindi in situazione disagiata,
vedono valorizzato il loro punteggio, che a questo punto vale il
doppio del servizio prestato nelle altre tipologie di scuole.
Il decreto legge passa al Parlamento per essere convertito in
legge e al Senato capita qualcosa: capita che viene modificato, per
cui non si parla più di servizio prestato "nelle scuole elementari
di montagna", ma di "servizio prestato nelle scuole di ogni ordine
e grado". Quello che era un riconoscimento di uno stato di disagio
per gli insegnanti elementari quindi viene trasferito a tutti gli
insegnanti di scuole materne, elementari, medie inferiori, medie
superiori; fra l'altro, senza capire bene in che rapporto con la
legge nazionale, che era specifica per gli insegnanti di scuola
elementare. Questo emendamento sembra sia stato presentato nella
fase di discussione dal Senatore Rollandin per attribuire un
punteggio doppio di quello normale. Il Senatore dice che il testo
approvato in Senato recita così:
"Il servizio prestato nelle
scuole elementari di montagna e in quelle delle isole minori viene
valutato in misura doppia"
.
Qui non si capisce bene cosa sia successo: il Senatore si
attribuisce un emendamento, che, in realtà, era il testo di legge e
il suo emendamento va nell'ottica di ampliare a tutte le scuole
quella che era una caratteristica solo della scuola elementare,
dicendo fra l'altro che in questo modo rende un grande servizio
alla montagna, che consente uno sviluppo equilibrato e via dicendo.
Il disegno di legge continua il suo iter, alla Camera devono
precisare cosa vuol dire "scuole di montagna", perché la vecchia
definizione di "scuola elementare pluriclasse" non serve più:
considerando 600 metri il livello della montagna, dicono che tutte
le scuole con una sede oltre i 600 metri risultano scuole di
montagna, per cui gli insegnanti che hanno insegnato in queste
scuole, non solo nella sede di montagna, ma nell'istituzione
complessiva in cui vi è la sede di montagna hanno il punteggio
doppio.
Il disegno di legge poi passa al Senato per la seconda lettura e
viene fuori un vero pasticcio in tutto il Paese, ma un doppio
pasticcio in Valle d'Aosta, anche perché da noi le scuole di
montagna sono definite - nel passato Consiglio l'Assessore mi ha
giustamente invitato a non usare l'espressione sbagliata, in quanto
le "scuole di montagna" per noi sono le scuole pluriclasse
elementari e mi ha fatto anche l'elenco -: qui vi è un
pasticciaccio perché si inserisce tutto un altro criterio, poi vi è
un pasticcio assurdo per gli insegnanti. Cito alcuni casi... ma,
per essere sicura di aver capito bene, ho posto la domanda
all'Assessore in modo chiaro, per sapere quali istituzioni
scolastiche presenti in Valle non sono interessate da questa
normativa, perché "a lume di naso" si ha l'impressione che nessuna
scuola superiore rientri in questa normativa, tranne il Liceo
linguistico di Courmayeur; qui abbiamo introdotto una
discriminazione folle nella scuola media superiore.
Nella scuola dell'obbligo, con la verticalizzazione avvenuta in
Valle - per cui abbiamo materne, elementari, medie inferiori tutte
in un'unica istituzione, avendo accorpato un territorio più ampio
-, si ravvisa che quasi tutte le istituzioni scolastiche della
Valle hanno una sede in montagna, sono rarissime quelle che non ce
l'hanno, ma per caso; ad esempio, a Verrès la comunità montana ha
suddiviso le scuole in "Evançon 1" e "Evançon 2", istituzione che
comprende anche le scuole di Val d'Ayas; è un'istituzione con più
sedi oltre 600 metri, quindi lì tutti gli insegnanti hanno questo
punteggio doppio. L'altra sede scolastica che riguarda solo le
scuole della piana... quelle non hanno alcuna sede oltre i 600
metri, per cui quegli insegnanti sono fuori gioco. Capite come sia
discriminante questo tipo di normativa; non solo, poi questo ha
obbligato gli insegnanti a rivedere tutto ed inoltre, essendo una
norma retroattiva, introduce elementi di discriminazione anche
nelle scelte precedenti. Quando in questi anni gli insegnanti hanno
scelto un posto piuttosto che un altro non avevano idea che esso
sarebbe stato discriminato da questa normativa, per cui doppia
discriminazione.
Il problema è chiedere, come si dice nell'iniziativa: "quali
sono le istituzioni non toccate da questa norma; quali conseguenze
tale norma avrà sulle graduatorie degli insegnanti", perché i tempi
per rifare le graduatorie sono lunghissimi, e se gli uffici della
Regione riusciranno a predisporre queste iniziative; "cosa pensa
l'Assessore di questa normativa innovata" anche grazie
all'intervento del rappresentante della Valle d'Aosta; "se intende
attivarsi per cambiare tale normativa", altrimenti credo che il
pasticciaccio creato aumenterebbe ancora di più, causando
discriminazioni insostenibili.
Presidente - La parola all'Assessore all'istruzione e cultura,
Charles Teresa.
Charles (UV) - Sur la base de la loi n° 90/1957 étaient
considérées "écoles de montagne" uniquement les écoles élémentaires
classes à degrés multiples avec 1 ou 2 enseignants au maximum,
appartenant aux communes dont à l'article 1er de la loi que vous
avez citée, c'est-à-dire celle qui précédait la loi n° 90, la loi
n° 991/1952, qui disait:
"dont la superficie pour au moins 80%
du territoire se trouvait au-dessus des 600 mètres d'altitude"
,
ceux-ci sont les mots exacts. Ce qui en Vallée d'Aoste
correspondait jusqu'à l'année dernière aux Communes de
Gressoney-La-Trinité, Rhêmes-Notre-Dames et Valgrisenche. Les
services prêtés dans ces communes de montagne prévoyaient une
évaluation double.
Suite à la loi n° 97/2004, qui élargissait la mesure double aux
écoles de tout ordre et de tout grade, les dispositions
ministérielles et les dernières circulaires ont donné des
interprétations différentes, parce qu'encore ce matin à 8 heures
j'ai examiné cette documentation même avec les syndicats, ce qui a
bouleversé la vie et le repos de nombreux enseignants et familles,
ainsi de suite... à la recherche d'une interprétation correcte des
dispositions ministérielles. Les conséquences de toutes ces mesures
pourraient paraître celles que vous préconisez dans votre
interpellation, c'est-à-dire l'exclusion d'écoles - 4, vous l'avez
dit -, l'inégalité manifeste entre un enseignant et l'autre et
l'iniquité de la mesure. Sur ces dispositions ministérielles nous
nous sommes penchés en cherchant une interprétation logique, en
partant de la liste des communes de montagne de 1952, reprise par
la loi de 1957 et même par le décret de loi cet avril 2004. Notre
avis serait le suivant: nous ne devrions que formellement
reconnaître que ce qui est prévu par la loi de conversion n°
143/2004, lettre h) point b.3 du tableau d'évaluation:
"l'enseignement dans les écoles de tout ordre et de tout grade
situées dans les communes de montagne, dont à la loi n° 90/1957,
dans les îles mineures et dans les établissements pénitentiels est
évalué en mesure double"
, c'est-à-dire celle qui comprend les
communes de montagne. Le texte présente la notion d'école située
dans une commune de montagne, effectivement. La phrase qui suit:
"le terme d'école de montagne se réfère à celles qui ont au
moins un établissement installé dans une localité située au-dessus
des 600 mètres sur le niveau de la mer"
, se rapporterait dans
notre interprétation à une commune non classifiée comme telle dans
la liste des communes de montagne; puisque toutes les communes de
la Vallée d'Aoste sont classifiées comme communes de montagne, il
en résulte que l'enseignement dans les écoles de tout ordre et de
tout grade devrait être évalué de manière double. La phrase
successive, c'est-à-dire
"le terme d'école de montagne au-dessus
des 600 mètres"
, précise la notion d'école de montagne,
c'est-à-dire quand une institution scolaire, ne se trouvant pas
dans une commune de montagne, se trouve forcément au-dessus des 600
mètres, et ce ne serait pas le cas de notre Région.
L'interprétation de la Direction générale du MIUR ne peut en aucun
cas réduire pour la Vallée d'Aoste ce qui est clairement prévu sur
la base législative primaire.
Les réponses donc, qui sont indiquées avec un peu de prudence,
parce que tout le monde me demande la prudence, y compris les
syndicats ce matin.
Première question:
"quali istituzioni scolastiche presenti in
Valle non sono toccate dalla norma di cui in premessa
"
;
je devrais répondre aucune sur la base de cette interprétation,
parce que toutes les communes de la Vallée d'Aoste sont des
communes de montagne.
Deuxième question:
"quali conseguenze tale norma avrà nella
definizione delle graduatorie degli insegnanti e nell'avvio
dell'anno scolastico";
je devrais répondre: pas de
conséquences, tous les enseignants devraient se trouver dans les
mêmes conditions.
Quant aux autres questions, je ne donne pas une évaluation, on
devrait prendre une décision, faire un choix de justice, contre
l'iniquité dont vous avez parlé et que je partage; ne pas accepter
passivement non pas de lois, mais des interprétations, ce qui est
lié aussi à la réponse de la dernière question et à ce moment plus
d'une piste sont en voie d'approfondissement.
Presidente - La parola alla Consigliera Squarzino Secondina.
Squarzino (Arc-VA) - Sono solo contenta che lei ha usato il
verbo al condizionale; allora il condizionale indica che non vi è
alcuna certezza, Assessore! La pregherei di farsi preparare un
giudizio scritto da parte degli uffici competenti in cui avvalorano
la sua interpretazione, perché non ho mai visto che, quando si
prende una legge, si dice che la prima frase significa una cosa e
la seconda frase si prende in esame solo se non avviene la
condizione prevista nella prima frase. Lei sa che questo è - per
quanto ne so di legislazione - fuori da una logica legislativa.
Qui mi sembra chiaro... non siamo in un discorso in cui si dice:
"forse è così, forse è in quest'altro modo", qui vi è una tabella
in cui si dice che i punteggi vengono valutati secondo quanto essa
prevede, cioè:
"a) si valuta il superamento di un solo
concorso... b) le valutazioni vengono valutate in tanti
punteggi..."
, poi arriva la lettera h):
"il servizio
prestato nelle scuole di ogni ordine e grado situate nei comuni di
montagna..."
- di cui alla legge tale -
"... è valutato in
misura doppia
.
Si intendono quali scuole di montagna..."
- qui fa riferimento alle scuole di montagna -
"... quelle in
cui almeno una sede è collocata in località situata sopra i 600
metri"
.
Condivido con l'Assessore che questa è un'iniquità, ma questa
iniquità ha un "padre" ben preciso! Mi hanno detto che la stessa
persona ha avuto il vippometro in alto, perché ha messo in risalto
le scuole di montagna; non so come si possa considerare questo
"padre", che dice di aver presentato un emendamento... che
inserisce una cosa assurda, cioè estende quello che era il concetto
di scuole elementari a tutte le scuole, questo non sta in piedi
tanto che hanno sentito il bisogno di precisare dopo... perché, in
base a quella legge, non stava in piedi! È un "padre" che non sa
quello che ha fatto, perché se prendiamo il testo che lui dice di
aver presentato... è quello del Governo, non quello presentato in
commissione che ha causato questo emendamento! Di fronte a questo
pasticciaccio credo non convenga fare un ulteriore pasticciaccio;
ritengo si debba essere più seri, andare al fondo della questione.
Non credo si possa risolvere il problema - e mi sembra che lei si
metta su questa strada - come il "padre" di questo pasticcio
vorrebbe. Secondo il Senatore Rollandin - leggo -:
"gli incontri
con il Ministro e i tecnici hanno determinato la possibilità per la
Valle d'Aosta di interpretare il testo ed estendere la norma a
tutti i comuni di montagna, compresi quelli sotto i 600 metri".
Mi chiedo... dal punto di vista normativo, siamo di fronte a una
legge ormai, posso non condividerla, Assessore - e lei sa bene come
sia critica rispetto agli atti di questo Governo -, ma, finché c'è,
o la cambio, oppure sono obbligata a rispettarla, ma lei come fa a
dire che cambia una norma di legge qui! Il nostro rappresentante
valdostano - secondo lui - la cambia con un incontro... che
determina la possibilità; secondo lei, va cambiata con una sua
interpretazione, quindi con una circolare assessorile; non so se
questa sia la soluzione, credo che quella da lei intravista sia una
soluzione pasticciata. Basterebbe che il Consiglio dei ministri
predisponesse un decreto legge in cui rimettesse le cose come erano
prima, quindi tornasse al vecchio decreto; questo ci vuole, non una
sua interpretazione! Lei ha usato il condizionale, ne prendo atto:
questa è l'unica cosa condivisibile del suo intervento, ma questo è
un pasticciaccio! La prego di non creare un altro pasticciaccio,
perché questa volta è lei la responsabile! Spero proprio che lei
non voglia fare questo, perché è chiaro che la soluzione che lei
sembra intravedere è quella di mettere tutti sullo stesso piano - e
supponiamo che così sia -, ma è come se questa norma non ci fosse;
allora mi chiedo perché "strombazzare" tanto:
"finalmente con
questa norma abbiamo ottenuto un grande risultato: quello di far sì
che i problemi della montagna siano presi in considerazione e che
in questo modo si mantengono i bambini vicino alle piccole realtà
di montagna, garantendo una qualità di vita e uno sviluppo
equilibrato degli uomini di montagna del domani"
. Quale enfasi
sulla montagna se poi tutto viene cancellato e tutto torna come se
questa norma non ci fosse stata!
La prego, Assessore, come hanno detto i sindacati, di essere
molto attenta. Lei dice che la cosa è in fieri, ma spero che sia un
"fieri" che non duri troppo tempo, perché su queste cose la prego
di procedere con i "piedi di piombo" e di non combinare altri
pasticci...
(interruzione dell'Assessore Charles Teresa, fuori
microfono)
... vous avez dit ce que vous voulez faire et j'ai dit: "bon, ne
faites pas ce que vous avez envisagé"... scusi, Assessore, nel
momento in cui lei prospetta una possibilità, o vi è
un'interpretazione autentica del Ministero, oppure è lei che la
interpreta e a questo punto non ha senso; comunque la prego di
prendere alcune decisioni in fretta, altrimenti tutti gli
insegnanti si trovano nei guai e le scuole non riescono a
funzionare. Credo che la soluzione migliore potrebbe essere quella
di rinviare di un anno l'applicazione di questa norma, intanto si
pensa.
Si dà atto che, dalle ore 12,34, riassume la presidenza il
Presidente Perron.
