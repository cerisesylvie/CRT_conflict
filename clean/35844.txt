Classificazione
CASA DA GIOCO



Oggetto del Consiglio n. 187 del 23 ottobre 2013 - Resoconto
OGGETTO N. 187/XIV - Interrogazione a risposta immediata:
"Notizie in merito a ipotetiche recenti assunzioni di personale
presso Casino de la Vallée e Hôtel Billia".
Président
- Pour l'illustration, la parole au collègue
Viérin.
Viérin L. (UVP)
- Richiamiamo la situazione grave che è
emersa in questi mesi, di cui abbiamo già avuto modo di parlare in
quest'aula, del casinò, un anno disastroso, delle perdite che sono
perdite preoccupanti e, tra le varie strategie che sono state messe
in campo da parte dell'azienda in queste ultime settimane, c'è
quella nota degli esuberi, un piano per addivenire alla soluzione
di questi esuberi quantificati in circa 150 unità, di cui si
apprende in questi giorni dagli organi di informazione che c'è una
soluzione che si sta avvicinando. A fronte di questa situazione,
che noi crediamo sia una situazione che è di preoccupazione per
tanti non solo in quest'aula, ma nella comunità in generale,
vorremmo sapere - credo da lei Assessore, giusto? - da lei
Assessore se, visto che si vocifera di assunzioni di questi ultimi
giorni al casinò, tra l'altro, assunzioni eccellenti...e di
assunzioni nel periodo, diciamo, in cui le trattative si stavano
avviando, stavano prendendo forma tra le organizzazioni sindacali
e, diciamo, l'azienda...volevamo semplicemente sapere se
corrisponde al vero questa notizia, se questa corrisponde al vero,
a quante unità ammontano queste assunzioni, dove sono stati
assunti, con che mansioni e soprattutto con quali criteri.
Grazie.
Président
- Merci. Pour la réponse, la parole à
l'Assesseur Baccega.
Baccega (SA)
- Grazie Presidente.
Mi si conceda una breve sottolineatura rispetto alle premesse
della
question time
. In realtà, la drastica riduzione del
personale era già ampiamente evocata anche in precedenti piani di
sviluppo e piani industriali che non hanno mai preso corpo... In
ultimo la riduzione di circa 150 unità di personale nel
triennio...va sottolineato che, sino a quando non matura il diritto
alla pensione per il lavoratore, rimane in forza in azienda. Questo
è quanto indicato chiaramente nel punto tre dell'ipotesi di accordo
quadro, siglato appunto lunedì scorso tra le organizzazioni
sindacali e l'azienda, quindi pensionamenti che potranno dare
eventuale spazio nell'ambito di un'auspicata e preventivata ripresa
ad assunzioni di giovani.
Per rispondere al quesito, va detto che da settembre 2013 è
stata fatta una sola assunzione a tempo indeterminato, peraltro in
linea con gli obiettivi del piano industriale. Si tratta di una
risorsa esperta, già impegnata presso un altro complesso
alberghiero, Hilton Hôtel, che è stata inserita presso la Direzione
commerciale dell'Unità produttiva Servizi Alberghieri. Tale
risorsa, come già detto, è prevista nel piano industriale ed è
fondamentale per lo sviluppo delle attività commerciali e di
vendita ed è stata reperita sul mercato in quanto non è presente
attualmente in azienda una figura di questo tipo. Inoltre,
un'ulteriore risorsa esperta in possesso delle relative
abilitazioni necessarie per l'avvio del centro benessere di
prossima apertura è stata assunta con un contratto a tempo
determinato di un anno. Anche in questo caso si tratta di una
risorsa non presente in azienda e necessaria per l'apertura del
centro benessere, che, per effetto della legge, prevede la figura
del preposto in possesso di particolari titoli professionali e
scolastici.
Dal 2008 nessuna assunzione a tempo indeterminato è stata
effettuata presso la casa da gioco, ad eccezione di due nuovi
assunti in sostituzione di personale strategico e ad alta
professionalità già fuoriuscito dall'azienda: si parla del
Responsabile della sicurezza e del Direttore amministrativo. Presso
l'Unità Servizi Alberghieri, dall'acquisizione della società
avvenuta nel 2010, sono in forza quattro nuovi assunti: il
Direttore dell'unità produttiva, che ha sostituito il precedente
che è andato in pensione; il Responsabile del Food & Beverage;
lo Chef del ristorante Gaya, che sarà aperto il prossimo mese e
un'interprete cinese di madrelingua impiegata nelle relazioni
commerciali. In pratica negli ultimi cinque anni sono state assunte
solamente sei professionalità di alto profilo non presenti in
azienda e in sostituzione di pensionamenti o per esigenze
strategiche.
Concludo dicendo che non sono stati considerati ovviamente i
contratti di personale extra o stagionali attivati presso il
ristorante dell'albergo per sostenere i vari picchi di attività.
Grazie.
Président
- Merci. Pour la réplique, la parole au
collègue Viérin.
Viérin L. (UVP)
- Grazie Assessore.
Noi ci riserviamo di verificare, perché le notizie che
apprendiamo non sono proprio così. Noi non le abbiamo chiesto,
intanto, se erano assunzioni a tempo indeterminato, le abbiamo
chiesto se c'erano delle assunzioni. Ci risulta che le assunzioni
di cui noi le parliamo siano state fatte ai tavoli...che siano
state fatte ai tavoli, ripeto, anche assunzioni eccellenti in
questi giorni, cioè la settimana scorsa, in piene trattative e, tra
l'altro, con mansioni che possono essere espletate benissimo da
altri, nel senso che esistono altri tavoli con giochi simili
proprio in merito a queste mansioni...oltre ai 5 milioni di euro
della dirigenza, al di là dell'Amministratore unico...che non
accennano a ridurre in termini di costi aziendali...perché abbiamo
45 dirigenti per un costo di 5 milioni annui. Al di là di tutta la
situazione molto grave, apprendiamo oggi dalle sue parole che non
ci sono assunzioni. Noi faremo un 116 sempre che voi ci
rispondiate, lei si assumerà la responsabilità di quanto è accaduto
e soprattutto ne risponderà davanti alla comunità. Grazie.
Président
- Merci. Point 3.2 à l'ordre du jour.
