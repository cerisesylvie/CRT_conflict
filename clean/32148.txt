Classificazione
INFORMAZIONE
Radiotelecomunicazioni



Oggetto del Consiglio n. 962 del 13 gennaio 2010 - Resoconto
OGGETTO N. 962/XIII - Interrogazione: "Piano straordinario
per il completamento della sperimentazione della televisione
digitale".
Interrogazione
Premesso che l'Amministrazione regionale da alcuni anni ha
avviato una serie di misure tecniche ed economiche finalizzate
dapprima alla diffusione ed in seguito alla sostituzione della
tecnologia analogica con quella digitale per la visione dei
programmi televisivi;
Atteso che l'Amministrazione negli anni è intervenuta
economicamente per sostenere l'acquisto di un decoder per ogni
famiglia, per ammodernare le infrastrutture, per permettere la
ricezione di emittenti transalpine francesi e svizzere;
Preso atto che con la delibera n. 3673 dell'11 dicembre 2009
viene approvato un piano straordinario per il completamento della
sperimentazione della televisione digitale di cui all'articolo 24
della legge regionale n. 25/2005, affidandone l'esecuzione a INVA
Spa, per un importo massimo di 2 milioni e 300 mila euro;
il sottoscritto Consigliere regionale
Interroga
il Presidente della Regione per sapere:
1) se il piano straordinario allegato alla delibera 3673 può
definirsi risolutivo per ciò che concerne i lavori di adeguamento,
smantellamento e sostituzione della rete dei ripetitori;
2) a quanto ammontano nel complesso le spese sostenute
dall'Amministrazione regionale in questi anni per la televisione
digitale, compresi i contributi per l'acquisto dei decoder e
l'assistenza nel periodo dello switch-off.
F.to: Zucchi
Président
- La parole au Président de la Région,
Rollandin.
Rollandin (UV)
- Grazie, Presidente.
La questione del digitale giustamente fa ancora discutere, ha
fatto molto discutere nella sua applicazione a macchia di leopardo.
Non è facile tenere i tempi a livello nazionale, si è fatto un
grosso sforzo per essere in Europa fra i primi Stati che avanza
nell'ambito della sua realtà regionale. Per quanto riguarda la
Valle d'Aosta, come il collega Zucchi sa, c'era stata una partenza
anticipata con la Sardegna, il che aveva permesso di avere dei
benefici per gli utenti, che avevano avuto in prima istanza i
decoder ad un prezzo agevolato e credo che questo sia stato uno dei
pochi vantaggi di questa partenza anticipata.
Per il resto, e veniamo alla sostanza delle richieste, ci sono
state delle difficoltà legate al territorio, legate ad una serie di
interventi che fino ad allora erano stati fatti in modo un po'
scoordinato sia dalla Regione, dai Comuni, dalle Comunità montane,
per cercare di dare un supporto alla possibilità soprattutto nelle
valli di vedere la televisione in senso più generale, sia i
programmi RAI che i programmi Mediaset; per le altre è evidente che
ci vuole la parabola, quindi non era il discorso.
Venendo alle domande specifiche:
"
se il piano
straordinario allegato alla delibera 3673 può definirsi risolutivo
per ciò che concerne i lavori di adeguamento, smantellamento e
sostituzione della rete dei ripetitori"
, le attività di
adeguamento e smantellamento e sostituzione delle postazioni di
radiotelecomunicazioni intese come l'insieme delle infrastrutture
relative ad opere accessorie, quali a titolo di esempio i cunicoli,
elettrodotti, impianti elettrici, servitù di accesso alle
infrastrutture, sono state condotte dall'Amministrazione regionale
nell'ambito della più ampia azione di delocalizzazione e
risanamento delle infrastrutture esistenti previste dalla legge 4
novembre 2005, n. 25, recante "Disciplina per l'installazione, la
localizzazione e l'esercizio di stazioni radioelettriche e di
strutture di radiotelecomunicazioni". Questa è la legge generale
che metteva ordine sulle varie postazioni per concentrarle, per
evitare che ci fosse una disseminazione dappertutto. Il riordino
delle postazioni, definito mediante appositi studi di fattibilità
elaborati da studi associati degli enti locali, riguarda pertanto
in senso più ampio la messa in sicurezza e la valorizzazione delle
infrastrutture di proprietà della pubblica amministrazione, a
beneficio non solo del segnale digitale televisivo, ma di tutti i
segnali radiotrasmessivi: telefonia mobile, Internet, eccetera, gli
operatori privati e reti di pubblica utilità. I piani ed i relativi
investimenti sono intesi quindi secondo quest'accezione più estesa,
considerando la tivù digitale terrestre quale prima applicazione
reale capillarmente diffusa e urgente, quindi non era solo
finalizzato alla tivù digitale, ma all'insieme delle
teleradiocomunicazioni.
In occasione della collaborazione della Regione Valle d'Aosta al
progetto ministeriale ricordato, finalizzato all'introduzione della
televisione digitale su tutto il territorio regionale, è stato
elaborato, nel corso nel 2007 e approvato il 25 ottobre 2007 dalla
task force
Regione Valle d'Aosta, il piano attuativo dello
switch-off
Valle d'Aosta. Il piano tratta l'insieme degli
elementi necessari al completamento della digitalizzazione della
regione, concernente più specificatamente le frequenze, gli
adeguamenti infrastrutturali, gli aspetti normativi contrattuali e
amministrativi, in attuazione del protocollo sottoscritto con il
Ministero competente. Il piano di adeguamento infrastrutturale, che
costituisce parte integrante del precedente piano, ha permesso di
effettuare una valutazione infrastrutturale delle 25 postazioni
degli enti locali, localizzate nelle valli laterali e definite
"impianti di integrazione", in quanto utilizzate per distribuire il
segnale televisivo sui territori ove non sono presenti postazioni
degli operatori, individuando per 9 di essi delle criticità che
comportano interventi di adeguamento ed eventuale delocalizzazione.
Taluni interventi risultavano necessari per garantire opportuni
livelli qualitativi di servizio che consentano di ospitare le
antenne per la trasmissione del segnale digitale degli operatori
televisivi ed eventuali altri gestori, come ho detto. Si precisa
che gli interventi a cura della pubblica amministrazione riguardano
esclusivamente le postazioni di radiotelecomunicazione, mentre per
quanto concerne la rete radiotrasmissiva con relativi apparati,
questa risulta essere a carico degli operatori di
radiotelecomunicazioni.
Nel corso del 2008 l'Amministrazione regionale, d'intesa con il
Consiglio permanente degli enti locali, ha avviato l'esecuzione e
la realizzazione di quanto previsto dal piano attuativo dello
switch-off
attraverso un primo piano straordinario,
approvato con delibera del 28 novembre 2008, n. 3474, con
l'obiettivo di adeguare, delocalizzare, 3 delle 9 postazioni
ritenute più critiche per lo
switch-off
, quelle di Ru,
Tornalla e Bodma nelle tre valli, avvenuto nel periodo 14-23
settembre 2009. Nel corso del 2009 è stato elaborato anche il piano
straordinario che rispetto al primo completa, approvato con
delibera n. 373 dell'11 dicembre, ad integrazione e completamento
del piano straordinario 2008, all'interno del quale sono state
incluse le ulteriori postazioni sulle quali risulta necessario
intervenire, ma non delocalizzare. Le prime 3 hanno dovuto proprio
spostare l'intero palorcio con problemi di ambiente e di
autorizzazioni varie, mentre qui sono solo dei rimaneggiamenti o
degli interventi, e sono (adesso darò la copia con tutti gli
interventi nelle varie stazioni, chiaramente sono le più numerose):
Valnontey, Cogne, Comune di Valsavarenche, Comune di Saint-Nicolas,
Comune di Courmayeur, Comune di Morgex e Gressoney-Saint-Jean. Con
tali interventi possono considerarsi risolutive le attività di
adeguamento, smantellamento e sostituzione delle infrastrutture di
proprietà regionale, piano che è stato fatto dalla Regione in
accordo con gli enti locali, a supporto della trasmissione del
segnale televisivo digitale. Si precisa che i precedenti interventi
non includono l'adeguamento alle infrastrutture di soggetti privati
e non prevedono la realizzazione di nuove postazioni a copertura di
nuove aree territoriali.
Per quanto riguarda la seconda domanda:
"
a quanto
ammontano nel complesso le spese sostenute dall'Amministrazione
regionale in questi anni per la televisione digitale, compresi i
contributi per l'acquisto dei decoder e l'assistenza nel periodo
dello switch-off"
, la Regione ha fornito la sua collaborazione
su un progetto ministeriale d'introduzione della televisione
digitale terrestre sul territorio a partire - come ho ricordato -
dal 2005, a seguito della sottoscrizione di un protocollo di
accordo con il Ministero competente. Le spese sostenute, intese
come spese liquidate alla data del 31 dicembre 2009, ammontano a
626.000 euro e riguardano una serie di attività; le principali
sono: organizzazione di eventi per televisione digitale, 4.000
euro; servizi di assistenza ed elaborazione strategia concernenti
le azioni necessarie al passaggio digitale, 44.000 euro; servizi di
comunicazione istituzionale, 13... qui ho il dettaglio che darò, in
totale sono... il più sono stati - voglio sottolineare questo, che
credo sia importante - il servizio di supporto ai cittadini, che
era stato richiesto, l'ultimo, rivolto ai cittadini valdostani in
occasione dello
switch-off
tramite l'attivazione di call
center e l'invio gratuito di un tecnico a domicilio, ha portato ad
una spesa di 526.000 euro, la metà di quella che avevamo previsto.
L'avevamo prevista su 1.000.000, se ne era parlato anche quando
avevamo discusso del bilancio; ad oggi, 31 dicembre, dovrebbe
essere completato: 526.000 euro.
Per quanto riguarda invece i piani complessivi di investimento
relativi all'attività di adeguamento, smantellamento, sostituzione,
gestione, manutenzione, attività che sono state impostate in
occasione dell'introduzione del segnale televisivo digitale,
l'Amministrazione regionale ha previsto degli investimenti
pluriennali, questo è quello che è già stato speso, poi ci sono i
piani, come l'ultima delibera, che saranno realizzati nei prossimi
anni. A questo proposito darò una tabella con la progressione
annuale degli investimenti, in modo da avere chiaro questo.
Infine, per quanto attiene il contributo per l'acquisto di
decoder, si ricorda che è interamente erogato dal Ministero dello
sviluppo economico e comunicazioni direttamente ai rivenditori
autorizzati, i quali applicano uno sconto alla cassa di pari
importo sul prezzo di vendita dei decoder. L'Amministrazione
regionale non ha quindi sostenuto delle spese, in quanto era solo
un contributo all'utente, in questi anni, per questa spesa.
Credo di aver risposto, poi darò - come dico - la copia di
questo documento al collega. Grazie.
Président
- Il n'y a pas de réplique? Non.
