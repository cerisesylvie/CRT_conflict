Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3088 del 5 febbraio 1992 - Resoconto
OGGETTO N. 3088/IX Concessione di un contributo di lire
127.000.000 a favore dell'Organizzazione non governativa denominata
"Associazione Valdostana Pro-Infanzia Brasiliana (AVIB)", per la
realizzazione di un progetto di sviluppo nella regione di Bahia, in
Brasile - Approvazione, impegno e liquidazione di spesa.
Presidente Do lettura della proposta di deliberazione iscritta
al punto 29 dell'ordine del giorno.
Deliberazione Il Consiglio
Vista la legge n. 49 del 26 febbraio 1987, "Nuova disciplina
della cooperazione dell'Italia con i Paesi in via di sviluppo";
Viste le "Linee di indirizzo per lo svolgimento di attività di
cooperazione allo sviluppo da parte delle Regioni, delle Province
Autonome e degli Enti locali" approvate con delibera n. 12 dal
Comitato Interministeriale per la Cooperazione allo Sviluppo in
data 17.03.1989;
Visti gli articoli 2 e 6 della legge regionale 9 luglio 1990 n.
44, "Interventi regionali di cooperazione e solidarietà con i Paesi
in via di sviluppo", che prevedono il sostegno alla realizzazione
di progetti e interventi ad opera di Organizzazioni non governative
e di Associazioni di volontariato;
Vista la richiesta avanzata dall'Organizzazione non governativa
deno-minata "Associazione Valdostana Pro-Infanzia Brasiliana"
(AVIB), con sede in Châtillon - Via E. Chanoux n. 180/D, diretta ad
ottenere un con-tributo finanziario da parte dell'Amministrazione
regionale, a parziale sostegno di un progetto di sviluppo nella
regione di Bahia, in Brasile;
Evidenziato che il progetto, il cui costo ammonta a Lire
180.000.000=, consiste nella realizzazione di due centri di
formazione professionale (scuole di falegnameria) ubicati a Cangu e
Salvador, nella regione di Bahia, intendendo con essa
l'edificazione dei centri, l'acquisto di strumenti e attrezzature
per la falegnameria e infine di un mezzo fuoristrada da utilizzare,
vista la precarietà delle vie di comunicazione, per il trasporto di
materiale e persone;
Visto l'unanime parere favorevole nei confronti dell'iniziativa,
espresso dal Comitato regionale di coordinamento per gli interventi
di coo-perazione, di solidarietà e di educazione allo sviluppo (di
cui all'articolo 11 della L.R. 44/90) nel corso della seduta
dell'11 gennaio 1991;
Ritenuto di aderire alla richiesta avanzata mediante la
concessione di un contributo di Lire 127.000.000=, pari a circa il
70 percento del costo totale dell'intervento, adeguandosi ai
criteri stabiliti dalla Direzione Generale per la Cooperazione allo
Sviluppo, presso il Ministero degli Affari Esteri;
Tenuto conto che l'iniziativa dell'Amministrazione regionale di
supportare l'attività delle O.N.G. e delle Associazioni di
volontariato ha ottenuto l'approvazione da parte della direzione
Generale per la Cooperazione allo Sviluppo, presso il Ministero
degli Affari Esteri, con nota n° 209/CRO 1953, in data 15 marzo
1991;
delibera
1) di approvare la concessione di un contributo di Lire
127.000.000= a favore dell'Organizzazione non governativa
denominata "Associazione Valdostana Pro-Infanzia Brasiliana (AVIB),
a parziale copertura delle spese necessarie per la realizzazione di
un progetto di sviluppo integrato nel Camerun;
2) di approvare la spesa di Lire 127.000.000=
(centoventisettemilioni) da imputare al residuo passivo 22560 del
bilancio di previsione della Regione per l'anno 1992 (Fondo di Lire
1.270.000.000= impegnato con deliberazione della Giunta regionale
n. 12463 del 23 dicembre 1991), il quale presenta la necessaria
disponibilità;
3) di stabilire che la liquidazione del contributo avverrà ai
sensi dell'articolo 58 della L.R. 89/90, previa relazione sullo
stato di avanzamento o avvenuta realizzazione dell'intervento e
successiva rendicontazione delle spese sostenute.
Presidente
Se nessuno chiede la parola, pongo in
votazione la proposta di deliberazione testé letta.
Esito della votazione:
Presenti, votanti e favorevoli: 28
Il Consiglio approva all'unanimità.
