Classificazione
CONSIGLIO REGIONALE
Attività consiliare d'aula



Oggetto del Consiglio n. 1137 del 9 febbraio 2005 - Resoconto
OBJET N° 1137/XII - Ordre des travaux. Communications du
Président du Conseil.
Presidente - Colleghi, non voglio assumere l'atteggiamento da
padre di famiglia soprattutto perché non lo sono, non fa parte del
mio carattere, ma soprattutto perché considero o quanto meno vorrei
considerare ognuno di voi maturo, adulto e responsabile e cosciente
del ruolo che riveste all'interno di quest'aula. Constato con
amarezza e con delusione che spesso dimostriamo uno scarso senso
delle istituzioni e un basso rispetto del prestigio,
dell'onorabilità e del funzionamento di quest'aula consiliare. Lo
diamo questo pessimo esempio spesso considerando l'atrio antistante
una specie di piazza del mercato con tutto il rispetto per le
piazze del mercato, piuttosto che l'atrio del Consiglio regionale
della Valle d'Aosta. Rammento che una lettera che vi avevo spedito
al riguardo non ha sortito alcun effetto di assunzioni di
responsabilità in ognuno di voi, vi posso garantire che tornerò
sull'argomento anche per assicurare la presenza in aula. Credo,
colleghi, che non sia grande sforzo richiedervi nei 4 giorni al
mese di Consiglio regionale puntualità e presenza in Consiglio
regionale. Lo chiedo e lo faccio educatamente e mi rivolgo
soprattutto ai colleghi di maggioranza e del Governo regionale,
sottolineo la necessità di puntualità e rispetto dell'orario delle
adunanze. Credo sia il minimo che l'esercizio del mandato
consiliare richiede.
Le Conseil prend acte.
