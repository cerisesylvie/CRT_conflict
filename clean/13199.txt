Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 4176 del 15 febbraio 1993 - Resoconto
OGGETTO N. 4176/IX Situazione del progetto di collegamento
ferroviario Aosta-Martigny.
(Interrogazione con risposta
scritta)
Interrogazione r.s. Rilevato che sono ormai sette anni che, a
proposito del collegamento ferroviario fra Aosta-Martigny, si
affidano incarichi per studiare il progetto, si costituiscono
comitati, si organizzano convegni e conferenze stampa;
al fine di fare il punto della situazione verificando le spese
sostenute, i risultati raggiunti e le prospettive attuali;
il sottoscritto Consigliere regionale del Gruppo Verde
Alternativo
interroga
l'Assessore regionale ai trasporti per conoscere:
1) l'elenco completo delle deliberazioni di Giunta concernenti
il collegamento ferroviario Aosta-Martigny approvate dal 30 gennaio
1986 (data del primo incarico al prof. Alberto Chiaraviglio) fino
ad oggi;
2) le somme finora impegnate e liquidate per il citato progetto
a favore del prof. Alberto Chiaraviglio, dell'ISTIEE di Trieste e
di eventuali altri progettisti;
3) se vi sono attualmente incarichi in atto concernenti il
collegamento ferroviario fra Aosta e Martigny e quali Comitati (e
composti da chi) stanno attualmente operando su tale progetto;
4) da chi è composto il "consorzio di finanziamento" che,
secondo l'ordine del giorno recentemente presentato dal Senatore
Dujany, si sarebbe assunto il "totale carico" delle spese per la
realizzazione del progetto.
F.to: Riccarand.
Presidente
All'interrogazione con risposta scritta testé
letta è stata data risposta con lettera n. 417 in data 15 febbraio
1993.
