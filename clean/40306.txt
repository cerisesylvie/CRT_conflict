Classificazione
ATTIVITÀ CULTURALI



Oggetto del Consiglio n. 3142 del 24 gennaio 2018 - Resoconto
OGGETTO N. 3142/XIV - Interrogazione: "Notizie in merito alle
iniziative espositive organizzate nella regione".
Farcoz (
Président) -
Point n° 5 de l'ordre du
jour. Pour la réponse, la parole à l'Assesseur Rini.
Rini (UV) -
Per la prima domanda, il numero dei
visitatori delle mostre organizzate dall'Amministrazione regionale
presso le sedi espositive di Aosta nel corso della stagione estiva
del 2017 è stato di complessivi 32.339 visitatori, di cui 6303
paganti. In seguito le riporto velocemente i dati ripartiti per
ogni singolo evento e sedi espositive. Per quanto riguarda la
mostra di "Giovanni Segantini e i pittori della montagna" al Museo
archeologico regionale: ingressi totali 7621, di cui 5169 paganti;
"L'uomo e la terra" al Centro Saint-Bénin ingressi totali 2935, di
cui 1134 paganti; Gianni Masi e Dorino Ouvrier alla Chiesa di San
Lorenzo, ingressi totali 18.632, la mostra era a ingresso gratuito;
per quanto riguarda Miriam Colognesi all'Hôtel des États, gli
ingressi totali sono stati 3151, anche questa era una mostra ad
ingresso gratuito.
Per quanto riguarda invece la sua seconda domanda: "se il numero
di visitatori corrisponde alle previsioni...", direi che possiamo
essere particolarmente soddisfatti del risultato complessivo e sia
anche per le presenze totali dell'anno solare 2017, anno solare che
ha visto e ha registrato un numero di visitatori totali pari a
64.919, quindi un numero importante, alle mostre temporanee, con un
incremento pari al 40,98 percento rispetto all'anno 2016. È vero
che è un po' un
trend
nazionale e non solo questo
dell'interesse verso il nostro patrimonio culturale. Ieri è uscita
la statistica dei Paesi dove si vive meglio, l'Italia non eccelle,
ma eccelle invece come Paese con maggiore attrattiva culturale e
credo che la Valle d'Aosta sia in linea con questo.
Molto apprezzata è stata la mostra dedicata a Segantini e i
pittori della montagna, questo dobbiamo ammetterlo, malgrado il
deficit e le difficoltà di accesso causate dal cantiere presente su
Piazza Roncas, che rendeva difficile e disagevole anche l'accesso
al Museo archeologico.
Le esposizioni hanno un impatto positivo non solo dal punto di
vista culturale ovviamente ma anche economico-sociale, creando un
indotto diretto, ma anche un indotto indiretto. Gli eventi
culturali hanno ricadute positive sul territorio, sulle attività
commerciali limitrofe, sull'immagine della Regione, anche quando
questo dato, soprattutto della ricaduta di immagine ed economica,
non è direttamente quantificabile. Le mostre di Aosta svolgono da
sempre un ruolo significativo nell'offerta culturale della città
sia per i turisti, sia per i residenti. Offrono possibilità di
svago anche durante il fine settimana per residenti e turisti,
consentendo anche di conoscere l'arte, la fotografia, la scultura e
la storia anche della nostra regione.
I questionari relativi alla provenienza dei visitatori, le
analisi di
customer satisfaction
, i dati relativi
all'affluenza giornalieri, suddivisi per orari anche per poter fare
un quadro preciso suddividendo le scolaresche, che non è un dato
minoritario, ma è un dato diverso e quindi da valutare anche in
maniera differente, offrono agli uffici preposti strumenti
importanti per migliorare ancora di anno in anno - e credo che i
dati che vanno crescendo ne siano una testimonianza - l'offerta al
fine di renderla ancora più efficace, più mirata, ma soprattutto
più articolata per andare a captare anche sensibilità, attenzioni
diverse.
Président -
Pour la réplique, la parole au collègue
Bertin.
Bertin (CC-MOUV) -
Questa interrogazione è un classico,
spesso ho presentato interrogazioni di questo genere per conoscere
l'andamento delle attività espositive in Valle d'Aosta, poiché
ritengo che debbano avere un ruolo maggiore e importante
nell'offerta turistica e culturale della nostra regione. Si
sottolineava che la città di Aosta nel tempo aveva avuto
quest'attrattiva, devo dire che non è proprio così: le mostre
organizzate ad Aosta negli anni, come in questo caso, hanno dei
riscontri relativamente piccoli, innanzitutto perché manca una
promozione adeguata, questo è l'elemento debole dell'offerta
turistico-culturale della nostra regione. Teniamo presente, come
diceva anche lei, che in questi anni la crescita di questo settore
è impressionante, soprattutto in Italia. Anche questi risultati
quindi vanno visti in questo contesto e purtroppo si conferma una
sottostima e un potenziale inferiore al risultato finale che si
potrebbe avere. I costi sono sempre piuttosto elevati e soprattutto
manca una programmazione e una promozione. Anche quest'anno non si
sa ancora bene cosa si farà ed è veramente quello che dovrebbe
essere preso come un punto di forza dell'offerta complessiva della
Valle d'Aosta, in particolar modo per la città di Aosta.
Prendo atto che, pur inserendosi in un
trend
positivo che
ormai da diversi anni caratterizza questo settore, la Valle d'Aosta
non lo sa sfruttare appieno e le debolezze registrate in questi
anni rimangono le stesse e siamo ancora distanti da una giusta
promozione per la nostra regione.
