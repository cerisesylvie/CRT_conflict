Classificazione
SPORT E TEMPO LIBERO
Sport invernali
TRASPORTI E VIABILITÀ
Impianti a fune



Oggetto del Consiglio n. 29 del 4 novembre 2020 - Resoconto
OGGETTO N. 29/XVI - Interpellanza: "Applicazione di garanzie
nei confronti di chi acquista skipass e stagionali o
plurigiornalieri in caso di limitazioni dovute alla situazione
epidemiologica da COVID-19".
Bertin (Presidente) -
Passiamo al punto 13 dell'ordine
del giorno. Per l'illustrazione consigliere Brunod, ne ha
facoltà.
Brunod (LEGA VDA) -
Come sappiamo tutti, circa una decina
di giorni passati doveva partire la grande stagione turistica
invernale e purtroppo c'è stato questo stop immediato per i motivi
che tutti ben sappiamo.
Analizzando le proposte relative agli
skipass
stagionali
plurigiornalieri proposti da numerose stazioni sciistiche sull'arco
alpino per la stagione invernale 2020-2021, dove sono state messe a
punto tutta una serie di garanzie in modo da assicurare fin da
subito la massima trasparenza e sicurezza per coloro che
acquisteranno skipass stagionali plurigiornalieri, prendendo in
considerazione per esempio possibili impedimenti a svolgere
l'attività sciistica in caso di
lockdown,
positività
accertata al virus o in caso di provvedimento di quarantena, è
stato constatato che nella proposta sul portale Skilife della Valle
d'Aosta per tutta la stagione invernale 2020-2021, sia nelle
formule Valle d'Aosta che Valle d'Aosta più Zermatt, non sono
presenti delle proposte simili.
Con questa interpellanza si vuole chiedere all'Assessore
competente se vi sia l'intenzione di verificare l'attuale
situazione e se non fosse stato il caso o non sarebbe il caso di
prendere spunto da tali proposte simili, in modo tale da rendere
maggiormente appetibile la scelta delle nostre stazioni sciistiche
per la stagione turistica invernale 2020/2021 e sicuramente anche
per quelle future.
Presidente -
Per il Governo l'assessore Bertschy, ne ha
facoltà.
Bertschy (AV-SA) -
Grazie consigliere Brunod per
l'iniziativa. Purtroppo, come da lui detto giustamente, siamo di
fronte a una situazione che purtroppo crea uno scenario
completamente nuovo per le nostre stazioni di sci, per i nostri
comprensori, ma in particolare per il nostro turismo invernale.
Colgo l'occasione per dire che il Dpcm in bozza, quello di questa
notte, però non abbiamo ancora la versione definitiva, mantiene la
precedente formulazione, quindi l'apertura dei comprensori per
l'attività agonistica e non per l'attività amatoriale. Nel
frattempo, come c'è stato modo di comunicare e poi appena ci sarà
la possibilità di partecipare ai lavori delle Commissioni credo
sarà opportuno anche fare una precisa relazione su tutta l'attività
che si sta facendo, abbiamo predisposto con le altre Regioni un
protocollo per la riapertura degli impianti che sarà discusso
domani in Conferenza delle Regioni.
Per venire alla segnalazione a proposito delle politiche
commerciali che i vari comprensori stanno facendo, per quello che
riguarda i comprensori valdostani già dall'anno scorso è stata
adottata una politica differente, nel senso che sono stati
scontati, ed è stato oggetto da parte della clientela di un
riconoscimento positivo, a tutti i possessori di
skipass
stagione 2019/2020 il 30 percento del costo dell'acquisto per la
stagione 2020-2021. La stessa proposta verrà fatta - è precisato a
livello di proposta - sulla stagione 2020-2021 per coloro che
acquisteranno un nuovo skipass. Questo perché la regolamentazione
rischia di essere difficile: Dolomiti Superski ha avuto molti
problemi l'anno scorso ed è stato oggetto anche di una serie di
critiche sul riconoscimento poi del rimborso dello skipass. Invece,
la nostra proposta è stata semplificata e va appunto nella
direzione di dire che, se ci saranno dei problemi, stessa procedura
verrà adottata per la prossima stagione, riconoscendo i giorni non
utilizzati da parte dei possessori di skipass.
Evidentemente è una fase ancora emergenziale e ovviamente alcune
delle situazioni che si stanno verificando saranno ancora oggetto
di valutazione a livello di indirizzo politico e anche di gestione
delle società. Però questa è parsa da parte delle società, che
ovviamente hanno i contatti con la clientela, la procedura
maggiormente cautelativa e soprattutto che ha permesso di
fidelizzare i possessori di skipass dell'anno passato e che viene
proposta per quelli dell'anno successivo. Quindi credo che in
questo senso sia anche corretto dare fiducia ai nostri gestori di
impianti rispetto alla conoscenza della loro clientela e ovviamente
la sollecitazione è stata e verrà ancora portata alla discussione
all'interno dell'AVIF, però questa è l'informazione che mi sento di
restituirle e che riteniamo possa essere utile a creare le
condizioni perché la stagione invernale, se partirà, si possa
svolgere al meglio.
Faremo tutto il possibile, già da domani nella Conferenza delle
Regioni, per andare ad approvare questo protocollo e ovviamente
tutte le Regioni dell'arco alpino come hanno più volte detto, al di
là di quello che succederà nei prossimi giorni, sono al lavoro
anche per capire in quale maniera gestire al meglio una stagione
che sarà molto complicata, ma che ci deve vedere comunque di qui al
prossimo mese pronti a partire garantendo tutte le sicurezze che il
livello sanitario richiede. All'interno del Governo è aperta una
discussione, perché da parte di tutti è ovviamente necessario
ragionare con la massima attenzione per quello che riguarda la
risposta sanitaria per la popolazione valdostana e per i nostri
turisti. Il collega Barmasse in particolare lavora con tutti noi
assessori perché questo possa essere ottimizzato, senza creare però
quella condizione di stop dello sviluppo che ci deve essere e che è
necessario da parte di tutti continuare a proporre, nell'interesse
della nostra comunità e soprattutto di tutti i lavoratori, che
siano imprenditori o lavoratori dipendenti, che gravitano intorno
al mondo dello sci.
Presidente -
Per la replica, consigliere Brunod.
Brunod (LEGA VDA) -
Grazie Assessore per la risposta. Mi
fa molto piacere il suo impegno nel portare avanti questa
iniziativa molto importante e molto strategica, perché il turismo
invernale occupa una parte fondamentale per l'economia della Valle
d'Aosta e, come diceva lei, sicuramente la situazione molto
difficile complica il tutto.
Volevo dare un suggerimento. Sicuramente in questo settore dove
la concorrenza è sempre più elevata ed è sempre più strategica, non
sarebbe male sui vari portali a livello mediatico rendere molto più
trasparenti e più evidenti queste formule, per andare incontro, per
fidelizzare come diceva anche lei, i nostri possibili turisti, i
nostri possibili clienti, in modo tale da cercare di mantenere i
presenti e sicuramente per cercare di invogliarne tanti altri a
venire nella nostra meravigliosa Valle, dove già a livello
autostradale abbiamo delle grosse difficoltà. Come sappiamo tutti,
abbiamo dei limiti in questo senso, quindi una politica che cerchi
di fidelizzarsi maggiormente i suoi potenziali turisti con una
maniera più chiara, più semplice e più trasparente di andare
incontro, in questo caso con tutto ciò che riguarda le garanzie per
gli skipass invernali, non farebbero altro che portare benefici
alla Valle d'Aosta, a tutta la sua economia e sicuramente a un
settore invernale che in questo momento ha bisogno di ripartire
molto decisamente.
