Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3708 del 24 settembre 1992 - Resoconto
OGGETTO N. 3708/IX Ratifica di deliberazioni adottate dalla
Giunta regionale in via d'urgenza.
Oggetto n
.
7277 in data 21 agosto 1992:
Concessione
di un primo contributo di lire 500.000.000 al C.OM.I.S nelle spese
previste per l'organizzazione delle giornate olimpiche della
gioventù europea, in programma in Valle d'Aosta dal 7 al 11
febbraio 1993. Approvazione ed impegno di spesa.
Presidente
A questo proposito il relatore, l'Assessore
al Turismo, Sport e Beni Culturali Voyat ha presentato un
emendamento, in sede di ratifica della deliberazione, dove si
prevede la riduzione da lire 1.600.000.000 a lire 1.200.000.000 del
contributo complessivo da erogare al C.O.M.I.S per le giornate
olimpiche della gioventù europea. Pertanto nella deliberazione 7277
vanno poste nella parte finanziaria le opportune sostituzioni. È
già stata distribuita la copia dell'emendamento.
Presidente
Ha chiesto la parola il Consigliere
Chiofalo.
Chiofalo (DC)
Credevo si trattasse di un piccolo
errore, non di un emendamento, perché nella parte delle premesse,
dove aderiscono tutti gli enti per il finanziamento da parte della
regione, emerge che veniva erogata la somma di lire 1.200.000.000.
Nella parte deliberativa, invece, compariva la cifra di
500.000.000. Poi viene detto "prevista per l'organizzazione della
prima edizione" e di "rinviare a successivo provvedimento
deliberativo la concessione di un ulteriore contributo di
1.100.000.000". Quindi 1.100.000.000 più 500.000.000 fanno
1.600.000.000. Volevo chiedere se c'era un errore nell'emendamento
correttivo.
Sono contento che la Regione si stia adoperando per lo
svolgimento di questa manifestazione, chiedo all'Assessore di
fornirci alcune note a carattere informativo, quali la
programmazione per lo svolgimento di questa manifestazione, se è
stato istituito un comitato tra comune e regione, in quanto
percepisco l'assenza del comune su questo punto.
Ringrazio l'Assessore se potrà fornirci un ragguaglio sulla
situazione.
Presidente
Ha chiesto di parlare l'Assessore al
Turismo, Sport e Beni Culturali, Voyat.
Voyat (UV)
Inizialmente era stato previsto un
contributo per il CONI che sarà l'organizzazione che si occupa
dell'effettuazione di questi giochi, di lire 1.600.000.000,
dopodiché, parlandone in Giunta e prendendo i dovuti contatti con
la CNOE e con il CONI, è stato chiesto da parte di queste due
organizzazioni di aumentare il contributo. Ci è stata data
un'adesione di massima, senza dirci di preciso purtroppo se la
cifra indicativamente qui scritta sia esatta o meno.
Abbiamo comunque ritenuto, come Giunta, modificare secondo
quelle che erano anche le indicazioni avute a voce dalle due
organizzazioni e la deliberazione è stata corretta solo in parte e
quindi purtroppo dobbiamo presentare oggi l'emendamento per la
correzione definitiva e ridurre il contributo a 1.200.000.000 di
lire.
Per quanto riguarda l'effettuazione dei giochi, è stato
istituito nel mese di luglio un comitato di coordinamento
presieduto dal sindaco di Aosta, composto da due rappresentanti
della Regione e del Comune ed un rappresentante del CONI.
La parte organizzativa viene svolta dal COMIS vista anche la sua
esperienza nell'organizzare campionati del mondo e gare di alto
livello in Valle d'Aosta. Affiancata al COMIS c'è una commissione
tecnica composta da membri della FISI e della Federazione
Ghiaccio.
Le riunioni si sono svolte a partire dal mese di luglio, sia con
rappresentanti del CONI a livello romano sia con rappresentanti
della FISI a Milano. Tant'è vero che ieri si è svolta a Milano una
riunione sul calendario delle prove tecniche da effettuare dal 7 al
11 di febbraio.
Avevamo chiesto come comune e come regione che le prove fossero
anticipate a fine gennaio, in quanto proprio in questo periodo dal
7 all'11 di febbraio si svolgono i campionati del mondo dello sci
alpino in Giappone. Quindi se riuscivamo a spostare le date avremmo
avuto senz'altro la possibilità di avere un maggior numero di
giornalisti ad alto livello, e quindi con più possibilità di
propagandare questa manifestazione. Ci è stato risposto che è
troppo tardi per spostare questa manifestazione, pertanto la data
definitiva è quella dal 7 all'11 di febbraio.
La sede del COMIS è nell'ex palazzo Cogne di corso Battaglione;
il presidente del COMIS è l'architetto Merlo, gli altri componenti
sono il presidente dell'ASIVA e il rappresentante valdostano nella
FISI, coordinatore, operatore in pratica è il ragioniere Cuccari
dell'Assessorato al Turismo.
Presidente
Ha chiesto la parola il Consigliere
Pascale.
Pascale (PSI)
Vedo che l'Assessore ha mantenuto quelle
indicazioni che erano già emerse fra la vecchia Giunta regionale e
la vecchia giunta comunale cioè il comitato di coordinamento che
coinvolge i due enti ed il CONI ed il COMIS come organizzatore
effettivo della manifestazione. Credo sia la soluzione migliore.
Volevo chiedere se nel settore delle sponsorizzazioni sono stati
fatti dei passi avanti, perché già allora si erano delineate le
possibilità di far intervenire grossi sponsor e si era anche
preventivata una cifra superiore a quella che oggi viene indicata
in delibera, ma chiaramente su questo punto bisognava portare
avanti un interessamento più che del COMIS da parte della Regione e
del Comune.
Vorrei quindi sapere se sotto questo aspetto abbiamo già delle
indicazioni su quali possono essere questi sponsor.
Presidente
Ha chiesto di parlare il Consigliere
Riccarand.
Riccarand (VA)
Su questo problema delle
sponsorizzazioni si è prevista una spesa di 2.700 milioni, un
provento di sponsorizzazioni molto limitato, limitato a 200
milioni.
Si dice che ci saranno quotidiani, riviste specializzate,
radiotelevisioni, ampi servizi sulle competizioni. Non si capisce
come mai c'è una previsione di entrate così bassa per
sponsorizzazioni. In pratica quasi tutto il costo di questa
manifestazione viene a ricadere sulla Regione e sul comune di
Aosta, per 1.800 milioni. Gran parte della spesa viene a carico
dell'Ammi-nistrazione regionale, anche il contributo del CONI mi
sembra molto limitato.
Volevo chiedere quali iniziative sono state assunte per cercare
d'incrementare l'onere a carico degli sponsor, del CONI, della CNOE
e diminuire questo costo che è notevole per la pubblica
amministrazione locale.
Presidente
Ha chiesto di parlare il Consigliere
Chiofalo.
Chiofalo (DC)
Il totale del contributo di
1.200.000.000 che viene erogato in 500.000.000 adesso, più
700.000.000 con successiva deliberazione; è così? Grazie.
Presidente
Ha chiesto di parlare il Consigliere
Andrione.
Andrione (UV)
Je serai lapidaire. Je ne demande pas des
explications. Simplement pour ce qui concerne les frais de culture
et les frais de publicité, je trouve que la note est beaucoup trop
chère. Il faudrait que l'Assesseur fasse un peu d'attention à
certaines générosités qui coûtent 530 millions de lires d'un côté
et 320 de l'autre. Il me paraît un peu excessif.
Presidente
Ha chiesto di parlare l'Assessore al
Turismo, Sport e beni Culturali, Voyat.
Voyat (UV)
Per la questione delle sponsorizzazioni non
sono ancora stati presicontatti in quanto come dicevo prima,
avevamo chiesto alla FISI e alla CNOE di cambiare la data, perché
siamo convinti che se fossimo riusciti a cambiare la data, non
essendoci i campionati del mondo in Giappone, questa manifestazione
avrebbe avuto molto più risalto. Inoltre sarebbe stato molto più
facile trovare delle sponsorizzazioni e nello stesso tempo avremmo
avuto una diminuzione di costi negli alberghi in quanto dai primi
contatti che sono stati presi, ci è stato detto che nel mese di
febbraio in questo periodo il prezzo sarà quasi pieno, Al contrario
se fossimo riusciti ad anticipare la manifestazione al mese di
gennaio, avremmo avuto una diminuzione del 20/30 percento dei costi
alberghieri.
Sarebbe stato facile scrivere 500.000.000 di sponsorizzazione,
poi arrivare e dire che si erano ottenuti e che si dovevano
integrare. Abbiamo preferito tenere la cifra bassa con la speranza
di poterla aumentare.
L'unica sponsorizzazione certa è l'intervento per i trasporti da
parte della Fiat, che è già stata contattata ed ha dato la sua
adesione.
Per le altre sponsorizzazioni su indicazione del COMIS che ha
già esperienza in materia, quanto è stato organizzato fino a qui
non è stato improvvisato il mese di luglio, io non posso essere più
preciso, non posso sapere quali sono e non posso sapere la
cifra.
Presidente
Pongo in votazione l'emendamento
all'oggetto 7277 in data 21 agosto 1992.
Esito della votazione:
Presenti: 29
Votanti: 27
Favorevoli: 27
Astenuti: 2 (Gremmo e Riccarand)
L'emendamento è approvato
Presidente
Ha chiesto la parola, per dichiarazione di
voto, il Consigliere Riccarand.
Riccarand (VA)
Su questa deliberazione il nostro
gruppo voterà contro, perché c'è una previsione di entrata che è
totalmente squilibrata con oneri pesanti a carico della Regione e
del comune, con scarsa presenza di proventi di sponsorizzazioni da
parte del CONI che doveva essere la
"magna pars"
dell'organizzazione di questa manifestazione.
D'altro canto sul versante dell'uscita ci sono delle spese
gigantesche, scarsamente motivate.
Trecentoventi milioni per materiale promozionale, 530 milioni
per manifestazioni di attività culturali, poi 130 milioni per
conferenze stampa e pubbliche relazioni, il tutto ammonta a più di
un miliardo per spese che non sono strettamente attinenti
all'organizzazione della manifestazione.
Non mi sembra giustificato questo preventivo ed il nostro voto è
contrario.
Presidente
Pongo in votazione la ratifica della
deliberazione in oggetto nel testo così emendato:
a) la 3a riga del 4° paragrafo della premessa e così sostituita:
"con la previsione di un contributo regionale di lire 1.200
milioni";
b) la 3a riga del 6° paragrafo della premessa è così sostituita:
"1992, n°31, di un contributo massimo di lire 1.200 milioni,
di";
c) la 7a riga del 6° paragrafo della premessa è così sostituita:
"concessione dell'ulteriore contributo di 700 milioni";
d) la 2a riga del punto 2°) del dispositivo è così sostituita:
"concessione di un ulteriore contributo di lire 700 milioni".
Esito della votazione:
Presenti: 29
Votanti: 28
Favorevoli: 27
Contrari: 1
Astenuti: 1 (Gremmo)
Il Consiglio approva
Oggetto n
.
7028 in data 7 agosto 1992:
Concessione
di un contributo di lire 8.800.000 al "Club de la Musique" di
Villeneuve nelle spese previste per l'organizzazione di una
manifestazione musicale. Approvazione ed impegno di
spesa.
Presidente
Ha chiesto di parlare l'Assessore al
Turismo, Sport e Beni Culturali Voyat, ne ha facoltà.
Voyat (UV)
Secondo l'impegno preso ho portato la
documentazione che il Consigliere Riccarand mi aveva
chiesto.
Presidente
Pongo in votazione la ratifica della
deliberazione in oggetto.
Esito della votazione:
Presenti: 28
Votanti: 20
Favorevoli: 20
Astenuti: 8 (Beneforti, Bondaz, Chiofalo, Gremmo, Lanièce,
Maquignaz, Riccarand e Trione)
Il Consiglio approva
Oggetto n
.
7320 in data 21 agosto 1992:
Concessione
di un contributo straordinario di lire 10.000.000 al gruppo
folcloristico "La Gaie Famille" di Charvensod nelle spese sostenute
per il soggiorno in Valle d'Aosta del gruppo folcloristico rumeno
"Dacia". Approvazione e liquidazione di spesa.
Presidente
Pongo in votazione la ratifica della
deliberazione in oggetto.
Esito della votazione:
Presenti: 30
Votanti: 28
Favorevoli: 28
Astenuti: 2 ( Gremmo e Riccarand)
Il Consiglio approva
Oggetto n
.
7415 in data 21 agosto 1992:
Affidamento
mediante trattativa privata, alla ditta Iseco S.p.A. di
Saint-Marcel di un intervento straordinario di adeguamento degli
impianti, dotazione di pezzi di ricambio e miglioria dell'area
adiacente al centro essiccamento siero operante in Comune di
Saint-Marcel. Approvazione ed impegno di spesa.
Presidente
Pongo in votazione la ratifica della
deliberazione in oggetto.
Esito della votazione:
Presenti: 28
Votanti: 27
Favorevoli: 27
Astenuti: 1 (Gremmo)
Il Consiglio approva
Oggetto n
.
7461 in data 21 agosto 1992:
Approvazione del progetto e appalto, mediante licitazione
privata per i lavori edili e di completamento dei locali
sottostanti la piazza del mercato ad uso aule scolastiche in comune
di Saint-Vincent.
Presidente
Pongo in votazione la ratifica della
deliberazione in oggetto.
Esito della votazione:
Presenti: 27
Votanti: 25
Favorevoli: 25
Astenuti: 2 (Gremmo e Lavoyer)
Il Consiglio approva
Oggetto n. 7478 in data 21 agosto 1992:
Esecuzione, in
economia diretta, dei lavori di bitumatura tratto di strada fra le
frazioni Ville e Bruson nel Comune di Allein. Approvazione ed
impegno di spesa.
Presidente
Ha chiesto la parola il Consigliere
Riccarand.
Riccarand (VA)
Solo per sapere se si tratta di strada
regionale.
Presidente
Ha chiesto di parlare l'Assessore del
Lavori Pubblici, Vallet.
Vallet (UV)
Non, il s'agît d'une route communale dont
les travaux n'ont pas pu être achevés à cause d'un manque de
financement. C'était des travaux Frio, on a dû compléter les
travaux avec la pose du goudron.
Presidente
Pongo in votazione la ratifica della
deliberazione in oggetto
Esito della votazione:
Presenti: 28
Votanti: 22
Favorevoli: 22
Astenuti: 6 ( Beneforti, Bondaz, Gremmo, Lanièce, Maquignaz e
Riccarand)
Il Consiglio approva
Oggetto n
.
7485 in data 21 agosto 1992:
Esecuzione,
in economia diretta, da parte della ditta Bosonetto Dino, di Aosta,
dei lavori di sostituzione di ascensore presso la sede
dell'Assessorato del Turismo, Sport e Beni Culturali. Approvazione
ed impegno di spesa.
Presidente
Pongo in votazione la ratifica della
deliberazione in oggetto
Esito della votazione:
Presenti: 30
Votanti: 29
Favorevoli: 29
Astenuti: 1 (Gremmo)
Il Consiglio approva
Oggetto n
.
7523 in data 21 agosto 1992:
Concessione
di un contributo di lire 83.300.000 alla comunità montana
dell'Evançon organizzatrice di una manifestazione denominata:"I
esposizione dell'artigianato tipico della VI comunità montana".
Approvazione e liquidazione di spesa.
Presidente
Ha chiesto di parlare il Consigliere
Chiofalo.
Chiofalo (DC)
Credo che la spesa per la
manifestazione, organizzata dalla comunità montana dell'Evançon,
sia molto alta. Se ogni comunità montana dovesse svolgere
manifestazioni di questo tipo, non ci basterebbe alla fine un
miliardo per contribuire alla loro attuazione. Credo che dobbiamo
cominciare a vedere di contenere la spesa pubblica; su questa
deliberazione a titolo personale, mi astengo.
Presidente
Ha chiesto la parola l'Assessore
all'Industria, Commercio e Artigianato, Mafrica.
Mafrica (PCI-PDS)
Prego di correggere nel titolo della
delibera la cifra è di 83.300.000 non 88.300.000. Questa
manifestazione è stata la più importante manifestazione organizzata
durante l'estate nel comune di Verrès. Il fatto che sia stata
promossa dalla comunità montana ha avuto anche il pregio di evitare
che i singoli comuni poi procedessero autonomamente. Raccordare a
livello di comunità montana è una prima fase di una
razionalizzazione.
In merito all'assegnazione dei contributi, la Giunta ha
predisposto un disegno di legge, già approvato, che stabilisce dei
criteri per la programmazione, per la presentazione delle domande e
la rendicontazione dei contributi ad enti pubblici, associazioni o
privati. Credo che questa non sia una manifestazione criticabile,
perché ha messo insieme cinquanta artigiani della vallata
dell'Evançon ed è stata visitata da migliaia di visitatori nel
corso dell'estate.
Presidente
Pongo in votazione la ratifica della
deliberazione in oggetto.
Esito della votazione:
Presenti: 30
Votanti: 29
Favorevoli: 29
Astenuti: 1 (Chiofalo)
Il Consiglio approva
Oggetto n
.
7651 in data 28 agosto 1992:
Concessione
di un contributo di lire 30.000.000 alla comunità montana "Mont
Emilius" nelle spese previste per l'organizzazione del VI trofeo
dello scalatore in programma in Valle d'Aosta nei giorni 10-11-12
settembre 1992. Approvazione ed impegno di spesa.
Presidente
Ha chiesto la parola il Consigliere
Riccarand.
Riccarand (VA)
Queste delibere dell'Assessorato al
Turismo sui contributi in genere o non hanno un preventivo di spese
o hanno un preventivo illeggibile, come questo. Qui ci sono tre
voci: spese generali di organizzazione 60 milioni; spese per
ospitalità 20 milioni; spese per stampa manifesti 20 milioni, che
non è sicuramente un preventivo dettagliato come sarebbe opportuno
fosse presentato per poter essere valutato.
In questo caso si va a dare un ulteriore contributo, credo che
la regione Valle d'Aosta già contribuisca in modo significativo
alle spese per l'organizzazione del giro ciclistico della Valle
d'Aosta, non capisco bene perché si vadano a fare ulteriori spese,
ulteriori doppioni relativi a manifestazioni che non credo abbiano
un carattere ripetitivo come può avere il Giro della Valle
d'Aosta.
Rispetto a queste deliberazioni esprimo alcune perplessità ed un
voto di astensione.
Presidente
Ha chiesto di parlare il Consigliere
Pascale.
Pascale (PSI)
Dichiaro l'astensione su questa
delibera per motivi di coerenza.
Quando mi era stata proposta questa manifestazione avevo posto
un rifiuto per il semplice fatto che essendoci già stato il giro
d'Italia, e essendo previsto per settembre il giro della Valle
d'Aosta, trovavo superfluo insistere su certe manifestazioni nello
stesso periodo.
Quindi a titolo personale mi astengo.
Presidente
Ha chiesto di parlare l'Assessore al
Turismo, Sport e Beni Culturali, Voyat.
Voyat (UV)
Il Consigliere Pascale dovrebbe anche dire
che era stato proposto all'Amministrazione regionale di
sponsorizzare il tutto, al che anch'io avevo detto di no.
Quando poi le comunità montane hanno presentato il programma in
cui la partenza avveniva in una comunità montana ai piedi di un
castello e l'arrivo in un altro comune, con la spesa di 30 milioni
abbiamo pensato di accettarla.
Anche il sottoscritto aveva detto di no quando gli era stata
presentata una spesa di 100.000.000.
Poi, interessandosene direttamente le comunità montane, con un
contributo di 30 milioni si è pensato di accettare.
Presidente
Ha chiesto di parlare il Consigliere
Pascale.
Pascale (PSI)
Anche come è stata posta dall'Assessore
la sostanza non cambia: i soldi sono comunque soldi pubblici; o
dell'Assessorato al Turismo o delle comunità montane la
manifestazione nella sostanza è stata pagata con soldi
pubblici.
Presidente
Pongo in votazione la ratifica della
deliberazione in oggetto
Esito della votazione:
Presenti: 32
Votanti: 21
Favorevoli: 21
Astenuti: 11 (Aloisi, Beneforti, Bondaz, Chiofalo, Lanièce,
Limonet, Milanesio, Pascale, Riccarand, Ricco e Trione)
Il Consiglio approva
Oggetto n
.
7741 in data 28 agosto 1992:
Appalto a
licitazione privata dei lavori di costruzione del IV tronco - dalla
sezione 129 alla sezione 160 - della pista forestale "Rivière-Ney",
nei comuni di Challand-Saint-Anselme e Challand-Saint-Victor.
Approvazione di spesa.
Presidente
Pongo in votazione la ratifica della
deliberazione in oggetto.
Esito della votazione:
Presenti: 32
Votanti: 30
Favorevoli: 30
Astenuti: 2 (Gremmo e Riccarand)
Il Consiglio approva
Oggetto n
.
7767 in data 28 agosto 1992:
Esecuzione,
in economia diretta, dei lavori di sistemazione e adeguamento
locali siti al 2° e 4° piano dello stabile sede
dell'Amministrazione regionale, in piazza Deffeyes ad Aosta da
destinare ad Uffici della Presidenza della Giunta e del Consiglio.
Approvazione ed impegno di spesa.
Presidente
Ha chiesto di parlare il Consigliere
Bondaz.
Bondaz (DC)
Approfitto di questa deliberazione
sperando di non tirarmi dietro gli strali del Presidente del
Consiglio per sapere se la Giunta è in grado di potercelo dire, per
sapere come verranno sistemati i locali al 2° e 4° piano, cioè
quali uffici saranno messi in questi locali, dal momento che le
necessità dell'amministrazione, della presidenza della Giunta e del
Consiglio, sono abbastanza gravi.
Presidente
Ha chiesto di parlare l'Assessore della
Sanità e Assistenza sociale, Cout.
Cout (PCI-PDS)
Vi sono effettivamente diverse
richieste, è cominciata una discussione su questo problema. Penso
che la Giunta in una prossima riunione definirà la
questione.
Presidente
Per quanto concerne l'uso dei locali per la
Presidenza del Consiglio: l'ala est del 4° piano prevede il
trasferimento degli uffici attualmente funzionanti presso l'ala
ovest del 4° piano, più l'Ufficio economato e l'Ufficio dei
Consiglieri Segretari e dei Vicepresidenti, in modo da dare
definitiva collocazione a tutto l'ufficio di Presidenza.
Chiaramente si avranno poi dei locali disponibili nell'area
dell'economato dove verrà sistemato il personale vincitore del
concorso già espletato nel settore dei coadiutori e dei settimi
livelli.
Presidente
Pongo in votazione la ratifica della
deliberazione in oggetto.
Esito della votazione:
Presenti, votanti e favorevoli: 32
Il Consiglio approva
Oggetto n
.
7788 in data 28 agosto 1992:
Esecuzione
in economia, a mezzo della ditta C.M.Z. di Zurzolo e C., di Aosta,
di interventi manutentivi nel complesso scolastico di Ruelle in
Comune di Montjovet.
Presidente
Pongo in votazione la ratifica della
deliberazione in oggetto.
Esito della votazione:
Presenti: 31
Votanti: 23
Favorevoli: 23
Astenuti: 8 (Beneforti, Bondaz, Chiofalo, Gremmo, Lanièce,
Limonet, Ricco e Trione).
Il Consiglio approva
Oggetto n
.
8016 in data 4 settembre 1992:
Individuazione di alloggio nel Comune di Aosta, ai sensi del 3°
comma dell'articolo 1 della legge regionale 6 marzo 1987,
n.15.
Presidente
Pongo in votazione la ratifica della
deliberazione in oggetto.
Esito della votazione:
Presenti: 30
Votanti: 28
Favorevoli: 28
Astenuti: 2 (Gremmo e Riccarand)
Il Consiglio ratifica
