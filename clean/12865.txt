Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3821 del 12 ottobre 1992 - Resoconto
OGGETTO N. 3821/IX Rinvio dell'affido ai sigg.i Martinelli
Alberto, Varvello Riccardo e Jacquemet Walter della realizzazione
degli interventi volti all'istituzione dell'Osservatorio permanente
sulla condizione giovanile in Valle d'Aosta, di cui all'articolo 2
della legge regionale 3 gennaio 1990, n. 3. Approvazione ed impegno
della spesa di lire 365.000.000.
Presidente
Ha chiesto la parola l'Assessore alla
Sanità ed Assistenza Sociale Cout, ne ha facoltà.
Cout (PCI-PDS)
Questo provvedimento ha già il parere
della Commissione, la quale mi ha chiesto di relazionare in
Consiglio in modo più approfondito su alcuni aspetti
dell'intervento, che vorremmo fare, sulla condizione
giovanile.
La cosa è stata fatta e in seguito sono stati presentati tra
l'altro diversi emendamenti da parte del Consigliere Gremmo.
La proposta che farei, visto che anche altri consiglieri hanno
chiesto alcuni chiarimenti, sarebbe di vedere questa questione al
prossimo Consiglio, e spero nel frattempo di poter dare alcuni
chiarimenti sia al Consigliere Gremmo che ai consiglieri che me li
avevano chiesti, in modo che si possa discutere e votare in breve
tempo, agevolando in tal modo i lavori del Consiglio.
Presidente
Su richiesta dell'Assessore alla Sanità ed
Assistenza Sociale Cout, la discussione sulla proposta indicata in
oggetto e iscritta al punto 44 dell'ordine del giorno dell'adunanza
è rinviata alla prossima adunanza consiliare.
Il Consiglio prende atto, concordando.
Si dà atto che dalle ore 11,23 presiede il Vicepresidente
Stévenin
