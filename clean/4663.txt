Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 361 del 29 giugno 1982 - Resoconto
OGGETTO N. 361/VII - ACQUISTO DI BENI IMMOBILI IN COMUNE DI
INTROD, DI PROPRIETA' DELLA PREBENDA PARROCCHIALE, DA DESTINARE
ALLA REALIZZAZIONE DI SERVIZI PUBBLICI. APPROVAZIONE, IMPEGNO DI
SPESA. DELEGA ALLA GIUNTA.
PRESIDENTE:
Do lettura del testo della delibera:
IL CONSIGLIO REGIONALE
DELIBERA
1°) di approvare l'acquisto per il prezzo a corpo di L.
45.000.000 (quarantacinquemilioni), degli immobili distinti al
Catasto Terreni del Comune di Introd come segue:
DITTA: 1 Prebenda parrocchiale di San Paolo di Introd
2 Moussanet Aldo Giuseppe fu Giuseppe Sacerdote
beneficiario
FG.4 n. 153 di MQ. 218 fabbricato rurale
2°) di approvare ed impegnare la spesa di L. 45.000.000,
finanziandola con imputazione al capitolo 23250 del bilancio
preventivo della Regione per l'anno 1982 ("Spese per l'acquisto e
costruzione di beni patrimoniali"), che presenta la necessaria
disponibilità;
3°) di delegare alla Giunta regionale l'adozione di ogni
provvedimento di esecuzione per addivenire alla stipulazione
dell'atto notarile di compravendita degli immobili di cui si tratta
e, in particolare, per la designazione del notaio rogante, per la
liquidazione delle relative spese, nonché per gli eventuali
accertamenti circa la consistenza e l'intestazione catastale degli
immobili da acquisire.
PRESIDENTE:
Ha chiesto di parlare il Presidente della
Giunta; ne ha facoltà.
ANDRIONE - (UV):
In questo caso si tratta di un ambiente
di particolare pregio che la regione, comprandolo, cederà al Comune
sia per l'ampliamento degli edifici comunali, sia per attività
sociali.
PRESIDENTE:
Metto
in
approvazione la delibera in
oggetto.
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità.
