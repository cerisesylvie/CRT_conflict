Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3432 del 27 gennaio 1988 - Resoconto
OGGETTO N. 3432/VIII - RATIFICA DI DELIBERAZIONI ADOTTATE
DALLA GIUNTA REGIONALE IN VIA D'URGENZA.
Oggetto n. 10522 in data 27 novembre 1987
:
Concessione di un contributo di lire 5.000.000 al Cral-Cogne -
Sezione biliardo sportivo nelle spese previste per l'organizzazione
del campionato italiano di biliardo di 2a categoria - Approvazione
ed impegno di spesa.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti: 30
Votanti: 29
Favorevoli: 29
Astenuto: 1 (Sandri)
Il Consiglio approva
Oggetto n. 10635 in data 4 dicembre 1987
:
Lavori di costruzione della strada ai vigneti e dell'allacciamento
alla frazione Ronc de Vacca in Comune di Donnas - Appalto dei
lavori a licitazione privata - Approvazione ed impegno di spesa -
Approvazione del bando di gara - Integrazione alla precedente
deliberazione n. 9563 in data 12 dicembre 1986.
PRESIDENTE:
Ha chiesto di parlare il Consigliere Tonino,
ne ha facoltà.
TONINO - (P.C.I.):
Il secondo capoverso della premessa
della delibera richiama l'incarico per la realizzazione dello
studio di impatto ambientale affidato alla Società Zollet. È
risaputo, ne abbiamo discusso in altre occasioni in questa aula,
che si tratta di una zona particolarmente interessante sia da un
punto di vista ambientale (i terrazzamenti dei vigneti in
quell'anfiteatro sono un fatto che caratterizza la bassa valle) sia
da un punto di vista di assetto del versante. È di questi giorni la
notizia che tutti conoscete della brutta fine che ha fatto
l'escavatore che da Pont-Saint-Martin sta costruendo un tratto di
strada in mezzo ai vigneti, il quale in modo davvero incauto - e
sarebbe curioso conoscere la dinamica di quell'incidente - ha
provocato un vero e proprio smottamento. Tutto il versante è
particolarmente delicato. Allora, non abbiamo riserve sulla utilità
di questa strada, anzi, la possibilità di coltivare vigneti in
quella zona impone anche l'utilizzo della strada, l'utilizzo della
esperienza della monorotaia, la diffusione di quegli strumenti in
modo da alleviare la fatica umana, e soprattutto l'obiettivo
dovrebbe essere quello di innalzare anche la quota di coltivazione
dei vigneti, come era una volta e come dimostra ancora la struttura
del territorio in quella zona.
Detto questo, sarei curioso di sapere dall'Assessore quali sono
state le conclusioni dello studio di impatto ambientale; in
particolare se lo studio affronta le questioni delle tecniche
costruttive in un'area delicata come quella, in modo che non si
verifichino episodi come quello a cui abbiamo assistito in questi
giorni a Pont-Saint-Martin.
PRESIDENTE:
Ha chiesto di parlare il Consigliere Sandri,
ne ha facoltà.
SANDRI - (N.S.):
Casualmente la mattina successiva al
disastro passavo per Pont-Saint-Martin. Vorrei ricordare che il
pericolo era sufficientemente grave, per cui il Sindaco di
Pont-Saint-Martin ha emesso i decreti di evacuazione delle case,
quindi non è stato un incidente casuale.
Riprendo il discorso fatto dal Consigliere Tonino perchè dalla
descrizione che viene fatta nella delibera non si capisce bene se
la valutazione di impatto ambientale è stata fatta o meno. In
effetti la delibera dice che "... la Società Zollet... ha fatto
pervenire, in seguito allo studio sopra effettuato, il progetto
esecutivo finale " però vorrei sapere se questo studio è in mano
all'Assessorato.
Oltretutto, data l'attenzione che era stata rivolta a questa
strada in ratifica di un'altra deliberazione, poteva anche essere
interessante fare una breve descrizione, esemplificando quali erano
i problemi che erano venuti fuori.
Credo che sia un po' sfortunato l'Assessore a cui capiti di far
ratificare una delibera subito dopo che è successo un incidente di
questo genere, però è interessante approfondire il problema, perchè
penso che lui tenga, come noi, a che questa zona sia quanto meno
conservata.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Chiederei alla bontà dell'Assessore,
visto e considerato che poi c'è un nostro provvedimento di legge
sull'impatto ambientale, come la Giunta ha ritenuto opportuno e in
base a quali criteri di affidare uno studio di impatto ambientale,
cioè quali sono stati i riferimenti di carattere giuridico che la
Giunta ha tenuto in considerazione per dare un incarico di impatto
ambientale. Visto che la nostra legge è ferma dal 1984 e che oggi
subirà una triste fine, voglio chiedere all'Assessore in base a
cosa ha ritenuto opportuno di dare questo incarico di impatto
ambientale.
PRESIDENTE:
Ha chiesto di parlare l'Assessore
all'Agricoltura, Foreste ed Ambiente Naturale Perrin, ne ha
facoltà.
PERRIN - (U.V.):
Je partirai de la dernière intervention.
Je crois que le fait d'avoir autorisé l'exécution d'un projet
d'évaluation sur l'environnement, soit pour la route de Vignoble,
soit pour une oeuvre bien plus grande que celle-ci, l'autoroute,
démontre que si l'on veut, on peut agir dans le secteur même en
défaut d'une loi régionale. Il y a la possibilité d'intervenir en
chargeant des techniciens tout court pour étudier celui qui est le
problème d'une oeuvre ou d'une intervention que l'on veut faire.
Donc je crois qu'il n'y avait pas besoin de faire référence à
aucune loi: il s'agit d'une volonté d'étudier en profondeur un
problème et sur n'importe quoi il y a la possibilité d'évaluer
celui qui est l'impact d'une nouvelle structure.
Ici on a voulu essayer de conserver le paysage ainsi que la
culture, parce que nous nous rendons compte (et M. Tonino qui vit
là-bas peut sûrement affirmer la justesse de ceci) que l'état
actuel de la zone de Donnas est en régression. La partie inculte
avance; si on veut reprendre tous les territoires cultivés à
vignobles, non seulement mais si on veut maintenir ces territoires,
il faut donner aux viticulteurs les structures nécessaires pour
pouvoir continuer à travailler dans une situation extrêmement
pénible ces territoires.
L'abandon des vignobles signifie dans l'arc de 20-30 ans la
chute de toute cette colline, qui maintenant est soutenue à travers
les murs construits dans les siècles, signifie donc la destruction
de ces murs, signifie l'écoulement de tout le territoire. Et donc,
tout en partant d'un problème de type agricole, de type économique,
on a quand même visé à sauvegarder, en maintenant cette culture, le
paysage actuel.
Nous nous étions rendus compte dès le début qu'il s'agissait là
d'un territoire difficile, tant il est vrai que le premier tracé de
cette route avait été déplacé, parce qu'il y avait une première
partie qui passait dans une zone d'écoulement qui aurait été
dangereuse si on l'avait intéressée par la route. C'est pour cela
qu'on a dépassé le tracé qui n'est pas plus où il était prévu
avant, mais à Ronc de Vacca.
Dans l'étude qui était donnée et qui évidemment est dans les
mains de l'Assessorat, parce qu'autrement on n'aurait pas reproposé
une nouvelle délibération qui justement tient compte de cette étude
que la Zollet a faite et qui a donné les indications nécessaires
pour éviter ce qui est arrivé dans la zone de
Pont-Saint-Martin.
La Zollet, après avoir fait plusieurs visites sur le lieu, a dit
que le tracé prévu par le projet peut être maintenu, que la largeur
de la route, telle qu'elle a été prévue, peut être maintenue, mais
a donné toute une série d'indications sur le type de construction
de la route, sur la façon dont on peut avancer, o'est-à-dire par
morceaux, afin d'éviter de possibles écoulements, ainsi que
d'indications sur la typologie des murs à construire, de façon
qu'au-delà de la sûreté de la construction il y ait aussi un
avantage au point de vue du paysage.
Le projet que nous allons approuver à travers cette nouvelle
délibération est la conséquence de cette étude.
PRESIDENTE:
Ha chiesto di parlare il Consigliere Tonino,
ne ha facoltà.
TONINO - (P.C.I.):
Chiedo all'Assessore se può far
pervenire alla Commissione consiliare per l'Assetto del Territorio
una copia di questo studio di valutazione di impatto ambientale che
può essere utile per conoscere le modalità con cui è stato
condotto.
Mi fa piacere apprendere che lo studio di valutazione di impatto
ambientale, oltre che guardare gli aspetti ambientali e paesistici,
abbia affrontato anche le questioni che riguardano le tecniche di
costruzione della strada, quindi di avanzamento dei lavori e le
modalità di esecuzione degli stessi, perchè rispetto a questo punto
troppo spesso constatiamo che nella costruzione di nuove strade si
arrecano danni al paesaggio superiori a quelli comunque ammissibili
per effetto della costruzione di una strada, a causa di una cattiva
conduzione dei cantieri.
Ora, c'è un ultimo problema: leggo nel punto 2 del deliberato
che l'aggiudicazione avviene alla ditta migliore offerente ai sensi
dell'art. 1 lett. a) della legge del '73, cioè, se ho ben capito,
ancora una volta con il metodo del massimo ribasso; io sono
contrario. Se non ho inteso male a Pont-Saint-Martin la ditta che
si è aggiudicata i lavori arriva da fuori Valle e ha fatto una
offerta di ribasso del 30%; succede che quelle ditte lavorino in un
certo modo e succedono quegli inconvenienti.
Ora, già in altre occasioni abbiamo detto che nei lavori
importanti e delicati altri metodi, ad esempio della media
ponderata, della media controllata, possono garantire di più che
non quello del massimo ribasso. Quindi, rispetto alla scelta del
tipo di appalto manifesto qui le mie riserve. C'è la necessità che
in questa opera l'impresa lavori con serenità e tranquillità, anche
da un punto di vista economico.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti: 32
Votanti: 31
Favorevoli: 31
Astenuto: 1 (Sandri)
Il Consiglio approva
Oggetto n. 10665 in data 4 dicembre 1987
:
Lavori di rifacimento tetto della palestra e manutenzioni varie
alla scuola materna ed elementare di Montan in Comune di Sarre -
Approvazione di perizia suppletiva - Approvazione ed impegno di
spesa - Approvazione di nuovi prezzi - Concessione di proroga al
tempo utile.
PRESIDENTE:
Ha chiesto di parlare il Consigliere Bajocco,
ne ha facoltà.
BAJOCCO - (P.C.I.):
Vorrei sapere qualcosa dall'Assessore
Fosson in merito a quanto si dice nella premessa, al secondo
paragrafo: "Fa presente che durante l'esecuzione dei lavori si è
reso necessario variare la tipologia della struttura della
copertura per migliorare la situazione statica del complesso che ha
già dato segni di affaticamento lungo i giunti strutturali dei vari
corpi di fabbrica..."
La perizia è di 30 milioni e non è come tante altre che
ammontano a centinaia di milioni o a miliardi, però vorrei sapere
da quanto tempo è stata fatta la palestra, perchè se diamo già un
senso di affaticamento al tetto, mi preoccupo sui lavori che fa
l'Amministrazione.
Si dà atto che alle ore 16,48 assume la Presidenza il
Presidente Bondaz.
PRESIDENTE:
Ha chiesto di parlare l'Assessore ai Lavori
Pubblici Fosson, ne ha facoltà.
FOSSON - (D.C.):
Non ricordo esattamente a quando risalga
la costruzione della scuola, ma immagino sarà intorno ai 15 anni.
L'affaticamento è dovuto al fatto che la copertura della palestra
era una copertura piana, orizzontale, quindi aveva due tipi di
fenomeni negativi per le strutture: quello della dilatazione
termica, nel senso che la copertura piana nella sua dilatazione
portava con sè una parte delle strutture verticali; quello
chiaramente noto della impermeabilizzazione in piano che con la
neve e con le dilatazioni termiche è negativo.
La decisione di realizzare i lavori di modifica della copertura,
che è l'oggetto dell'appalto, tende ad ovviare a questi
inconvenienti; la motivazione della perizia suppletiva è di una
serie di miglioramenti, un rinforzo dei cordoli di bordo, ed altri
piccoli miglioramenti e sistemazioni che sono state richieste dal
Comune.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti: 32
Votanti: 31
Favorevoli: 31
Astenuto: 1 (Sandri)
Il Consiglio approva
Oggetto n. 10843 in data 4 dicembre 1987
:
Lavori urgenti di costruzione di un tratto di scogliera in pietrame
a secco, in sponda destra del fiume Dora Baltea, alla confluenza
con il Torrente Buretto in Comune di Donnas
- Esecuzione dei lavori in economia mediante contratto di
cottimo fiduciario
- Approvazione ed impegno di spesa.
PRESIDENTE:
Ha chiesto di parlare il Consigliere Sandri,
ne ha facoltà.
SANDRI - (N.S.):
Ovviamente non si ritrova nemmeno in
questa deliberazione l'ammontare del calcolo del pietrame entrato
ed uscito da questo tipo di lavori. Vorrei avere delle informazioni
in proposito dall'Assessore.
PRESIDENTE:
Ha chiesto di parlare l'Assessore ai Lavori
Pubblici Fosson, ne ha facoltà.
FOSSON - (D.C.):
Ne è stato tenuto conto nella redazione
dei prezzi; faccio presente che è un lavoro abbastanza urgente
specificato nelle premesse della deliberazione, proprio perchè è
alla confluenza del canale Ferrero ex Cravetto ed è in concomitanza
a lavori di sistemazione di un'altra asta torrentizia eseguiti a
cura dell'Assessorato Agricoltura e Foreste. Questa arginatura
permette il completamento dei lavori di sistemazione della
confluenza del Lys con la Dora e dovrebbe definitivamente ovviare a
tutti gli inconvenienti che si sono verificati nei decenni
passati.
PRESIDENTE:
Ha chiesto di parlare il Consigliere Sandri,
ne ha facoltà.
SANDRI - (N.S.):
Se in questo caso la quantità è poco
rilevante, faccio presente all'Assessore che andando avanti di
questo passo mi toccherà poi fare una somma di tutti i materiali di
un certo valore portati via. Queste cose se non chiarite potrebbero
anche porre dei problemi di validità legale di queste
deliberazioni, per cui dovrei segnalare questo tipo di
problema.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti: 31
Votanti: 30
Favorevoli: 30
Astenuto: 1 (Sandri)
Il Consiglio approva
Oggetto n. 10903 in data 11 dicembre 1987
:
Lavori di costruzione del II° tronco dalla Sez. 110 alla Sez. 194 e
allacciamento all'Alpe Province della pista forestale
"Pileo-Boregne", in Comune di Arvier - Appalto a licitazione
privata - Approvazione ed impegno di spesa.
PRESIDENTE:
Ha chiesto di parlare il Consigliere Bajocco,
ne ha facoltà.
BAJOCCO - (P.C.I.):
Prendo l'occasione di questa delibera
per chiedere all'Assessore ai Lavori Pubblici notizie in merito
alla strada Pila-Turlin che è stata fatta al primo lotto fra Pila e
Gressan, perchè quell'area sul piano turistico potrebbe diventare
una pista di fondo assai interessante.
Vorrei sapere se con l'avvio del secondo lotto per questa strada
ci sono già dei contatti fra Amministrazione regionale e il
Comune.
PRESIDENTE:
Ha chiesto di parlare l'Assessore ai Lavori
Pubblici Fosson, ne ha facoltà.
FOSSON - (D.C.):
È fuori dalla discussione dell'oggetto,
però non ho difficoltà a dire che la strada di Turlinè stata
realizzata fino ad oggi secondo certi criteri; stiamo rivedendo,
anche per precise richieste del Comune di Jovençan, i criteri con
cui proseguire questa strada di collegamento fra Turlin e Pila.
Addirittura nel piano dei lavori che è stato distribuito ai
Consiglieri e che sarà all'ordine del giorno del prossimo Consiglio
si prevede in quella zona di privilegiare il collegamento fra la
statale di Cogne e la frazione di Ozein migliorando i tornanti,
piuttosto che non proseguire la strada di Turlin, salvo un primo
tratto immediato.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti: 31
Votanti: 30
Favorevoli: 30
Astenuto: 1 (Sandri)
Il Consiglio approva
Oggetto n. 10933 in data 11 dicembre 1987
:
Lavori di sistemazione e bonifica della parete rocciosa sovrastante
l'abitato di Donnas - Approvazione di perizia suppletiva -
Approvazione ed impegno di spesa.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti: 31
Votanti: 30
Favorevoli: 30
Astenuto: 1 (Sandri)
Il Consiglio approva
Oggetto n. 10940 in data 11 dicembre 1987
:
Lavori di manutenzione straordinaria presso lo stabilimento ex
Multibox di Pollein ora concesso in comodato alla ditta MB Aosta
S.r.l. - Esecuzione dei lavori in economia diretta - Approvazione
ed impegno di spesa.
PRESIDENTE:
Ha chiesto di parlare il Consigliere Millet,
ne ha facoltà.
MILLET - (P.C.I.):
Colgo l'occasione della discussione di
questo punto per chiedere all'Assessore competente a che punto è
l'attuazione della convenzione approvata il 19 giugno 1987, cioè se
questi lavori straordinari sono nell'ambito del numero 2, punto 1;
chiedo se lo stabile è già stato consegnato alla ditta, oppure
necessita di queste manutenzioni per essere consegnato alla ditta
stessa e per far scattare tutta la procedura della convenzione.
Pregherei l'Assessore, se possibile, di darmi un quadro minimo
di come è la situazione della MB a Pollein.
PRESIDENTE:
Ha chiesto di parlare il Consigliere
Baldassarre, ne ha facoltà.
BALDASSARRE - (P.S.D.I.):
Vorrei avere informazioni
precise su questo stabilimento.
Lo stabilimento della famosa Multibox era stato consegnato in
condizioni idonee: ricordo benissimo la convenzione, ricordo
benissimo l'ultima perizia suppletiva che fu approvata prima
dell'assegnazione alla Multibox.
A distanza di un anno c'è un ulteriore intervento che è
abbastanza elevato, e non capisco come mai a distanza di dodici
mesi si siano potute verificare queste situazioni dopo che il
collaudatore delle opere le aveva giudicate opere finite, idonee
per far entrare la Multibox, a meno che non siano stati i
proprietari della Multibox a danneggiare queste opere.
Vorrei porre una domanda all'Assessore all'Industria: è vero che
la MB, la nuova ditta che ha sostituito la Multibox, è in grosse
difficoltà?
PRESIDENTE:
Ha chiesto di parlare l'Assessore
all'Industria, Commercio, Artigianato e Trasporti Lanivi, ne ha
facoltà.
LANIVI - (A.D.P.):
La MB ha già proceduto alla assunzione
dei primi dipendenti, comunque rispetto alle domande che mi sono
state fatte per quanto concerne l'occupazione potrò fornire dei
dati precisi; questa è una deliberazione che riguarda l'attuazione
di certi lavori, in gran parte rifacimento del pavimento. Tutti
questi dati li fornirò ai Consiglieri che ne hanno fatto
richiesta.
Per quanto riguarda la MB l'azienda non è affatto in difficoltà,
perchè anzi ha dei programmi di sviluppo; voglio ricordare che la
Monoservizio Bibo è la fornitrice nel nostro paese dei grandi
magazzini di distribuzione di questo tipo di materiale ed è in atto
l'ampliamento delle sue attività anche nella zona di Pollein a
fianco dello stabilimento che attualmente prenderà in consegna e di
cui ha già cominciato ad utilizzare dei macchinari.
Nei prossimi giorni mi farò premura di dare sui volumi
ocupazionali già fatti e quelli prevedibili tutti i dati ai
Consiglieri che ne faranno richiesta.
PRESIDENTE:
Ha chiesto di parlare l'Assessore ai Lavori
Pubblici Fosson, ne ha facoltà.
FOSSON - (D.C.):
Gli interventi all'interno dello
stabilimento di Pollein sono di due tipi: uno è per adattare alle
nuove macchine della MB le strutture, l'altro è di adeguamento agli
adempimenti della legge 818; in effetti, si legge "coppelle a base
di calcio silicato resistenti al fuoco e porte antincendio
ecc.".
Si è trattato di adeguamento dello stabilimento alle nuove
normative di sicurezza.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti: 31
Votanti: 30
Favorevoli: 30
Astenuto: 1 (Sandri)
Il Consiglio approva
Oggetto n. 10976 in data 11 dicembre 1987
:
Approvazione ed impegno della spesa di £ 250.000.000 per la
concessione di contributi, ai sensi della L.R. 10.1.1961, n.
2,
nelle spese per l'incremento del patrimonio alpinistico.
PRESIDENTE:
Ha chiesto di parlare il Consigliere Sandri,
ne ha facoltà.
SANDRI - (N.S.):
Non entrerò nel merito delle scelte di
definire "patrimonio alpinistico" alcune delle opere finanziate con
questa e con altre deliberazioni, ma vorrei chiedere alla Giunta
come sta in piedi il fatto che si diano dei contributi senza avere
la documentazione. Infatti i contributi vengono dati in quasi tutti
i casi "in attesa che venga prodotto lo stato finale dei lavori",
in un caso perfino "in attesa che venga presentata la
documentazione contabile".
Credo che questa procedura non stia in piedi dal punto di vista
amministrativo e dovrebbe essere modificata, pertanto chiederei
all'Assessore di ritirare questa deliberazione e di ripresentarne
un'altra con la opportuna documentazione.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Le domande sono analoghe: se questo
metodo del dare il contributo prima della presentazione della
documentazione necessaria dovesse essere esteso anche ad altri
settori sarebbe una rivoluzione nel modo di lavorare della Regione,
quindi vorremmo avere delle spiegazioni. O ci sono delle
spiegazioni che riguardano la particolare natura di questi lavori,
oppure veramente ci si trova di fronte ad una novità.
PRESIDENTE:
Ha chiesto di parlare l'Assessore al Turismo,
Urbanistica e Beni Culturali Lanièce, ne ha facoltà.
LANIECE - (D.C.):
È ovvio che si trattava di impegnare i
soldi destinati a questi lavori, comunque se vedete l'ultima parte
della delibera al punto b) si dice "di stabilire che alla
liquidazione dei sopracitati contributi si provveda in base
all'art. 57 della L.R. 7.12.1979", quindi i soldi vengono
impegnati, ma verranno liquidati quando saranno presentate tutte le
pezze giustificative.
PRESIDENTE:
Ha chiesto di parlare il Consigliere Sandri,
ne ha facoltà.
SANDRI - (N.S.):
Mi scuso con l'Assessore ma il problema
è che nel momento in cui vengono impegnate a questi determinati
fini queste somme, escono ovviamente dalle casse della Regione,
anche se non entrano nelle casse di qualcun altro. Questo non è
possibile senza una opportuna documentazione, questo non è
possibile in via d'urgenza proprio perchè non esiste l'urgenza dei
pagamenti, per cui questa delibera non sta in piedi neppure per
quanto riguarda l'urgenza.
Ripeto l'indicazione per l'Assessore che sarebbe meglio ritirare
la delibera.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Se la spiegazione che ha dato
l'Assessore fosse vera, non si capisce perchè nelle premesse c'è
scritto che si fa questa delibera per evitare l'accumulo di residui
passivi. Il fatto di impegnarli semplicemente significa mandarli in
residuo passivo.
La spiegazione non è soddisfacente. Con questa deliberazione si
quantifica già per ogni tipo di opera qual è il contributo che si
dà e poi si dice che si liquiderà vista la documentazione, ma la
decisione è già avvenuta e non è un impegno generico di spesa,
altrimenti potevate fare una deliberazione semplicemente dicendo
che si impegnano questi soldi per il patrimonio alpinistico. Invece
voi avete già deciso e quantificato il contributo prima ancora di
avere la documentazione richiesta. La procedura della liquidazione
è proprio quella usuale che si usa quando non si ritorna più
sopra.
PRESIDENTE:
Ha chiesto di parlare l'Assessore al Turismo,
Urbanistica e Beni Culturali Lanièce, ne ha facoltà.
LANIECE - (D.C.):
Bisogna dire che qui c'è stato un
errore di battitura di chi ha fatto la delibera, perchè non era da
portare in ratifica: era già stato deliberato dal Consiglio a suo
tempo di ammettere a contributo questi provvedimenti da liquidare
in base ad una legge, quindi la ratifica è superflua in questo
caso.
Se non venivano a ratifica, era una cosa solo di competenza
della Giunta.
PRESIDENTE:
Ha chiesto di parlare il Consigliere
Baldassarre, ne ha facoltà.
BALDASSARRE - (P.S.D.I.):
Vista la richiesta del
Consigliere Sandri, viste le precisazioni fatte dall'Assessore,
giustamente è superfluo che il Consiglio approvi questa delibera,
quindi la mia richiesta è di ritirarla.
Se il Consiglio ha la facoltà di approvare la delibera, che è
pertanto di competenza consiliare, la richiesta del Consigliere
Sandri va in altro senso, invece la mia richiesta, che rafforza la
richiesta del Consigliere Sandri, è che, viste le dichiarazioni
dell'Assessore che sostiene che il Consiglio non ha competenza
nell'approvare questa delibera, ci vengano dati dei chiarimenti,
perchè non vogliamo essere presi in giro continuamente: o come
Consiglio abbiamo la competenza ed allora votiamo questa delibera,
oppure non abbiamo la competenza. Siccome l'Assessore ha affermato
che il Consiglio non è competente, ritengo che il Consiglio non
debba votare questa delibera.
Chiedo al Presidente del Consiglio l'applicazione del
regolamento e di quanto prevede per questi casi.
PRESIDENTE:
Ha chiesto di parlare l'Assessore al Turismo,
Urbanistica e Beni Culturali Lanièce, ne ha facoltà.
LANIECE - (D.C.):
Il Consigliere Baldassarre non deve far
dire alla gente quello che non ha detto; non ho detto che il
Consiglio non è competente per questa delibera, ma ho detto che non
era necessario che venisse in Consiglio per la ratifica; è diverso
il problema.
Adesso che c'è la ratifichiamo. Il Consiglio è talmente
competente che ha già deliberato in precedenza per queste cose.
PRESIDENTE:
Ha chiesto di parlare il Consigliere
Baldassarre, ne ha facoltà.
BALDASSARRE - (P.S.D.I.):
Non voglio polemizzare, però
non riesco a capire. L'Assessore non ha parlato di competenza, ha
detto che la ratifica da parte del Consiglio era superflua, che non
era necessario portarla in Consiglio.
Quindi, se non è necessario portarle in Consiglio, perchè la si
è portata in ratifica? A questo punto sono preoccupato di doverla
approvare, c'è poca chiarezza.
È vero, voi potete fare tutto quello che volete perchè avete i
numeri, potete prendere in giro i Consiglieri regionali; al
prossimo Consiglio la Regione compra addirittura un aereo, non
bastano i monasteri!
(Ilarità dell'assemblea)
TAMONE - (U.V.) (Fuori microfono):
.... un aereo per
bombardare il monastero...
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Ci asteniamo su questa deliberazione
ed anche sulla successiva perchè riteniamo privo di senso dal punto
di vista amministrativo scrivere in una delibera: "Si propone,
quindi, in attesa della documentazione prevista, la concessione di
un quarto contributo di £ 126.100.000 sulla spesa complessiva". Se
manca la documentazione, come si possono quantificare i contributi
fino alle 100.000 lire? Si potevano impegnare le spese se si
volevano evitare i residui, però dare questi contributi e scrivere
in delibera che si decidono i contributi prima ancora di avere la
documentazione, significa fare una cosa senza senso.
PRESIDENTE:
Ha chiesto di parlare il Consigliere
Baldassarre, per mozione d'ordine, ne ha facoltà.
BALDASSARRE - (P.S.D.I.):
Mi sono affidato a lei
Presidente per l'applicazione del regolamento; faccio una
richiesta: visto che il regolamento me lo permette, chiedo la
convocazione della Commissione del regolamento.
PRESIDENTE:
Prego il Consigliere Baldassarre di motivare
meglio la sua richiesta.
BALDASSARRE - (P.S.D.I.):
In seguito alle affermazioni
fatte dall'Assessore, il quale ha ritenuto di indicare al Consiglio
che era superflua la ratifica di questa delibera, e siccome le cose
superflue non vanno portate in delibera, nè vanno sottoposte alla
volontà legislativa del Consiglio, visto che il Presidente del
Consiglio cui mi sono rivolto per l'applicazione del regolamento
non ha dato una risposta, chiedo ufficialmente in base al
regolamento stesso la riunione della Commissione del regolamento
per procedere o no all'approvazione della delibera.
PRESIDENTE:
Torno a ripetere che il Consigliere
Baldassarre non è stato chiaro, pertanto gli chiedo di farmi sapere
esattamente le motivazioni di questa richiesta in base al
regolamento e gli articoli del regolamento che sottintendono a
questa richiesta.
BALDASSARRE - (P.S.D.I.):
Signor Presidente, qui non
siamo a "Indietro tutta", se vuole il disegnino glielo
faccio...
PRESIDENTE:
Voglio solo il numero dell'articolo del
regolamento e nient'altro.
BALDASSARRE - (P.S.D.I.):
Se il Presidente ritiene che
non esiste nel regolamento un articolo a cui il Consigliere possa
richiamarsi per chiedere la sospensione dei lavori consiliari e la
riunione della Commissione per il regolamento, mi dica chiaramente
che mi sto sbagliando; se invece il Presidente sostiene che non ha
capito, allora gli faccio il disegnino e ci mettiamo d'accordo.
PRESIDENTE:
Allora gradirei il disegnino....
La Commissione per il regolamento deve venire convocata per
questioni che hanno inerenza al regolamento e non all'eventuale
applicazione delle leggi regionali. Sono due cose completamente
diverse.
Ha chiesto di parlare il Presidente della Giunta, ne ha
facoltà.
ROLLANDIN - (U.V.):
Pour éviter des malentendus ce serait
quand même nécessaire de suspendre la votation de la délibération.
Au moment donné on va examiner le problème dans le sens où on l'a
dit et après on soumettra à nouveau au Conseil si c'est le cas, la
délibération. Donc je demanderai de suspendre la discussion pour
vérifier certains problèmes.
PRESIDENTE:
L'approvazione della deliberazione n. 10976 è
sospesa; è sospesa anche la deliberazione n. 10977.
Oggetto n. 11073 in data 18 dicembre 1987
:
Lavori di manutenzione straordinaria presso l'aeroporto regionale
Corrado Gex - Esecuzione dei lavori in economia diretta -
Approvazione ed impegno di spesa.
PRESIDENTE:
Ha chiesto di parlare il Consigliere Millet,
ne ha facoltà.
MILLET - (P.C.I.):
Vorrei sapere dall'Assessore se la
pista è stata collaudata oppure no, perchè mi risulta che ci sono
stati dei problemi. Se non è stata collaudata, vorrei conoscerne i
motivi.
PRESIDENTE:
Ha chiesto di parlare l'Assessore ai Lavori
Pubblici Fosson, ne ha facoltà.
FOSSON - (D.C.):
Il collaudo amministrativo non è stato
eseguito ancora, perchè deve essere chiusa la contabilità, per
quello statico non ci sono problemi.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti: 34
Votanti: 33
Favorevoli: 33
Astenuto: 1 (Sandri)
Il Consiglio approva
Oggetto n. 11077 in data 18 dicembre 1987
:
Lavori di manutenzioni varie presso stabili adibiti ad uso
scolastico - Esecuzione dei lavori in economia diretta -
Approvazione ed impegno di spesa.
PRESIDENTE:
Ha chiesto di parlare il Consigliere Bajocco,
ne ha facoltà.
BAJOCCO - (P.C.I.):
In questa delibera si impegnano 285
milioni per vari lavori di manutenzione presso stabili adibiti ad
uso scolastico; su questi 285 milioni vediamo che 80 milioni sono
per la fornitura e messa in opera di apparecchiature elettriche;
altri 80 milioni per fornitura e messa in opera di apparecchiature
idro-termo-sanitarie; 124 milioni per opere murarie varie,
rivestimenti, intonaci, pavimenti, tinteggiature che si rendono
necessarie nel corso dei lavori.
So che nella nostra Regione abbiamo diversi stabili scolastici;
vorrei sapere prima di tutto quali sono questi stabili, perchè qui
non è come per certe altre delibere successive, dove siamo chiamati
a votare per circa 700 milioni e nel deliberato si dice che dopo
aver impegnato la cifra si rinvia a successivi provvedimenti
deliberativi ogni determinazione in merito alla modalità di
esecuzione dei lavori ed alla liquidazione delle spese; qui si
cerca di fare una manutenzione sugli stabili, ma non sappiamo quali
stabili sono. Non vorrei che fra due mesi la Giunta ripresentasse
un'altra delibera di circa 500 milioni, che è giustificata se c'è
bisogno di fare le dovute manutenzioni, ma che le manutenzioni
fossero sempre le medesime.
PRESIDENTE:
Ha chiesto di parlare l'Assessore ai Lavori
Pubblici Fosson, ne ha facoltà.
FOSSON - (D.C.):
Le manutenzioni non sono sempre le
medesime. I 285 milioni circa che vengono impegnati con questa
deliberazione sono riferiti a stabili scolastici di proprietà
regionale. Si tratta di venire incontro alle continue esigenze che
sono presenti nel mondo della scuola per adattamenti delle aule a
nuove esigenze didattiche o a modifiche richieste dai presidi.
Non ho difficoltà a far pervenire a consuntivo l'elenco di tutte
le scuole presso le quali si è intervenuti e l'elenco dei lavori
che effettivamente sono stati svolti. Sicuramente non vengono fatte
due manutenzioni su uno stesso stabile e per le stesse
motivazioni.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti: 34
Votanti: 33
Favorevoli: 33
Astenuto: 1 (Sandri)
Il Consiglio approva
Oggetto n. 11078 in data 18 dicembre 1987
:
Lavori di adeguamento impianto elettrico presso lo stabilimento ex
Alluver in Comune di Verrès ora concesso in comodato alla Ditta
Metallurgica Balzano - Appalto dei lavori a licitazione privata -
Approvazione ed impegno di spesa.
PRESIDENTE:
Ha chiesto di parlare il Consigliere Millet,
ne ha facoltà.
MILLET - (P.C.I.):
Vorrei chiedere all'Assessore, se è
possibile, di fare un resoconto delle spese che la Regione ha fatto
in questi anni per questo stabile.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Qui si parla di lavori di adeguamento
dell'impianto elettrico; a me sembra di ricordare che abbiamo già
speso non da molto cifre per l'impianto elettrico. Se vuole dirci
l'Assessore quali sono le motivazioni di questo adeguamento
successivo.
PRESIDENTE:
Ha chiesto di parlare l'Assessore ai Lavori
Pubblici Fosson, ne ha facoltà.
FOSSON - (D.C.):
L'altra domanda mi pare fosse rivolta
all'Assessore Lanivi; non avrò difficoltà in ogni caso a fornire al
Consigliere Millet la somma delle cifre che sono state spese per lo
stabilimento ex Alluver.
Nel dare la risposta al Consigliere Mafrica faccio riferimento
alla risposta che gli ho già dato nell'ultima seduta di Consiglio o
nella penultima, durante la quale abbiamo parlato di un altro
appalto di 690 milioni relativi a nuovi lavori da eseguire nello
stabilimento ex Alluver.
Avevo detto allora che si trattava di completare l'adeguamento
di altri capannoni nell'area ex Alluver per venire incontro alle
esigenze, fra l'altro pressanti, della Balzano; questi adeguamenti
dell'impianto elettrico sono strettamente connessi al settore edile
di adeguamento degli altri capannoni.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 34
Il Consiglio approva all'unanimità
Oggetto n. 11079 in data 18 dicembre 1987
:
Manutenzione ordinaria ed acquisto materiali occorrenti per il
minuto mantenimento degli stabili di proprietà regionale adibiti ad
uso uffici - Approvazione ed impegno di spesa.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 34
Il Consiglio approva all'unanimità
Oggetto n., 11080 in data 18 dicembre 1987
:
Fornitura e posa di scaffalature presso archivi, uffici, magazzini
e depositi di proprietà dell'Amministrazione regionale -
Approvazione ed impegno di spesa.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 34
Il Consiglio approva all'unanimità
Oggetto n. 11083 in data 18 dicembre 1987
:
Lavori di manutenzione agli impianti idrotermosanitari presso gli
stabili di proprietà regionale - Esecuzione dei lavori in economia
diretta - Approvazione ed impegno di spesa.
PRESIDENTE:
Pongo in votazione la ratifica della
deliberazione in oggetto:
Presenti, votanti e favorevoli: 34
Il Consiglio approva all'unanimità
Oggetto n. 11086 in data 18 dicembre 1987
:
Lavori di manutenzione straordinaria a stabili di proprietà
regionale adibiti a uffici - Approvazione ed impegno di
spesa.,
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 34
Il Consiglio approva all'unanimità
Oggetto n., 11087 in data 18 dicembre 1987:
Lavori di completamento installazione ascensori e adeguamento
servizi igienici presso lo stabile sede dell'Amministrazione
regionale, in Piazza Deffeyes ad Aosta - Approvazione ed impegno di
spesa.
PRESIDENTE:
Ha chiesto di parlare il Consigliere Bajocco,
ne ha facoltà.
BAJOCCO - (P.C.I.):
Vorrei sapere quando saranno ultimati
i lavori, perchè abbiamo visto che c'è un'altra delibera
concernente lavori sull'atrio del palazzo; vorremmo sapere quando
sarà finito questo lavoro perchè sembra proprio che l'impresa la
tiri per le lunghe.
PRESIDENTE:
Ha chiesto di parlare il Consigliere Sandri,
ne ha facoltà.
SANDRI - (N.S.):
Bonariamente mi dissocio dalla richiesta
del Consigliere Bajocco nel senso che i lavori mi sembrano
abbastanza celeri, per quanto possibile, in questa fase, e mi
sembra che forse il problema è che non intervengono in altri
settori che sarebbero utili. In particolare mi appello al
Presidente della Giunta ed al Presidente del Consiglio perchè siano
messi in tutti i luoghi in cui non è possibile fumare, gli appositi
cartelli previsti dalla legge, sui quali è indicata, oltre al
divieto, l'ammenda cui dovrebbero essere sottoposti i
trasgressori.
Da questo punto di vista c'è stata da parte di molti (non voglio
citare i nomi) una particolare disattenzione al divieto di fumare e
quindi alla mancanza di queste targhette, che in effetti non sono
visibili, nè nel grande salone regionale, nè nella saletta, dove è
vietato fumare non essendo questi locali provvisti dei servizi di
aerazione. In questa fase di manutenzione chiederei che si potesse
comprare qualche targhetta da mettere in giro.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Approfitto dell'occasione per fare i
complimenti all'Assessore, perchè questi lavori hanno ridato una
dignità ad un atrio che andava rifatto.
Siccome avevo caldeggiato questo tipo di intervento, mi felicito
con la Giunta e con l'Assessore.
Ci sono ancora due lavori in sospeso che mi interessano
particolarmente: uno è il frontone esterno dell'aula consiliare,
l'altro l'interno. Pregherei l'Assessore se possibile di darmi
notizie sui due lavori visto che gli uni sono cominciati e gli
altri mi si dice dovrebbero cominciare.
(Risponde il Presidente della Giunta, fuori microfono)
TORRIONE - (P.S.I.):
Presidente, Lei ha delle certezze ed
io no: me li faccia vedere prima della fine!
PRESIDENTE:
Ha chiesto di parlare l'Assessore ai Lavori
Pubblici Fosson, ne ha facoltà.
FOSSON - (D.C.):
Per quello che riguarda gli ascensori
sono già ultimati e saranno messi in funzione nel giro di breve
tempo. Ci sono state effettivamente delle difficoltà perchè si
lavorava in un palazzo abitato, nel senso che si lavorava
contemporaneamente alle ore di ufficio e di presenza di personale
nel palazzo; oggettive difficoltà che naturalmente hanno sopportato
anche i dipendenti regionali. Il frontone esterno è praticamente
ultimato e penso che potrà essere inaugurato per la fine di
febbraio. Per quanto riguarda il frontone interno è già completata
la sua preparazione in officina. Ci sono stati contatti fra la
direzione lavori e la Presidenza del Consiglio per stabilire i
tempi compatibili con il Consiglio per procedere al montaggio su
questa facciata interna.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti: 32
Votanti: 32
Favorevoli: 31
Contrari: 1
Il Consiglio approva
Oggetto n. 11090 in data 18 dicembre 1987
:
Lavori di sistemazione ed adeguamento locali siti presso la Casa da
Gioco di Saint-Vincent di proprietà dell'Amministrazione regionale
- Approvazione ed impegno di spesa.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Qui si spendono soltanto 300 milioni,
mentre con il Casinò si era abituati ad altre cifre, quindi la
domanda è per avere informazioni, non per chiarire dei dubbi.
Gradiremmo sapere in che cosa consiste più esattamente questo tipo
di lavori, perchè dalla descrizione sembrerebbe che tutto viene
messo per aria (solai, tramezze, ecc.), invece nel primo comma si
parla di "sistemazione ed adeguamento locali".
PRESIDENTE:
Ha chiesto di parlare l'Assessore ai Lavori
Pubblici Fosson, ne ha facoltà.
FOSSON - (D.C.):
Si tratta di adeguamenti che sono
assolutamente necessari per la sicurezza antincendio ed alle altre
norme del settore.
Faccio presente che sono lavori che eseguiamo, salvo l'arbitrato
che è in corso sulla competenza a pagare questi lavori da parte
della Regione o della SITAV; comunque lo eseguiamo come Regione,
proprio perchè così potremo avere una contabilità precisa di tutto
quello che è stato fatto e poi ci riserviamo di attendere il
risultato dell'arbitrato.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti: 32
Votanti: 32
Favorevoli: 31
Contrari: 1
Il Consiglio approva
Oggetto n. 11091 in data 18 dicembre 1987
:
Lavori di sistemazione ed adeguamento di capannoni e magazzini siti
nei Comuni di Quart e Saint-Christophe - Approvazione ed impegno di
spesa.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti: 32
Votanti: 32
Favorevoli: 31
Contrari: 1
Il Consiglio approva
Oggetto n. 11092 in data 18 dicembre 1987
:
Lavori di completamento campo giochi presso la scuola d'agricoltura
ad Aosta - Esecuzione dei lavori in economia diretta - Approvazione
ed impegno di spesa.
PRESIDENTE:
Ha chiesto di parlare il Consigliere Bajocco,
ne ha facoltà.
BAJOCCO - (P.C.I.):
Diversi anni fa, quando
l'Amministrazione regionale aveva creato quei campi sportivi
nell'area regionale della scuola di agricoltura, nella zona di S.
Martin de Corléans, il sottoscritto aveva chiesto che quei giochi
potessero servire anche per i giovani che abitano in quella zona,
ma erano venuti dei piccoli rifiuti.
L'allora Assessore Borbey aveva detto di stare tranquillo che in
quei campi non avrebbero giocato solo i ragazzi che frequentano la
scuola di agricoltura, ma anche i ragazzi che abitavano nel
territorio.
Chiederei all'Assessore competente di intervenire, di dare la
possibilità, nelle ore libere e con il dovuto controllo, di far
entrare nei campi i ragazzi che abitano in quella zona, perchè
essendoci poche attrezzature sportive sul territorio, dispiace non
potere utilizzare certe aree preparate e messe in opera.
Noi voteremo a favore perchè siamo d'accordo per migliorare
certi giochi, ma chiederemmo l'intervento dell'Assessore competente
per dare la possibilità ai ragazzi di quella zona di "sfogarsi"
durante le ore libere.
PRESIDENTE:
Ha chiesto di parlare l'Assessore ai Lavori
Pubblici Fosson, ne ha facoltà.
FOSSON - (D.C.):
Penso che la soluzione possa essere
trovata prendendo contatti con la direzione dell'Istituto di
Agricoltura, perchè è un problema di corretta gestione dell'area ed
in quel senso la Giunta si muoverà.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti: 31
Votanti: 30
Favorevoli: 30
Astenuto: 1 (Sandri)
Il Consiglio approva
Oggetto n. 11093 in data 18 dicembre 1987
:
Lavori di manutenzioni varie presso gli stabili di proprietà
dell'Amministrazione regionale - Esecuzione dei lavori in economia
diretta - Approvazione ed impegno di spesa.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti: 31
Votanti: 30
Favorevoli: 30
Astenuto: 1 (Sandri)
Il Consiglio approva
Oggetto n. 11094 in data 18 dicembre 1987
:
Lavori di adeguamento e ripristino locali presso lo stabile vigili
del fuoco di Aosta - Approvazione ed impegno di spesa.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti: 31
Votanti: 30
Favorevoli: 30
Astenuto: 1 (Sandri)
Il Consiglio approva
Oggetto n. 11097 in data 18 dicembre 1987
:
Lavori di completamento e sistemazione atrio del palazzo sede
Regione di Piazza Deffeyes, ad Aosta - Esecuzione dei lavori in
economia diretta - Approvazione ed impegno di spesa.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti: 32
Votanti: 32
Favorevoli: 31
Contrari: 1
Il Consiglio approva
Oggetto
n.
11137 in data 18 dicembre
1987
: Concessione di un contributo di lire 10.000.000
all'Agenzia Flight 85 per l'organizzazione della 4° edizione del
Gran Galà del Monte Bianco - Approvazione ed impegno di
spesa.
PRESIDENTE:
Ha chiesto di parlare il Consigliere Sandri,
ne ha facoltà.
SANDRI - (N.S.):
Volevo sapere cos'è questo Gran Galà del
Monte Bianco, perchè in premessa non viene specificato che tipo di
manifestazione sia.
PRESIDENTE:
Ha chiesto di parlare l'Assessore al Turismo,
Urbanistica e Beni Culturali Lanièce, ne ha facoltà.
LANIECE - (D.C.):
È una manifestazione di deltaplani.
PRESIDENTE:
Ha chiesto di parlare il Consigliere Sandri,
ne ha facoltà.
SANDRI - (N.S.):
Non è che oggi me la voglia prendere
sempre con l'Assessore Lanièce, però mi sembra che queste cose si
potrebbero scrivere, anzichè fare delle deliberazioni così
generiche.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti: 32
Votanti: 32
Favorevoli: 31
Contrari: 1
Il Consiglio approva
Oggetto n. 11144 in data 18 dicembre 1987
:
Concessione di un contributo di lire 10.000.000 al Comitato
organizzatore della Marciagranparadiso di Cogne nelle spese
sostenute per l'organizzazione della Marciagranparadiso per l'anno
1987 - Approvazione e liquidazione di spesa.
PRESIDENTE:
Ha chiesto di parlare il Consigliere Bajocco,
ne ha facoltà.
BAJOCCO - (P.C.I.):
Vorrei chiedere all'Assessore,
pensando alla grande fatica che hanno fatto gli abitanti di Cogne
lo scorso anno, quando mancava la neve, per preparare le piste per
la Marciagranparadiso, le ragioni del ritardo con cui viene dato
questo contributo di 10 milioni agli organizzatori.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Mi riallaccio ad una questione non
assolutamente formale ma di sostanza, che aveva sollevato il
Consigliere Dolchi alcune riunioni di Consiglio fa, in merito al
problema delle ratifiche.
Pregherei la Giunta di considerare questo aspetto perchè qui
abbiamo due deliberazioni che per qualche verso sono contrastanti,
in quanto approdano in Consiglio con la stessa dicitura.
La deliberazione n. 11144, che è un contributo di 10 milioni sul
consuntivo del 1987, e la deliberazione n. 11145, che riguarda
invece un contributo sulla prossima manifestazione, portano tutte e
due la dicitura "in via d'urgenza e salvo ratifica del Consiglio
regionale". Ora, mentre posso capire che l'urgenza esista per la
questione che riguarda la prossima edizione della
Marciagranparadiso, mi chiedo che urgenza ci sia a dare a
consuntivo un contributo di 10 milioni dopo 11 mesi.
Rilevo questo perchè la questione che aveva sollevato il
Consigliere Dolchi riguardava appunto il discorso della urgenza o
meno; se c'è urgenza, è giustificata la seconda deliberazione, ma
se c'è una deliberazione che poteva arrivare normalmente in
Consiglio, oppure essere portata direttamente all'approvazione del
Consiglio perchè non c'era nessuna urgenza, questa è proprio la
prima. Mi permetto di sollevare nuovamente questo problema che non
è secondario, al di là del fatto che posso capire quali siano gli
altri motivi che hanno fatto sì che le due deliberazioni venissero
adottate contestualmente, però non è un problema di secondaria
importanza.
Lo rimetto alla riflessione della Giunta, affinché su questo
argomento si faccia chiarezza una volta per tutte.
PRESIDENTE:
Ha chiesto di parlare l'Assessore al Turismo,
Urbanistica e Beni Culturali Lanièce, ne ha facoltà.
LANIECE - (D.C.):
Il ritardo della liquidazione del
contributo per il 1987 è dovuto al fatto che la pratica è stata
completata solo a fine anno; si è voluto contemporaneamente
assegnare l'acconto per quest'anno per ovviare al ritardo.
Il discorso che faceva il Consigliere Torrione è vero, ma
essendo a fine anno abbiamo voluto deliberare quanto prima queste
cose, comunque al prossimo Consiglio porteremo diverse proposte di
delibera non in ratifica.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 32
Il Consiglio approva all'unanimità
Oggetto n. 11145 in data 18 dicembre 1987
:
Concessione di un contributo di lire 10.000.000 al Comitato
organizzatore della Marciagranparadiso di Cogne nelle spese
previste per l'organizzazione della 13° edizione della
Marciagranparadiso in programma a Cogne il 14 febbraio
1988.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 32
Il Consiglio approva all'unanimità
Oggetto n. 11189 in data 18 dicembre 1987
:
Concessione di un contributo di lire 19.900.000 a titolo di saldo
nelle spese per la realizzazione del 3° festival del film
naturalistico "Stambecco d'Oro" - Approvazione ed impegno di
spesa.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 33
Il Consiglio approva all'unanimità
Oggetto n. 11193 in data 18 dicembre 1987
:
Lavori di ripristino e manutenzione straordinaria di opere stradali
di interesse regionale di strade correnti nei vari Comuni della
Valle d'Aosta - Approvazione ed impegno di spesa.
PRESIDENTE:
Ha chiesto di parlare il Consigliere Sandri,
ne ha facoltà.
SANDRI - (N.S.):
Credo che l'Assessore Fosson voglia fare
a gara con l'Assessore Lanièce per la stringatezza delle premesse.
In questo caso, trattandosi di quasi 1 miliardo di spesa (non si
capisce tra l'altro se con o senza IVA), vorrei sapere quali sono i
Comuni della Valle d'Aosta in cui vengono fatti questi
interventi.
PRESIDENTE:
Ha chiesto di parlare l'Assessore ai Lavori
Pubblici Fosson, ne ha facoltà.
FOSSON - (D.C.):
Si tratta di interventi sulle strade
regionali, quindi è difficile poterle attribuire ad un Comune o ad
un altro; sono opere di manutenzione che vengono fatte solitamente
e che verranno pagate con l'impegno di questa deliberazione.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti: 33
Votanti: 32
Favorevoli: 32
Astenuto: 1 (Sandri)
Il Consiglio approva
Oggetto n. 11255 in data 24 dicembre 1987
:
Concessione di contributi a società minori (L.R. 30.10.1987, n. 87)
- Approvazione ed impegno di spesa.
PRESIDENTE:
Ha chiesto di parlare il Consigliere Millet,
ne ha facoltà.
MILLET - (P.C.I.):
Vorrei fare alcune considerazioni su
questa deliberazione.
Intanto ritengo, al di là del fatto che la legge preveda questi
contributi, che sarebbe stato opportuno che da parte
dell'Assessorato ci fosse stato un giudizio sulla gestione di
queste società. Infatti, essendoci una legge che dà un contributo,
quindi contribuisce ad una entrata di una società, sarebbe stato
opportuno, almeno a livello di Commissione consiliare, affrontare
questo problema.
Il sottoscritto ha già sollevato il problema: forse da parte
dell'Assessorato competente ci sono delle difficoltà, oppure si
ritiene non opportuno affrontarlo. Vorrei quindi chiedere se oltre
alle sette società, rispetto a quelle che hanno diritto, si prevede
che ce ne saranno anche altre, oppure si ritiene che solo queste
chiederanno il contributo.
L'osservazione che ho fatto prima tiene conto anche delle
perdite di esercizio: si parte dal contributo per Dolonne a
Courmayeur, che ha un 1% di perdita di esercizio, e si va al
contributo della Crevacol, la quale con un fatturato di nemmeno 100
milioni ha un deficit di 250 milioni. A me pare che ci siano
situazioni ben diverse, per cui sarebbe opportuno sapere qual è il
debito consolidato di queste società, perchè non è tanto questione
di non dire le cose, ma capire come si può intervenire.
Se una struttura può avere una sua validità, se sta percorrendo
un periodo difficile, va bene, ma continuando a dare contributi a
società che hanno perdite del genere, senza capire quali sono i
motivi veri, si rischia che i soldi della Regione finiscono in un
pozzo senza fine.
Ritengo che a fianco di questa deliberazione dovrebbe esserci un
giudizio da parte dell'Assessorato, anche per valutare che tipo di
provvedimenti si possono rendere necessari per affrontare certe
situazioni. Per la Crevacol credo che questa legge non sia di per
sè sufficiente: sono dei soldi buttati via, oppure si deve venire a
fare delle proposte anche per chiarire come mai una società può
avere una perdita del genere. Lo stesso dicasi per la Val di Rhêmes
e per una serie di altre.
Vorrei poi un altro chiarimento. Vediamo che il contributo che
viene dato è limitato alla perdita di esercizio, ad esempio per le
funivie Gran Paradiso il contributo è del 30% corrispondente a 55
milioni, ma poi gli diamo il contributo di 12 milioni; non vorrei
che ci fosse un meccanismo per cui la società ha tutto sommato
interesse ad avere una perdita di esercizio. Pertanto chiedo
all'Assessore se il meccanismo che è stato approvato può costituire
un incentivo a creare una perdita di esercizio.
Concludendo, inviterei l'Assessore ad allegare una relazione
complessiva alla delibera, perchè ci sono società che si trovano in
condizioni ben diverse, per cui questa legge magari va bene ma non
è sufficiente per tutte le società che sono qui elencate.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Condivido le considerazioni che ha
fatto il Consigliere Millet.
Ricordo che all'atto dell'approvazione della legge avevo
sollecitato la Giunta regionale e l'Assessorato competente ad
esaminare la possibilità per alcune piccole società di arrivare ad
una regionalizzazione dell'impianto, anziché procedere in questo
modo che a mio avviso risolve parzialmente il problema. Si tratta
di un problema essenzialmente occupazionale, un problema anche di
tenere in vita in certe località delle attività che servono per
qualche verso ad assicurare alla gente del posto possibilità
occupazionali di un certo tipo. In allora questa era stata una
delle giustificazioni che mi si era data in sede di approvazione di
quel provvedimento di legge.
Mi rendo conto che l'osservazione che ha fatto il Consigliere
Millet ha una sua validità perchè, a fronte di società che hanno un
deficit molto limitato, una perdita di esercizio limitata, che
potrebbe configurare anche una opportunità di regionalizzare queste
società, e a fronte di contributi che hanno un significato che
rientra nello spirito della legge, esistono poi altre società (e
bene ha fatto il collega a citare la Crevacol) che invece hanno
situazioni diverse. Per la Crevacol è il secondo anno che il
bilancio di questa società è costantemente in rosso.
Non vorrei che mi si fraintendesse in questo discorso, ma devo
prendere atto che la perdita d'esercizio della Crevacol non può non
far riflettere, anche perchè se non vado errato avremmo
sottoscritto... mi fa ridere il Consigliere Tamone per una sua
battuta che mi è giunta, ma che non ripeto ad alta voce....
Se la Regione partecipa alla società, come immagino, con la
partecipazione del 33%, credo che una riflessione su questo
argomento bisogna farla, perchè sostanzialmente diversa è la
situazione della Crevacol da quella delle altre società che sono
qui elencate.
Vorrei sapere qual è l'intendimento dell'Assessorato: se di
modifica della legge, oppure di revisione di quelli che sono stati
i principi informatori della legge stessa, per quanto riguarda
queste società. Chiedo, inoltre, se è pensabile una ipotesi di
regionalizzazione dei piccoli impianti, cosa che ci troverebbe
anche consenzienti. Infine, domando cosa si vuole fare della
Crevacol, alla luce delle cifre che sono qui riportate, perchè non
vorrei che alla fine la società si trasformasse da Crevacol in
Crepacol, che sarebbe molto peggio per tutti noi.
PRESIDENTE:
Ha chiesto di parlare il Consigliere Sandri,
ne ha facoltà.
SANDRI - (N.S.):
Do per dette le parole che hanno
pronunciato prima di me i Consiglieri Millet e Torrione.
Vorrei aggiungere alcune altre considerazioni. La prima è che
questa legge si proponeva di fare pulizia nel settore dei piccoli
impianti a fune, cercando di dare una mano seria a quelle società
che avessero delle possibilità economiche veritiere e che si
fondassero quindi su una offerta concreta che non è
obbligatoriamente in rapporto alle dimensioni degli impianti. Qui
abbiamo degli impianti che se anche con fatturato basso, hanno
delle perdite ancora accettabili. Faccio un esempio: Dolonne,
Valgrisenche hanno delle perdite che sono comunque inferiori al 50%
del fatturato, pur avendo dei fatturati estremamente limitati.
Esiste però il caso della funivia di Crevacol che è in pratica una
evidenziazione di una situazione ormai catastrofica e
moribonda.
Mi sembra che in questo senso possiamo dire che la legge ha
centrato il suo obiettivo, cioè ha dimostrato quale era la società
che in questo caso era ormai pronta per il tracollo.
La cosa è ulteriormente aggravata dal fatto che questa società
si è divertita a prendere un po' in giro i propri clienti negli
ultimi tempi. Non so se vi ricordate, ne abbiamo più volte parlato
in Consiglio stamattina, della carenza di neve nel periodo delle
feste natalizie del 1987; in quei giorni su Televideo e sui vari
bollettini della neve veniva fuori che Crevacol poteva godere da 40
a 70 cm di neve, che gli impianti erano aperti; dopo di che la
gente arrivava alla stazione dell'autostrada che da Bosses sale al
Gran S. Bernardo, pagava il giornaliero e poi scopriva che l'unico
impianto aperto era quello più in alto e che in quell'impianto la
consistenza media non superava i 20 cm e c'erano più sassi che
neve.
Dal che ci sono state delle lamentele piuttosto violente da
parte di questi turisti presi in giro e l'immagine di questa
società è scaduta. Non vorrei però che noi, dando continuamente
credito a questo andazzo, ci facessimo complici di un atteggiamento
scorretto. Pertanto credo che questa società debba essere, al di là
della discussione di questa deliberazione, presa in mano dalla
Regione per evidenziare se esistono delle possibilità di rilancio,
altrimenti in queste condizioni la società deve chiudere. Non
possiamo permetterci di perdere ogni anno anche solo 30 milioni,
che però ripianano soltanto 30 dei 250 milioni del deficit.
Vorrei sapere con quali soldi la ditta pensa di coprire il resto
dell'esercizio: abbattendo il capitale? Vendendo proprietà che non
si sa bene in che modo si è procurata?
C'è un problema di chiarezza dal punto di vista dei bilanci che
qua non è evidenziato.
Impegnerei l'Assessore, oltre a rispondere in questa sede, a far
pervenire ai Consiglieri regionali il bilancio della società.
PRESIDENTE:
Ha chiesto di parlare l'Assessore al Turismo,
Urbanistica e Beni Culturali Lanièce, ne ha facoltà.
LANIECE - (D.C.):
Per quanto concerne il meccanismo per
cui le società cerchino di diminuire gli incassi per aumentare il
deficit, sembra che sia impossibile per come è stata studiata la
legge; inoltre non penso che le società ricorrano a questo, visto
anche l'entità dei contributi. Per come è stata formulata la legge,
vista sotto diverse ottiche, legge che ha avuto anche un travaglio
abbastanza complicato, sembra che non sia possibile. Comunque ci
riserviamo di portare i bilanci di tutte queste società cui abbiamo
concesso i contributi.
Il Consigliere Millet chiedeva se possono esserci altre società
in grado di presentare domanda: alcune hanno fatto domanda, ma non
possono essere ammesse perchè non hanno battuto la pista per il
minimo fissato dalla legge; ce ne sono altre che non sappiamo se
rientrano nella legge, perchè c'è il tetto dei 300 milioni di
incasso, quindi non sappiamo ancora con certezza se ce ne saranno
altre.
Per la questione di Crevacol e di altre società ci riserviamo di
portare, oltre ad una relazione globale su tutte queste società,
anche una specifica sui bilanci, in modo che i Consiglieri possano
esaminarli.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti: 32
Votanti: 31
Favorevoli: 31
Astenuto: 1 (Sandri)
Il Consiglio approva
Oggetto n. 11256 in data 24 dicembre 1987
:
Concessione di un contributo di lire 15.000.000 al Comune di
Saint-Rhémy per la realizzazione di un archivio fotografico -
Approvazione ed impegno di spesa.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 32
Il Consiglio approva all'unanimità
Oggetto n. 11257 in data 24 dicembre 1987
:
Concessione di un contributo di lire 12.000.000 al Comune di
Saint-Rhémy a titolo di parziale copertura nelle spese di
allestimento della mostra fotografica "Paesaggio ritrovato" -
Approvazione ed impegno di spesa.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 32
Il Consiglio approva all'unanimità
Oggetto n. 11329 in data 24 dicembre 1987
:
Ditta O.L.M.A. Officina lavorazioni meccaniche ausiliarie di
Ardissono Domenico & C. s.n.c. - Concessione di un contributo
straordinario per la partecipazione alla Fiera Eima 1987 che si è
tenuta a Bologna dall'11 al 15 novembre scorso - Approvazione e
liquidazione di spesa.
PRESIDENTE:
Ha chiesto di parlare il Consigliere Millet,
ne ha facoltà.
MILLET - (P.C.I.):
Vorrei capire le motivazioni che hanno
portato a questa presentazione fuori termine; le motivazioni hanno
una certa importanza, perchè la legge prescrive certe cose e le
ditte dovrebbero esserne a conoscenza, visto che nella Repubblica
Italiana non si ammette ignoranza delle leggi.
Se a questa ditta si dà il contributo perchè si è dimenticata di
presentare istanza in base alla legge, allora saltano i termini e
questo può creare un precedente, a meno che non ci siano altre
motivazioni valide. Altrimenti vorrei chiedere chi
è
il
padrino di questa deliberazione.
PRESIDENTE:
Ha chiesto di parlare l'Assessore
all'Industria, Commercio, Artigianato e Trasporti Lanivi, ne ha
facoltà.
LANIVI - (A.D.P.):
Non ci sono padrini, in quanto le
domande sono sottoposte all'esame di una Commissione e, se il
Consigliere vedrà, in alcune di queste Commissioni non sono neppure
presente, quindi padrini politici non ce ne sono.
MILLET - (P.C.I.)
(Fuori microfono):
È fuori
Commissione...
LANIVI - (A.D.P.):
Non è fuori Commissione, è stata
esaminata dalla Commissione.
Qui bisogna riferirsi al rispetto o meno dei tempi previsti
dalla legge per la presentazione delle domande: può succedere, come
in questo caso, che si offrono delle opportunità per cui può anche
essere che per negligenza dell'imprenditore le domande vengono
presentate uno o due giorni dopo.
La cosa è esaminata comunque dalla Commissione e credo che
bisognerà arrivare ad una maggiore severità nei confronti
dell'azienda. Teniamo conto che la legge non è in funzione da
molto, quindi ci vuole un periodo di rodaggio della legge, comunque
quanto auspica il Consigliere Millet verrà tenuto in debito
conto.
PRESIDENTE:
Ha chiesto di parlare il Consigliere Millet,
ne ha facoltà.
MILLET - (P.C.I.):
Noi votiamo la deliberazione, però
vogliamo precisare che se c'è una legge con dei termini bisogna
rispettarla, altrimenti salta tutto il meccanismo. Non voglio
mettere in dubbio questo, però che sia chiaro che dando questo tipo
di contributo evidentemente si apre uno spiraglio per altre
situazioni.
Comunque ritengo che l'Assessore debba precisare ed informare
tutte le ditte, dicendo chiaramente che saremo d'ora in avanti più
rigidi sul rispetto della legge.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
Oggetto n. 11330 in data 24 dicembre 1987
:
Anticipazione di una seconda parte del contributo di lire
35.000.000 concesso per l'organizzazione in Donnas della "Fiera del
legno Sant'Orso 1988" - Impegno e liquidazione di spesa per la
somma di lire 10.000.000.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
Oggetto n. 11427 in data 31 dicembre 1987
:
Lavori di rifacimento delle vasche natatorie e degli impianti di
filtrazione e disinfezione del palazzotto dello sport di
Saint-Vincent - Aggiudicazione a trattativa privata - Esecuzione in
economia diretta di lavori di straordinaria manutenzione -
Approvazione ed impegno di spesa.
PRESIDENTE:
Ha chiesto di parlare il Consigliere Sandri,
ne ha facoltà.
SANDRI - (N.S.):
Vorrei conoscere, anche se è
parzialmente marginale a questa deliberazione, quale sia
attualmente la situazione della gestione della piscina di
Saint-Vincent, perchè parrebbe che il Comune abbia mantenuto la
gestione ad una ditta, malgrado la piscina sia chiusa da un certo
periodo di tempo.
PRESIDENTE:
Ha chiesto di parlare l'Assessore ai Lavori
Pubblici Fosson, ne ha facoltà.
FOSSON - (D.C.):
È un fatto che riguarda il Comune e che
il Comune saprà regolare secondo le sue convenienze, secondo una
oggettività. So per sentito dire che c'è un contratto fra il Comune
ed una società di gestione che prevede certe clausole; chiaramente
per il tempo di chiusura il Comune si regolerà come riterrà meglio
e sicuramente nell'interesse della pubblica amministrazione.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti: 32
Votanti: 31
Favorevoli: 31
Astenuto: 1 (Sandri)
Il Consiglio approva
Objet n° 11441 en date du 31 décembre 1987
:
Subvention à l'Association des Syndics de la Vallée
d'Aoste.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti: 32
Votanti: 31
Favorevoli: 31
Astenuto: 1 (Sandri)
Il Consiglio approva
Objet n° 11520 en date du 31 décembre 1987
:
Allocation et versement à l'Association "Guide e Scouts Cattolici
Italiani" d'une subvention de 6.000.000 de lires pour l'activité
déployée en 1987.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti: 32
Votanti: 31
Favorevoli: 31
Astenuto: 1 (Sandri)
Il Consiglio approva
Objet n° 11532 en date du 31 décembre 1987
:
Allocation et versement au Comité de l'Alliance Française pour la
Vallée d'Aoste d'une subvention extraordinaire de 11.000.000 de
lires pour l'année 1987.
PRESIDENTE:
Ha chiesto di parlare il Consigliere Sandri,
ne ha facoltà.
SANDRI - (N.S.):
Vorrei capire da parte dell'Assessore
come mai si è verificato un "buco" nelle paghe del personale, nel
senso che posso capire che si dia un contributo per una prestazione
straordinaria, per un problema straordinario, ma se si danno dei
soldi per il pagamento del personale, ovviamente deve esserci
qualche particolare ragione di errore di previsione dei costi.
PRESIDENTE:
Ha chiesto di parlare il Consigliere Aloisi,
ne ha facoltà.
ALOISI - (M.S.I.):
Volevo chiedere all'Assessore quali
sono gli scopi che si prefigge questa associazione, quale è stata
l'attività svolta nel 1987 e se questo contributo è il solo dato a
questa associazione nel 1987 o se ve ne sono altri.
PRESIDENTE:
Ha chiesto di parlare l'Assessore alla
Pubblica Istruzione Faval, ne ha facoltà.
FAVAL - (U.V.):
En ce qui concerne la question posée par
M. Sandri, ce n'est pas dans ce sens. Il y avait avant une dactylo
qui était dépendante régionale et qui travaillait là. Maintenant
elle est rentrée dans les rangs de l'Administration régionale et
c'est déjà la troisième année qu'on agit de cette façon,
c'est-à-dire on leur donne une contribution pour payer du personnel
qui est nécessaire pour déployer leur activité.
En ce qui concerne l'activité et les buts de l'Alliance
française, je me réserve d'envoyer au Conseiller Aloisi les statuts
et en même temps le compte rendu de l'activité de l'année 1987.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti: 32
Votanti: 31
Favorevoli: 31
Astenuto: 1 (Aloisi)
Il Consiglio approva
Oggetto n. 11642 in data 31 dicembre 1987
:
Integrazione della deliberazione del Consiglio regionale n.
3358/VIII in data 22.12.1987, recante: "Compravendita e permuta di
terreni siti in Comune di Chambave da destinare alla realizzazione
di un caseificio" - Approvazione ed impegno di spesa - Delega alla
Giunta.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti: 32
Votanti: 31
Favorevoli: 31
Astenuto: 1 (Sandri)
Il Consiglio approva
Oggetto n. 11643 in data 31 dicembre 1987
:
Partecipazione della Regione Valle d'Aosta alla vendita ai pubblici
incanti degli immobili del fallimento della s.d.f. Pellissier Lino
e Paillex Maria Luisa, in Comune di Saint-Pierre - Impegno e
liquidazione di somme per depositi cauzionali e spese.
PRESIDENTE:
Ha chiesto di parlare il Consigliere Sandri,
ne ha facoltà.
SANDRI - (N.S.):
Vorrei conoscere dalla Giunta come è
finito questo incanto che si dovrebbe essere svolto il 19 gennaio
scorso.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN - (U.V.):
Il y a eu un achat de la part de la
Commune de deux ou trois propriétés qui étaient dans l'appel
d'offres. La Région n'a rien acheté; des petits morceaux de terrain
ont été achetés de la part des privés; on avait prévu de
participer, mais vu que la Commune y était intéressée, on a laissé
l'achat à la Commune.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 32
Il Consiglio approva all'unanimità
