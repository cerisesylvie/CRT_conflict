Classificazione
CONSIGLIO REGIONALE
Anagrafe patrimoniale - Indennità e previdenza
Costituzione e funzionamento degli organi consiliari



Oggetto del Consiglio n. 87 del 1° ottobre 2008 - Resoconto
OGGETTO N. 87/XIII - Presa d'atto della dichiarazione di
ineleggibilità a Consigliere regionale di Norbiato Carlo,
dell'annullamento della convalida della sua elezione e sua
sostituzione. Convalida del neo Consigliere Prola Piero.
Il Consiglio
Premesso che:
- la Corte d'Appello di Torino - Sezione Feriale -
nell'udienza del 10 settembre 2008 ha pronunciato la sentenza n.
1258 sul ricorso elettorale presentato, ai sensi del combinato
disposto degli articoli 11 della legge regionale 7 agosto 2007, n.
20, e 22 della legge 5 agosto 1962, n. 1257, in data 23 luglio
2008, da Leonardo Tamone, Paolo Louvin, Mario Vietti e Gino Bortoli
contro Carlo Norbiato, annullando la delibera della sua convalida
alla carica di Consigliere regionale e dichiarando la situazione di
ineleggibilità in cui versava il medesimo al momento della
consultazione elettorale. Tale sentenza è stata notificata al
Consiglio regionale il 23 settembre 2008 ed è stata comunicata
all'interessato in pari data;
- l'articolo 57 della legge regionale 12 gennaio 1993, n. 3,
stabilisce che il seggio che rimanga vacante per nullità
dell'elezione di un Consigliere è attribuito al candidato che nella
medesima lista segue immediatamente, quanto a voti di preferenza
ottenuti, l'ultimo eletto, nell'ordine accertato dall'organo di
verifica dei poteri;
- la Corte d'Appello di Torino, con la sentenza sopra citata,
ha provveduto a sostituire l'eletto Norbiato con il primo dei
candidati risultati non eletti nella lista Union Valdôtaine, ovvero
Piero Prola, in quanto dal verbale dell'Ufficio Elettorale
Regionale presso il Tribunale di Aosta, chiuso in data 12 giugno
2008, riguardante l'elezione del Consiglio regionale della Valle
d'Aosta avvenuta il 25 maggio 2008, risulta che nella lista n. 4,
avente il contrassegno "Union Valdôtaine", il primo dei candidati
non eletti risulta essere il Signor Piero Prola con una cifra
individuale di 1657;
Ravvisata la necessità di prendere atto della dichiarazione
d'ineleggibilità a Consigliere regionale di Carlo Norbiato e
dell'annullamento della convalida della sua elezione disposta dalla
Corte d'Appello di Torino e di procedere alla convalida del neo
Consigliere Piero Prola, sempre che non sussistano nei suoi
confronti motivi o condizioni di ineleggibilità o di
incompatibilità, così come previsto dalla legge regionale 7 agosto
2007, n. 20.
Considerato che dalle risultanze dei riscontri effettuati
dagli uffici non sussistono cause di ineleggibilità o di
incompatibilità nei confronti dell'eletto Piero Prola;
Vista la legge regionale 12 gennaio 1993, n. 3 e la legge
regionale 7 agosto 2007, n. 20;
Preso atto che la Corte d'Appello di Torino ha dichiarato
l'ineleggibilità a Consigliere regionale di Carlo Norbiato,
l'annullamento della convalida della sua elezione e la sua
sostituzione con il primo dei candidati non eletti nella lista
dell'Union Valdôtaine;
delibera
di convalidare l'elezione a Consigliere regionale del Sig.
Piero Prola, attribuendo al medesimo il seggio rimasto vacante a
seguito dell'annullamento dell'elezione del Consigliere Carlo
Norbiato.
Président
- Chers collègues, je crois judicieux réunir la
discussion sur les points n° 2.1 et n° 2.2, il y aura après une
différente votation, mais la discussion on peut la réunir si vous
êtes d'accord. En raison du jugement prononcé par la Cour d'Appel
de Turin, lors de l'audience du 10 septembre 2008 concernant le
recours présenté par MM. Leonardo Tamone, Paolo Louvin, Mario
Vietti, Gino Bortoli, qui a annulé les délibérations du Conseil n°
4 et n° 5 du 1
er
juillet 2008 concernant la validation
des Conseillers régionaux Albert Lanièce et Carlo Norbiato, le
Conseil de la Vallée d'Aoste, ayant pris acte de la déclaration
d'inéligibilité des Conseillers susmentionnés, est tenu à procéder
à leur remplacement.
La Cour d'Appel de Turin, par la sentence évoquée auparavant, a
également défini que le remplacement de Carlo Norbiato doit se
faire avec le premier des candidats non élus dans la liste n° 4,
"Union Valdôtaine", à savoir Piero Prola, tel qu'il est décrit dans
le procès-verbal du Bureau électoral régional auprès du Tribunal
d'Aoste, concernant l'élection du Conseil de la Vallée d'Aoste du
25 mai 2008. Le remplacement de Albert Lanièce doit se faire avec
le premier des candidats non élus dans la liste n° 4, "Union
Valdôtaine", et qui est déterminé dans la personne de Gabriele
Maquignaz, compte tenu du remplacement d'un autre élu décidé par la
Cour même le 10 septembre par un jugement séparé et compte tenu du
procès verbal du Bureau électoral régional auprès du tribunal,
concernant l'élection du Conseil de la Vallée d'Aoste du 25 mai
2008. Il est donc nécessaire de procéder séparément à la validation
du nouveau Conseiller Piero Prola et du nouveau Conseiller Gabriele
Maquignaz, à moins évidemment qu'il n'existe des causes
d'inéligibilité ou d'incompatibilité. Les vérifications qui ont été
effectuées à ce propos par le Bureau du secrétariat n'ont relevé
aucune cause d'inéligibilité, ni d'incompatibilité concernant les
deux candidats. J'ouvre la discussion sur ce sujet.
La parole au Conseiller Louvin.
Louvin (VdAV-R)
-
Merci M. Président... l'affaire est
déjà connue
, abbiamo però da dirci in quest'aula alcune cose e
credo sia giunto il tempo di farlo perché abbiamo rinviato la presa
d'atto delle sentenze della Corte di Appello nella scorsa
settimana. Crediamo quindi che questo Consiglio debba delle scuse:
questo Consiglio come Assemblea, in particolare la maggioranza che
ha orientato il 1° luglio l'Assemblea nella direzione di non fare
il suo lavoro.
Il suo lavoro era molto semplice, non grato certamente perché
mai è piacevole pronunciarsi nei confronti di alcuni colleghi.
Almeno in questo caso, quando addirittura il supporto tecnico di
tale Consiglio, una segreteria generale che crediamo imparziale,
"mette nero su bianco" e senza ombra di dubbio che sussistono cause
di ineleggibilità nei confronti di uno dei nostri colleghi, sarebbe
stato doveroso prendere atto di questa situazione e pronunciarsi di
conseguenza.
In quella circostanza, il Presidente della Regione, allora non
ancora Presidente perché eravamo nella fase costitutiva
dell'Assemblea, è stato
tranchant
:
"l'assemblée a été
légitimée par un vote, on prend acte du vote qui a été librement
exprimé et on va valider pour tous les Conseillers présents"
. È
stato Carlo V ad Alghero a proclamare "
todos caballeros"
e
in quella circostanza la proposta del collega Rollandin a nome del
suo gruppo fu quella di una proclamazione generale, di
un'assoluzione generale,
urbi et orbi
, dell'Assemblea.
Questo ha portato a reagire un certo numero di cittadini, alcuni
dei quali sostenuti da forze politiche e noi non abbiamo mai
"nascosto il nostro dito". Accanto al ricorso di coloro che hanno
introdotto il giudizio ci sono state forze politiche fra cui
"Vallée d'Aoste Vive-Renouveau Valdôtain", ma anche altri cittadini
hanno "messo mano al portafoglio" per chiedere che fossero
rispettate delle regole che a noi competeva far rispettare, a noi
consiglieri per primi.
Il fatto di tacere in questo momento di fronte a tale situazione
- ripeto, sono al punto n. 2.1, quindi alla "questione Norbiato" in
particolar modo -, è stato grave, tanto più che la stessa Corte di
Appello parla non di infondatezza, ma di assoluta infondatezza
delle tesi propugnate, dichiara la deliberazione illegittima... e
della tesi sostenuta dai resistenti parla in termini di
"assurdità", di "stridore con la logica". Ho letto molte sentenze
nella mia attività professionale, ma mai ho visto "girare così
fortemente il cacciavite" nel sottolineare l'infondatezza della
tesi di resistenza. Perché questo Consiglio non deve dire di avere
sbagliato? Perché non deve dire che era suo onere e dovere fare
qualcosa che non mettesse dei cittadini, delle forze politiche, dei
soggetti che operano in questa Valle in condizione di dover
chiedere in un Tribunale il rispetto della legalità? Questa non era
- ci teniamo a dirlo - una bega fra privati, questa era una
procedura costitutiva dell'Assemblea, di fronte alla quale il
silenzio è stato obiettivamente un silenzio colpevole.
In parte diversa la "questione Lanièce", perché su questa - chi
ha avuto modo di leggere la sentenza ha fatto sicuramente questo
rilievo - vi possono essere delle argomentazioni che, per quanto a
noi paiano deboli, possano aver fatto ritenere la questione
opinabile, ma di tale sentenza una cosa vorremmo che fosse detta in
quest'aula ed è la riaffermazione del principio che le norme sono
stabilite proprio per evitare che si turbi o si condizioni la
libera decisione degli elettori.
Ora, non era vero quello che affermava il collega Rollandin il
1° luglio, che
"ce vote a été librement exprimé",
due
Consiglieri della sua forza politica erano in condizioni da non
potersi candidare, hanno raggiunto un consenso individuale
importante dell'ordine di circa 5.000 preferenze nel complesso.
Queste non sono cose che possono essere ignorate e mi dispiace che
si colga solo l'occasione per delegittimare la legge, per dire che
la legge era mal fatta. Vi è anche uno spirito e un'intenzione
nelle leggi. Difenderle con le "tesi del diaframma", ossia del
fatto che "noi abbiamo nominato il Consiglio di amministrazione ed
è il Consiglio che ha nominato il Presidente"... non ha tenuto. Lo
stabilirà poi la Corte di Cassazione, se si farà ricorso, se queste
tesi siano fondate o meno. Al momento ci preme solo dire che siamo
di fronte a due sentenze - e ci torneremo fra poco - esecutive
della Corte d'Appello di Torino, che ha ritenuto di accogliere la
lamentela di cittadini valdostani che hanno messo - ripeto - mano
al portafoglio per ottenere delle ragioni che almeno in un caso,
con assoluta trasparenza, doveva essere dovere di questa Assemblea
regolare secondo giustizia.
Chiediamo che almeno moralmente siano formulate delle scuse nei
confronti della cittadinanza valdostana.
Président
- La parole au Conseiller Donzel.
Donzel (PD)
- Egregio Presidente, care colleghe e cari
colleghi, ho già avuto modo di dire che ci sono argomenti che ci
interessano, che stanno più a cuore a noi e alla cittadinanza, di
questo che si trascina ormai da mesi; voglio ribadire che la
responsabilità di questo dibattito che si sta attorcigliando su sé
stesso è di chi non ha rispettato la legge fin dall'inizio.
Premesso che esiste ancora un grado di giudizio dopo la sentenza in
Corte di Appello, sentenza peraltro resa esecutiva e applicata
subito - lo vedremo fra un po' - a beneficio di due nuovi
Consiglieri, aspettando che la Corte di Cassazione scriva la parola
fine a questa triste vicenda, chiediamoci cosa fa la politica.
Ribadito che mai in quest'aula abbiamo condotto battaglie di
carattere personale, ma riteniamo di profilo istituzionale, ciò
nondimeno reputiamo opportuno rimarcare che oggi stiamo scrivendo
una brutta pagina della storia politica del Consiglio regionale in
Valle d'Aosta e voglio sottolinearlo con particolare vigore. Questo
non è imputabile, come qualche volta in passato si è fatto...
legato a presunti comportamenti scorretti o "sopra le righe" della
minoranza, ma all'ottusità con cui la maggioranza persegue i suoi
fini e i suoi disegni. In alcun modo chi ha diritto-dovere di
governare sta creando un clima di fattiva collaborazione, ma
semplicemente intende riaffermare con la forza dei numeri la forza
ben più grande del buon senso. Ingenuità politica la mia, un
atteggiamento donchisciottesco? No, Signori miei. È l'Europa che ci
chiama ad essere diversi, sono le grandi difficoltà del sistema
economico occidentale che ci chiamano ad assumere una maggiore
responsabilità in queste situazioni. L'Europa? Facciamo un esempio.
È successo in questi giorni che, rispetto ad una direttiva europea
che prevede l'allungamento dell'orario di lavoro, la Camera dei
Deputati della Spagna, non 35 Consiglieri, ma ben oltre 300
Deputati, abbia votato all'unanimità una risoluzione di indirizzo.
Socialisti e popolari insieme, Autonomisti baschi e catalani e la
Sinistra hanno guardato ben più in là del loro naso.
Visto che un mio dotto collega che siede agli antipodi in
Consiglio regionale l'altra volta ha citato Cicerone, mi rifarò
alla voce più umile, ma non meno efficace di uno schivo, Fedro, che
ebbe a vivere sotto imperatori e sotto i loro volubili umori, egli
diceva:
"contra potentes nemo est munitus satis"
, che per
chi non ha avuto la fortuna di studiare il latino vuol dire che
nessuno è sufficientemente difeso contro i potenti. Noi, povere
tartarughe, neanche dalla Magistratura riusciremo mai ad ottenere
giustizia. Si afferma qui oggi un pensiero che spesso abbiamo udito
per le calle dei nostri villaggi, ossia che la legge può essere
facilmente aggirata dall'uomo di potere. Quale orrore! La
rassegnazione del cittadino che sa come i potenti possano sempre
farsi beffe della legge e solo l'umile popolano è tenuto
all'obbedienza della stessa; chi sgarra paga se non ha il
portafoglio gonfio o le spalle coperte dal Signore di turno. Non a
questo siamo stati educati, non è certo questo che ci ha insegnato
l'articolo 3 della Costituzione:
"Tutti i cittadini hanno pari
dignità e sono uguali davanti alla legge"
: questo sarebbe
dunque il nostro dovere. Noi invece abbiamo assistito alla
violazione della legge prima e all'aggiramento della stessa poi,
tanto valeva dirci votate come volete, tanto l'Assessore sarà X o Y
indipendentemente dal vostro voto e qui si verifica quasi un
paradosso referendario: chi si oppose all'elezione diretta della
Giunta ora si inventa una Giunta con più Assessori, con
l'introduzione dell'Assessore tecnico...
(interruzione di un Consigliere, fuori microfono)
... non dica nulla sui costi della politica che mi paiono
un'inezia di fronte alla gravità dell'atto politico. Guardo fra le
file della maggioranza, dove siedono persone che per competenza ed
esperienza ben avrebbero potuto ricoprire tale incarico. Sono da
sempre un fautore della democrazia, non oggi per la prima volta ho
usato queste parole. Chi mi conosce sa che ho sostenuto questioni
come questa anche con battaglie dure all'interno del mio partito
riguardo al limite dei mandati, con l'ottica che in una democrazia
nessuno è insostituibile! Alle volte bisogna fare a meno del
migliore: "si rimbocchino le maniche" i meno dotati, ma sempre, se
si vuol salvaguardare il più prezioso bene che abbiamo, ossia la
democrazia, occorre affidarsi a meccanismi legali, al ricambio.
L'alternativa è l'affermazione di un sistema aristocratico,
monarchico. Sono parole grosse, "stiamo con i piedi per terra".
Ebbene, a qualche mese dalle elezioni ci dite, voi la potente
maggioranza blindata del centrismo autonomista, che dobbiamo
aspettare una sentenza della Corte di Cassazione, che ci dica se
l'Assessore è o non è... se Tizio, Caio o Sempronio hanno o non
hanno violato le norme. È stata violata una legge elettorale,
discutibile, ma è stata votata con ampia maggioranza; tale legge
non è stata rispettata: questo dice oggi la Corte d'Appello, tanto
che la sentenza è esecutiva! Finalmente apprendiamo dai giornali
che anche qualche coscienza unionista comincia a porsi il problema
della commissione elettorale... del partito... che non ha vagliato
le candidature rispetto alla legge; era l'ora! Noi lo diciamo da
tempo.
La nostra è stata definita opposizione molle, perché siamo
educati, rispettosi del Regolamento che ci siamo dati e non
indulgiamo a dati folcloristici; certo, molle come l'acqua del
poeta Ovidio che modella e scalfisce la dura roccia. Prima si è
invocato il voto popolare, ora ci si affida alla Corte di
Cassazione per dirimere una questione interna, stravolgendo una
linea tenuta fino ad oggi e dopo aver contestato chi era ricorso
alla Magistratura. Ora ci si aggrappa al sistema garantista, dico:
bene, sia questo valido oggi e domani. Mi chiedo se con tali
comportamenti vogliamo motivare la gente alla partecipazione
democratica, ma vengo alla questione più importante e delicata per
noi del "Partito Democratico": parafrasando la famosa trilogia di
Calvino, assistiamo alla storia dell'Assessore rampante ieri,
dell'Assessore dimezzato oggi, dell'Assessore inesistente domani.
Questa dell'Assessorato dimezzato, del rischio di un Assessore che
si aggira per le stanze del Palazzo a chiedersi: "durerò o non
durerò" è una questione grave per noi, mentre in un momento
delicato come questo servono scelte decise ed importanti in un
settore che credo stia a cuore a tutte le forze politiche. Abbiamo
creato una situazione di debolezza e di difficoltà, abbiamo messo
una persona, qualunque essa sia - non è un fatto personale, l'ho
detto fin dall'inizio -, nelle condizioni di non operare con la
serenità e la determinazione che è necessaria in quel settore.
Visto che sono state poi associate due questioni all'ordine del
giorno, farò una sola battuta. Immaginatevi se questa teoria che è
stata messa in atto si dovesse compiere, ossia che la Corte di
Cassazione si rimangiasse il verdetto della Corte d'Appello, certo
diremmo: "abbiamo fatto bene, abbiamo insistito su questo
Assessorato che comunque per cinque mesi lavora in modo amletico",
ma assisteremmo di nuovo all'uscita di un Consigliere o di due
Consiglieri regionali e al rientro di altri... c'è questo balletto
continuo! Vogliamo restituire autorevolezza al Consiglio regionale,
chiediamo la fine delle finte emergenze, delle situazioni
eccezionali, come questa è stata definita, e l'inizio di una
stagione proficua al servizio dei Valdostani.
Président
- La parole au Conseiller Empereur.
Empereur (UV)
- Grazie, Presidente. Anche in altre
circostanze, nei due precedenti Consigli abbiamo avuto modo di
parlare di questi argomenti su cui tornerò in modo abbastanza
sintetico. Vorrei qui sottolineare il significato fortemente
politico della prima convalida in occasione del Consiglio del 1°
luglio, vorrei ribadire l'altrettanto importante significato
politico assunto dalla maggioranza nell'ambito della reiezione dei
ricorsi nei confronti dei Consiglieri. Abbiamo avuto modo di dire -
forse non così esplicitamente, ma lo ribadiamo in tale circostanza
- che questo Consiglio non è un'aula di tribunale, ma è un
organismo istituzionale con un ruolo legislativo e una funzione
politica. Naturalmente siamo per il rispetto delle altre
istituzioni, di tutte le altre istituzioni. In questo momento la
giustizia sta facendo il suo corso, nell'ambito di tale percorso ci
troviamo oggi di fronte ad una sentenza non definitiva, ma
immediatamente esecutiva. È una sentenza che vede, ahimè, coinvolti
due amici: Carlo Norbiato e Albert Lanièce, eletti nelle liste
dell'"Union Valdôtaine", che in questi mesi hanno esercitato la
loro funzione in tale Assemblea e a cui va il nostro ringraziamento
politico e la nostra solidarietà personale.
C'è una terza sentenza che ha visto coinvolto un altro amico e
collega: Luciano Caveri e, da questo punto di vista, non possiamo
che esprimere una soddisfazione politica e personale. Si parla di
scuse, ci dovrebbero essere altrettante scuse di fronte ad una
sentenza che fa chiarezza almeno per quanto concerne la sua
persona. L'applicazione di questa sentenza, sulla quale siamo
assolutamente rispettosi, fa sì che altri due colleghi di lista e
di appartenenza politica all'interno del movimento "Union
Valdôtaine", Piero Prola e Gabriele Maquignaz, entrino oggi
legittimamente a far parte di questo Consesso, a loro, in qualità
di Capogruppo, do il benvenuto a nome del nostro gruppo e a loro
formulo naturalmente migliori auguri di buon lavoro. Lo abbiamo
detto, lo ribadiamo, siamo per il rispetto delle regole, le regole
che dovrebbero essere essenziali, chiare, facilmente applicabili,
poco interpretabili. Riteniamo al riguardo opportuna e forse
necessaria una profonda riflessione sulle regole, forse un poco
troppo articolate e complesse, che sono state approvate dal
Consiglio Valle nella passata legislatura e che l'"Union
Valdôtaine" ha naturalmente condiviso in materia di ineleggibilità
e di incompatibilità. Dovremmo saperlo fare con competenza e con la
necessaria serenità, con l'intelligenza che ci appartiene, dovremmo
anche provare a farlo in un momento di relativa tranquillità,
almeno dal punto di vista della competizione elettorale, come
l'inizio di una legislatura. Questo è il mio auspicio e su questo
conto in una collaborazione di tale Consiglio, affinché si evitino
le strumentalizzazioni che, ahimè, sono state esplicitate.
Grazie.
Président
- La parole au Conseiller Lattanzi.
Lattanzi (PdL)
- Grazie, Presidente. Ci troviamo a
ratificare una sentenza esecutiva, una sentenza che ha sollevato un
forte dibattito, tecnico, giuridico e politico. Questi sono i due
elementi che vanno rilevati in tale discussione, che si trascina
ormai da tre mesi e che ha confuso i due campi: quello tecnico
giuridico, legislativo e quello politico.
Per quanto riguarda quello tecnico-giuridico, oggi prendiamo
atto di una sentenza immediatamente esecutiva, la rispettiamo, così
come vanno rispettate le sentenze di un organo terzo chiamato ad
esprimersi, attendiamo la fine di questo giudizio che si otterrà
con il terzo grado, ossia con la Corte di Cassazione. Non possiamo
non rilevare sotto l'aspetto tecnico-giuridico che l'"Union
Valdôtaine" ha commesso degli errori, ma lo potremo dire solo
quando verrà espresso un giudizio definitivo. Alla luce dei fatti,
oggi non si può che rilevare questo aspetto: che due amici hanno
dovuto subire tali angherie giudiziarie che hanno pagato in maniera
emotiva molto forte, perché ognuno di noi può pensare cosa si
soffre a subire una cosa del genere, ma questo è avvenuto perché
sull'aspetto tecnico-giuridico si è innestata anche la polemica
politica.
Vorrei solo, cogliendo anche l'invito del Capogruppo
dell'"Union", fare una riflessione più serena su una legge molto
controversa - condivido -, una legge che è nata alla fine di una
legislatura, prima di un'elezione e quindi con la necessità di
riparare in questa regione i cittadini e le istituzioni da
un'oggettiva complicità fra la politica, le istituzioni e il voto;
una legge che è nata con molte pressioni e polemiche; una legge che
ricordo è stata votata da questo Consiglio da 30 Consiglieri su 35.
E qui si innesta il fatto politico... diceva il collega Louvin una
sentenza esecutiva che si è prodotta grazie a dei liberi cittadini
che di tasca propria hanno pagato per vedere riconoscere un diritto
di legge in questa Regione, che è malversata dalla politica,
l'applicazione di una legge anche... Naturalmente non ha potuto
nascondere il fatto che dietro a quei liberi cittadini vi fosse
un'operazione politica e dei movimenti politici. Rilevo
semplicemente che proprio quei cittadini a più riprese durante il
dibattito per l'approvazione della legge elettorale e le stesse
forze politiche che hanno sostenuto e sostengono quei cittadini
sono stati i più acerrimi nemici di quella legge e di quelle regole
che oggi chiedono che vengano applicate. Ho sentito giudizi da quei
cittadini e anche dai partiti a cui loro fanno riferimento come
"legge liberticida", "legge illiberale", "legge da non approvare",
anche se il percorso del Centro-Sinistra autonomista in questa
Regione è stato su quella legge anche abbastanza imbarazzante.
Ricordo il collega Sandri che partecipò al 90% della stesura della
legge per poi tirarsi indietro all'ultimo secondo, proprio nel
momento della votazione, perché pressato dalla base di Sinistra e
dagli Autonomisti di Sinistra che da fuori di questo Palazzo
pressavano affinché quella legge non venisse approvata. Oggi
proprio quelle forze richiedono il rispetto di quella legge. Certo,
qualcuno mi potrebbe dire: "finita la battaglia politica, una volta
approvata la legge, essa deve essere rispettata". È vero, però
qualche riflessione e qualche pensiero credo si possa affrontare.
Noi rimaniamo convinti che tale legge serva, perché in questa
Regione la complicità fra le istituzioni, la politica e il voto è
un rapporto troppo stringente, perché siamo una piccola comunità,
perché il bilancio di questa Regione è molto importante, perché le
relazioni sul territorio per la conquista dei voti e la
determinazione dei risultati delle campagne elettorali sono troppo
stretti fra danaro, potere e voto. La riteniamo quindi una legge
che ha una sua validità, che ha espresso un concetto filosofico
giusto: quello di impedire l'utilizzo di danaro pubblico da parte
di chi, nominato per politica e con nomine direttamente politiche,
potesse influenzare il voto clientelare. Riteniamo quindi che nella
sostanza di quell'impianto quella legge sia buona. Certo non
possiamo non rilevare che sono "incappati nella rete" forse
Consiglieri che quel processo e quella influenza... con questa
legge forse non l'avrebbero neanche potuta applicare... e quindi
accettiamo l'invito alla riflessione, all'inizio di una
legislatura, per dotare questa Regione di una legge elettorale
seria, serena che impedisca la pressione del potere politico ed
economico sul voto, ma non siamo disponibili alla becera battaglia
politica di chi da una parte si batte per essere contrario alla
legge e oggi si batte strumentalmente affinché la stessa venga
applicata. Perché se guardiamo bene, non sono certamente il
Consigliere Lanièce, né il Consigliere Norbiato l'
identikit
delle persone di potere che pensavamo dovessero essere limitate
nella loro azione di recupero del consenso. Attendiamo le decisioni
che dovranno essere comunicate, anche se in questa regione le
decisioni dell'
interim
dell'Assessore alla sanità si leggono
sui giornali prima che... fra qualche istante potremo discutere
anche di questo e su questo ci esprimeremo in maniera diversa.
Président
- La parole au Président de la Région,
Rollandin.
Rollandin (UV)
- Merci, M. le Président. Je crois que les
interventions, qui ont été faites de la part des collègues sur un
thème sans doute difficile à aborder dans une salle du Conseil,
mais nécessaire compte tenu de ce qui s'est passé, doivent être
ciblées dans un contexte qui voit deux aspects que je crois doivent
être pris en compte: le fait qu'il y a eu pour la première fois
l'application d'une loi électorale qui a changé la méthode de vote
et qu'une loi a réglé le système d'incompatibilité et
d'inéligibilité. Une loi, la n° 20 en particulier, qui a fixé des
principes, avec un objectif qui a été rappelé: celui d'exclure
toute une série de possibilités d'influence sur le vote de la part
de ceux qui ont une charge particulière à l'intérieur des sociétés
participées. Je crois que là l'observation qui a été faite de la
part des personnes qui votent c'est de dire: "sans doute il y a ce
problème et il devait être pris en charge", mais n'oublions pas
qu'en même temps, comme on sait, le Gouvernement continue à
travailler jusqu'à la dernière minute. Alors, j'estime, si le
système institutionnel a encore un sens: qui a plus d'influence que
les Assesseurs et le Président en charge? Là une réflexion
s'impose. Je la porte à l'attention du Conseil pour ce qui est des
problèmes qu'il sera appelé à revoir. Sans doute il faut revoir
cette loi, mais j'estime que pour certaines situations on risque,
en faisant une liste trop longue... ce qu'a mené M. Louvin à porter
plainte vis-à-vis... je crois... il est intéressé, mais quand même
le point:
docenti universitari
, il était un des ceux qui
s'était préoccupé d'une position...
(interruption du Conseiller Louvin, hors micro)
... dizaines de professeurs, mais je crois qu'il y a eu un bon
coup de main aussi de Louvin, qui était intéressé à la situation de
docente universitario
. Là il y a eu, déjà avant d'appliquer
la loi, recours à la Cour constitutionnelle, qui a dit: "
docenti
universitari
, non, il ne faut pas insérer la liste des
docenti universitari
dans ceux qui sont inéligibles". Ce qui
a troublé le sens de la loi, mais alors si les
docenti
universitari
sont exclus, ou bien l'influence du
docente
universitario
est nulle, ou bien, cela mérite une réflexion sur
une série de figures qui sont insérées et qui peut-être pourraient
avoir moins d'influence qu'un professeur universitaire. C'est une
réflexion qui a été faite et qui est nécessaire, car il n'y a eu
que cette position qui a été objet d'une réflexion à la Cour
constitutionnelle. Pour les autres il n'y a pas eu de recours, donc
la Cour ne s'est pas exprimée, mais là c'est un point important
pour dire que cette loi, vu qu'elle est entrée dans le détail d'une
série de figures... qui prévoit qui soient dans la liste des
inéligibles. A la fin, si on va voir le contexte de notre Région,
on risque d'interpréter cette loi, qui est correcte d'une point de
vue de la philosophie, c'est-à-dire d'exclure certains personnages
qui sont à la une pour une possibilité d'influencer l'électorat...
de dire qu'à la fin c'est un peu un système qui risque de maintenir
le
status quo
, d'exclure comme possibles candidats la
plupart des personnes qui ont une charge en Vallée d'Aoste, sauf
prévoir leur démission six mois avant le temps. J'insiste sur le
thème: six mois. L'organisation politique des mouvements et des
partis très souvent... six mois avant l'échéance de la compétition
électorale... ne savent même pas dire si le tel ou le tel autre
sera candidat, par conséquent il peut se passer ce qui s'est passé
pour certaines personnes, qui pourraient avoir une chance d'être
candidates...
(interruption du Conseiller Lattanzi, hors micro)
L'on a dit justement cela car c'était évident qu'on a dans ce
sens évité d'être dans la situation pour qui avait déjà
l'intention, avec certaines assurances, de pouvoir être candidat,
mais pour une série d'autres personnes c'est évident qu'elles n'ont
pas la possibilité de savoir six mois à l'avance si elles peuvent
être candidates ou non! Je crois alors que cette loi... et je fais
ces deux remarques pour dire que cette loi avait déjà dès le début
de son approbation une série de points faibles, critiques... donc
il sera bon, comme venait de dire M. Empereur, de vérifier les
points critiques si c'est le cas de les changer ou non. Je crois
que celui-ci c'est le premier point de l'application de cette loi,
qui a sans doute des interprétations possibles, sinon on ne serait
pas ici à avoir ce débat.
Quelqu'un a dit: "mais, en effet, il y a eu en conséquence de ce
problème... vous aller voir... il faut changer les Conseillers
compte tenu de la sentence". Oui, il faut aussi dire qu'en Vallée
d'Aoste il y a le système des préférences, dans un autre système le
cas ne se poserait pas, car il n'y a pas de préférences, c'est la
liste qu'on va décider de la part des secrétaires ou Présidents de
mouvement, point c'est tout. Les préférences ne sont pas choisies
démocratiquement, mais elles sont - comme on dit -
blindate
,
il y a qui décide que le tel est candidat ou non. C'est un débat
qui est à la une aujourd'hui, mais le fait d'avoir les préférences
(donc il y a la question de pouvoir choisir de la part de
l'électeur) nous porte a dire que certains problèmes que j'ai
entendus pas seulement dans cette salle... mais alors qu'est-ce que
s'est passé, les gens qui avaient voté peut-être auraient modifié
le résultat... mais qui a voté la préférence pour le tel ou tel
autre a quand même voté le parti ou le mouvement, c'était une
expression de vote pour le parti ou le mouvement avant tout.
Quelqu'un a dit: "il y avait dans ce cas 5.000 préférences en
prévoyant le montant des votes de préférence de Norbiato et les
votes de préférence de Lanièce", mais ce n'est pas ainsi qu'on peut
compter les préférences! Il y avait trois préférences, qui a voté
pour Lanièce pouvait voter pour Norbiato! Ce n'est pas le système
de comptabiliser les votes!
Je crois que, pour ce qui est des votes, il n'y a aucun problème
pour ce qui est des résultats; je crois au contraire devoir
souligner deux aspects que je retiens importants. Le respect de la
loi c'est évidemment le sens commun qui doit être de toutes les
institutions. Le fait d'avoir dit au début de la séance qu'on
respectait le résultat électoral c'était un signe de respect pour
une attitude qui n'était pas seulement de ce Conseil. Si on va voir
ce qui s'est passé pendant toute l'histoire de cette autonomie, il
y a eu toujours au début cette attitude, alors je crois qu'il n'y a
pas eu de changements particuliers.
Pour ce qui est au contraire des résultats de cette plainte, qui
a été portée de la part des mouvements. En effet les personnes qui
ont signé de façon indépendante c'étaient évidemment des personnes
appartenant aux organes directifs des mouvements intéressés, donc
ce ne sont pas des citoyens. Ce sont des personnes qui font partie
des mouvements qui ont ajouté leur position à la signature pour le
recours. Il ne faut pas dire donc des citoyens quelconques, il
s'agit de: Leonardo Tamone, Louvin Paolo, Vietti Mario et Bortoli
Gino. On sait très bien qu'ils sont des appartenants et, pas
seulement, des responsables de mouvements. Ce n'est pas alors le
peuple qui s'est révolté contre l'élection de Lanièce ou de
Norbiato, ce sont quatre qui sont là très bien marqués, présents
dans toutes les assemblées des mouvements dans lesquels vous vous
reconnaissez. C'est légitime, mais c'est la prise d'acte du fait
qu'ils sont des appartenants aux mouvements et qui ont pris
position contre l'élection des deux.
Le résultat a donné la possibilité de vérifier que pour une
partie ce qu'avaient dit les bureaux a été confirmé par la Cour.
Pour ce qui est de M. Caveri, je crois que ceux qui ont fait
recours ont dû prendre acte qu'on était dans le bon sens de
confirmer ce qui avait été l'avis. La même chose vaut pour Lanièce,
les bureaux avaient examiné la position et avaient dit très
clairement qu'il y avait une différence substantielle entre le fait
d'être
il legale rappresentante
et être le Président.
Lanièce était Président de l'institution et non pas
il
legale rappresentante
nommé d'une façon explicite comme la
loi prévoit, par conséquent on avait fait un raisonnement qui nous
a amené, en plus de la situation politique, à dire qu'il n'y avait
pas de problèmes. La situation de M. Norbiato était plus délicate,
car là il y avait un aspect que même les bureaux avaient pris en
charge, tout de même il avait fait une déclaration que, pour ce qui
était de notre connaissance, pouvait être même soutenue, donc on
avait accepté au début de faire confiance à ce qu'il avait été dit
et d'accepter qu'il y ait le résultat électoral qui soit confirmé
dans cette salle.
Le problème qu'on discutera d'ici quelques minutes de prévoir la
position de M. Lanièce... qu'il soit nommé en tant qu'Assesseur, je
crois que, si on veut, on peut ouvrir déjà le débat, mais j'estime
qu'il soit plus correct de le faire au moment où on présentera la
solution pour ce qui est de la position de l'Assesseur à la santé.
J'estime pour l'instant de dire qu'on maintient l'attitude de
respect de la loi existante, en soulignant les criticités et les
exigences de la modifier et on souligne encore qu'à aujourd'hui il
n'y a pas une sentence définitive, mais le fait d'attendre la
sentence et des conséquences c'est le respect de la loi. Ce n'est
pas alors un
optional
, c'est normal qu'il y ait l'exigence
d'attendre la sentence pour prendre les décisions définitives; là
c'est le degré de jugement qui doit être respecté, donc on ne peut
que dire que pour le moment les considérations politiques ont été
faites et on continue les travaux.
Président
- La parole au Conseiller Louvin.
Louvin (VdAV-R)
- Solo per due precisazioni dopo
l'intervento del Presidente della Regione, che ci ha portato ai
massimi sistemi e alla genesi di questa legge ormai infame, no? Le
votano 30 Consiglieri e poi sono leggi infami, non hanno più un
padre queste leggi, curioso, no, Presidente Caveri? Curioso quanto
meno che nessuno dica: "abbiamo fatto il possibile, abbiamo cercato
di fare un buon lavoro". No, ormai sono tutti a farla a pezzi
questa legge non solo per le parti che meritano di essere riviste,
ma nella sua globalità.
Volevo solo ricordare al Presidente Rollandin che non c'è stato
nessun ricorso sulla questione dei professori universitari. Se una
buona parte dei docenti dell'Università della Valle d'Aosta è
insorta, e a ragione, contro quella disposizione ... c'è stata
un'impugnativa del Governo contro questa legge. Non è stata
un'iniziativa di parte, tanto perché sia chiaro. Credo che questo
non vada dimenticato, come non va dimenticato che questa legge è
stata a lungo vagliata all'interno del suo movimento, il cui
Conseil fédéral
, che adesso attesta altre cose, ne ha
discusso a lungo. Si leggeva, in quei giorni, delle discussioni
politiche e c'era un orientamento politico, un anno fa, nel
movimento, oggi prendiamo atto che la situazione è totalmente
diversa. Almeno partiamo da questo dato: c'è una legge, è stata
fatta con determinati scopi, lei, Presidente Rollandin, si è
dimesso da Presidente della CVA e poi è rimasto Consigliere di
amministrazione, ha scelto le vie più tortuose per poter continuare
a contenere gli effetti di tale legge, ciascuno agisce come
ritiene.
C'era comunque un presidio di legalità che questo Consiglio ha
inteso mettere, ci sono stati - bisogna dirlo oggi alla popolazione
valdostana - dei tentativi più o meno consapevoli di aggirare tale
legge e al momento c'è una decisione della Magistratura e la
decisione è molto severa.
Ritorno sulla questione del rispetto dei cittadini. È vero, l'ho
detto io stesso, che c'erano esponenti politici nel gruppo che ha
presentato i ricorsi, ma non credo che fossero esponenti politici i
Signori Casadei Mauro, De Curti Carlo, Evangelisti Giuseppe, che
sono intervenuti nel giudizio e che altrimenti avrebbero fatto loro
stessi forse l'iniziativa giudiziale. È agli atti, ne ho preso
conoscenza dalla sentenza, sono delle persone che sono
intervenute... non so chi siano, credo che anche i colleghi...
(interruzione del Presidente della Regione, fuori
microfono)
... Norbiato, ma io ho parlato della "questione Norbiato", è lì
che ho detto che andavano presentate delle scuse da parte di questa
Assemblea, non per la restante parte per la quale poteva esserci un
margine di opinabilità. Rimaniamo quindi nel solco delle questione
e avremo altri momenti di tornare sul rispetto delle sentenze.
Grazie.
Président
- La parole au Conseiller Rigo.
Rigo (PD)
- Non ho partecipato alla stesura della legge,
né al confronto su di essa, che si è svolto in seno alla forze
politiche, quindi parlo da ignorante da questo punto di vista. Mi
sembra però che si voglia far passare come un po' di confusione
sulle norme rispetto a serie riflessioni e non possiamo mischiare
tutto in una discussione senza fine: primo, credo che siamo in
presenza qui oggi in Consiglio e fra la gente di una situazione
anomala; sono tre mesi che discutiamo della convalida di eletti!
Non c'è dubbio che è antipatico principalmente per il Presidente
della Regione e per il Presidente del Consiglio, ma anche per noi
che dobbiamo parlare di nostri colleghi e non credo che piaccia a
tutti, anzi non piace a nessuno. Siamo in una situazione un po'
paradossale, nello stesso tempo mi spiace per i Consiglieri che
sono incappati in questa disavventura, sono contento per il collega
Caveri e anche per quanto riguarda i nuovi Consiglieri che
prenderanno fra poco posto fra noi.
Vi è poi il problema dei contenuti della legge, che è nata in un
momento storico specifico; sono passati pochi mesi, ma il tempo di
ieri non è quello di oggi, quindi non possiamo confondere la
discussione che si è svolta ieri, in condizioni che non favorivano
un dibattito sereno fra le forze politiche e al loro interno, con i
Consiglieri pressati da un referendum e dalle elezioni imminenti,
con quella di oggi. Quella legge è stata guidata con paletti e
criteri che erano "figli" di quel momento.
Vi è poi un secondo momento, che è quello dell'attenzione nel
momento delle candidature. C'è una legge, bisognava applicare la
legge e il controllo doveva avvenire in quel momento. Si potevano -
dico "si potevano" e non si sono - ingannare gli elettori ad arte,
una fantomatica lista poteva nascere, poteva inserire candidati
ineleggibili, i cittadini votavano e venivano ingannati. Si poteva
perché non c'era un controllo a monte, controllo che non ha fatto
il movimento di maggioranza relativa rispetto alle candidature. Gli
elettori, quando vanno a votare, devono essere sicuri che quel
candidato a cui danno la preferenza è eleggibile e non ci possono
essere altri ostacoli per la sua presenza in Consiglio
regionale.
Vi è poi il terzo momento: quello del 1° luglio; per un
Consigliere gli uffici, con un lavoro puntuale, avevano verificato
alcune anomalie e le avevano segnalate, quindi coscientemente
quest'aula non ha tenuto conto delle indicazioni corrette da tale
punto di vista fatte...
(interruzione del Presidente della Regione, fuori
microfono)
... per uno... ho detto: per uno, se ho detto per tre, me ne
scuso.
Diciamo quindi che i piani sono diversi, vorrei che le forze
politiche potessero discutere di questo dividendo le responsabilità
e i momenti: prima della legge, dopo la legge e in questo momento.
Credo che ci voglia una riflessione domani a mente più serena
rispetto all'impatto che tali norme molto arzigogolate hanno avuto
sulle elezioni e in questo forse ha ragione il Presidente della
Regione: dobbiamo "metterci mano" al più presto, non possiamo
arrivare alla scadenza elettorale del 2013 con un dibattito ancora
aperto. Grazie.
Président
- Je ferme la discussion. Je soumets au vote la
validation du nouveau Conseiller Piero Prola.
Je dois vous
annoncer à cet égard
che la relazione predisposta dagli uffici
in merito alla situazione dell'eletto Piero Prola deve essere
aggiornata in relazione alla comunicazione che ci è appena
pervenuta, concernente le dimissioni volontarie rassegnate dallo
stesso in data 30 settembre 2008, con decorrenza 1° ottobre 2008,
dall'incarico di Coordinatore del Dipartimento dell'agricoltura,
risultando pertanto rimossa, ai sensi della legge regionale n.
20/2007, la causa di ineleggibilità sopravvenuta.
Pongo in votazione la convalida del Sig. Piero Prola:
Consiglieri presenti, votanti e favorevoli: 32
Il Consiglio approva all'unanimità.
