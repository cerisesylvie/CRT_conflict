Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 399 del 8 marzo 1984 - Resoconto
OGGETTO N. 399/VIII - RILEVAZIONE PER LA FORMAZIONE
DELL'ANAGRAFE DELL'UTENZA DEL PATRIMONIO EDILIZIO PUBBLICO.
(Interrogazione).
PRESIDENTE:
Do lettura dell'interrogazione presentata dai
Consiglieri Mafrica e Cout:
INTERROGAZIONE
Con deliberazione n. 7911 del 31.12. 1983 la Giunta regionale
ha approvato il testo di una convenzione tra la Regione ed i
rilevatori dell'anagrafe utenza del patrimonio edilizio
pubblico.
Poiché l'attività di rilevatore è una di quelle più
facilmente praticabile da parte di numerosi giovani disoccupati
della nostra Regione.
I sottoscritti Consiglieri regionali
INTERROGANO
l'Assessore ai Lavori Pubblici per sapere:
1°) se la Giunta regionale ha già provveduto alla scelta (e
con quali criteri) dei giovani da impiegare in qualità di
rilevatori per sette mesi dietro compenso di £ 9.900.000;
2°) nel caso che tale personale non sia ancora stato assunto
quanti giovani saranno impiegati e attraverso quali metodi di
selezione avverrà la scelta.
PRESIDENTE:
Ha chiesto di parlare l'Assessore ai Lavori
Pubblici Chabod, ne ha facoltà.
CHABOD - (D.C.):
Devo dire innanzitutto che la scelta
delle cinque persone che svolgono questo lavoro non è stata
facile.
Abbiamo chiesto a parecchia gente, però trattandosi di un lavoro
che dura pochi mesi, nessuno aveva voglia di accettarlo.
Di quei cinque che sono stati poi assunti, due hanno la maturità
dell'Istituto tecnico per geometri, gli altri hanno il diploma di
scuola media inferiore.
Noi seguiamo questa gente, e siccome il Sindaco di Sarre che
lavora negli uffici preposti, abbiamo pregato anche lui di seguirli
per vedere l'attività che svolgono. Dice che vanno bene e sono già
a buon punto.
Sottolineo inoltre, come si può dedurre da quanto ho già detto,
che non si è trattato di assunzione di personale, ma di
assegnazione di incarico con compiti specifici per la durata di ca.
6-7 mesi, le cui prestazioni saranno liquidate su presentazione di
regolari fatture.
A tale scopo, si è quindi provveduto a stipulare una convenzione
con gli interessati, corrispondendo loro una somma forfetaria
lorda, quindi comprensiva della ritenuta IRPEF che è attualmente
del 18%, pari a £ 9.900.000, per i rilevatori provvisti di diploma
di scuola media superiore, e a lire 8.890.000 per quelli provvisti
del diploma di scuola inferiore.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Mi stupisce che l'Assessore abbia
detto che ha trovato difficoltà nel reperire cinque persone
disposte a lavorare per sette mesi con uno stipendio di circa 1
milione al mese.
Credo che se la Giunta regionale avesse fatto un comunicato
invitando i 100 diplomati che oggi ci sono all'Istituto per
Geometri a fare domanda, probabilmente non avrebbe incontrato
queste difficoltà a reperire dei giovani che vadano a misurare gli
alloggi e compilino le schede.
Invito pertanto la Giunta, in casi analoghi, a ricorrere a
questo accorgimento: in questo modo forse non avrà difficoltà.
