Classificazione
ENERGIA
FINANZA REGIONALE E LOCALE
Partecipazioni azionarie regionali



Oggetto del Consiglio n. 3279 del 7 marzo 2018 - Resoconto
OGGETTO N. 3279/XIV - Interrogazione: "Oneri sostenuti per il
processo di quotazione in borsa della società CVA S.p.A.".
Grosjean (Président) -
Point n° 11 à l'ordre du jour. La
parole au Président de la Région pour la réponse.
Viérin (UVP) -
Questo argomento è già stato oggetto di
discussione. In premessa vorrei sottolineare - come peraltro ho
affermato nei precedenti Consigli - che ad oggi l'unica operazione
svolta è stata quella della procedura del cosiddetto "prospetto
tripartito", che è un meccanismo atto ad attuare procedure tecniche
che sono propedeutiche, ma senza proseguire l'
iter
della
quotazione (l'avevamo concordato con i colleghi Bertin e Gerandin
durante il Consiglio).
Per rispondere puntualmente, colleghi, la risoluzione approvata
dal Consiglio il 21 giugno 2017 è stata trasmessa a CVA il 29 e,
dopo tale data, CVA ha comunicato di non aver conferito nuovi
incarichi rispetto a quelli precedentemente assegnati in previsione
della quotazione. Le cifre che vi darò sono antecedenti, non sono
del periodo di riferimento di questa Amministrazione e neanche di
quella successiva al 29 giugno. L'operazione è stata solo
propedeutica, non presuppone alcun obbligo di proseguire l'iter,
però, se non si fosse attuata, si sarebbero dispersi i risultati
ottenuti dalle risorse impegnate e non sarebbe stato giusto.
Per venire alla seconda domanda, ad oggi, in relazione alle
attività previste per la quotazione in Borsa - sommando tutto,
perché voi giustamente chiedete l'aggregato - l'ammontare è di
1,879 milioni di euro; sono gli oneri impegnati, però quelli
sostenuti, cioè spesi effettivamente, sono 696 mila euro, e il
tutto è antecedente al giugno 2017.
L'ultima domanda chiede: "se sia a conoscenza del valore". Non
avendo risvolti tecnici per capire quanto è il valore stimato ai
fini della quotazione, noi abbiamo giustamente chiesto un
approfondimento. CVA ci ha comunicato che allo stato attuale del
percorso non è possibile fornire valutazioni attendibili sul valore
stimato ai fini della quotazione.
Questo per rispondere puntualmente alle domande, ma anche per
ricordare che ad oggi sono state effettuate - come da impegno preso
qui in Consiglio - solo le operazioni tecniche per poi valutare se
si deciderà di fare quella quotazione. Cercheremo di confrontarci
politicamente e con la comunità, al fine di trovare delle sintesi
che possano andare nella direzione auspicata da tutti, proprio
perché una decisione così complicata non può essere calata
dall'alto, imposta e neanche portata avanti a colpi di maggioranza.
Vorrei ribadire in quest'aula che la disponibilità è di discutere
prima di assumere qualsiasi decisione.
Président
- La parole au collègue Bertin pour la
réplique.
Bertin (CC-MOUV) -
Con questa interrogazione si voleva
conoscere quanto si era speso sinora per questo processo di
quotazione. Siamo quindi ad una cifra intorno ai 2 milioni, cifra
ovviamente collegata a tale processo.
Mi dispiace che non ci sia stata data risposta alla terza
domanda, perché da un certo punto di vista era la più interessante,
poiché per molti mesi si è indicata una cifra intorno a 1,2
miliardi come valore della società e da lì si ipotizzavano 400
milioni per questa quotazione con il beneficio della Regione
proprietaria, al momento, della totalità delle azioni della
società. Non sapere quant'è questo valore ai fini della quotazione
rende ovviamente questo processo piuttosto difficile da
interpretare, poiché uno degli elementi fondamentali da questo tipo
di valutazione, anche per intraprendere un percorso che costa molto
- lo vediamo, sono circa 2 milioni di euro - era proprio sapere
quanto erano i benefici. Lei risponde che in realtà non sanno o non
le hanno comunicato - o non ce lo vuole dire - quant'è il valore di
questa società ai fini della quotazione, elemento fondamentale per
poter avviare un tale processo. Bisogna a mio avviso partire da lì
per poi eventualmente passare ad altre fasi. Questa mancata
risposta evidentemente mi lascia insoddisfatto.
In termini generali, come diceva anche lei, questa è una
decisione importante che non può essere improvvisata e lanciata in
tutta fretta, così com'è stato fatto, sostenendo che era legata
essenzialmente alla legge Madia. Le stesse affermazioni sono state
fatte in Commissione dall'allora Presidente di CVA, che poi ha
smentito successivamente affermando che già da diversi anni si
pensava alla quotazione e che si erano comunque avviati degli studi
in materia. Oggi, però, ancora dopo diversi anni, non sappiamo
nemmeno quant'è l'ipotetico valore di questa società in caso di
quotazione. Ricordiamoci che il valore dovrà essere l'elemento
centrale per ogni decisione successiva.
Sono molto insoddisfatto della risposta.
