Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 645 del 15 dicembre 1981 - Resoconto
OGGETTO N. 645/81 - PROPOSTA DI REGOLAMENTO CONCERNENTE:
"REGOLAMENTO REGIONALE PER L'ESECUZIONE DI SERVIZI, DI OPERE E DI
LAVORI IN ECONOMIA: MODIFICAZIONI".
Presidente
- La parola all'Assessore ai Lavori Pubblici,
Borbey.
Borbey (DC)
- In definitiva, questo è un adeguamento e
quindi i conteggi sono stati fatti tutti dalla Segreteria
dell'Assessorato ai Lavori Pubblici. Si tratta di un adeguamento
per l'aumento dei costi da 20 milioni, affinché l'Amministrazione
regionale sia autorizzata, ad eseguire i lavori in economia sino
all'importo di 40 milioni.
Presidente
- È aperta la discussione.
Nessuno chiede la parola. Non ci sono dichiarazioni di voto.
Do lettura dell'articolo unico:
ARTICOLO UNICO
Al regolamento regionale 5.2.1962 "Regolamento per
l'esecuzione di servizi, di opere e di lavori in economia",
modificato con provvedimento del Consiglio regionale n. 435 in data
28.11.1977, sono apportate le seguenti modificazioni:
1°) Il secondo comma dell'art. 1 è abrogato e sostituito dal
comma seguente:
"Le deliberazioni relative sono adottate dalla Giunta
regionale sulla base dei rispettivi atti tecnici. Esse non possono
superare la spesa di L. 40.000.000, al netto da imposte, salvo le
eccezioni previste dal Regolamento; debbono essere motivate e
prevedere il finanziamento delle rispettive spese".
2°) L'art. 4 è abrogato e sostituito dal seguente:
"Deroghe al limite di spesa.
Il Consiglio regionale può autorizzare la Giunta a superare
il limite massimo di spesa di L. 40.000.000 ogni volta che la
deroga risulti giustificata: il Consiglio indica di volta in volta
il limite di spesa negli stessi casi autorizzato".
Le presenti norme regolamentari saranno pubblicate nel
Bollettino Ufficiale della Regione.
Presidente
- Ai sensi del regolamento il Consiglio è
chiamato a votare per scrutinio segreto sull'articolo unico testé
letto.
Esito della votazione a scrutinio segreto:
Presenti: 29
Votanti: 29
Favorevoli: 25
Contrari. 4
Il Consiglio approva.
