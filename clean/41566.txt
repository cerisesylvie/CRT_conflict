Classificazione
ASSISTENZA SOCIALE
NORME DI ATTUAZIONE



Oggetto del Consiglio n. 669 del 23 maggio 2019 - Resoconto
OGGETTO N. 669/XV - Approvazione di mozione: "Invito ai
rappresentanti regionali in seno alla Commissione paritetica a
predisporre uno schema di norma di attuazione in materia di
inclusione sociale".
Rini (Presidente) -
Alla presenza di 29 colleghi possiamo
iniziare i lavori di questa seduta. Punto n. 16 dell'ordine del
giorno. Ci è stato consegnato l'emendamento e quindi la mozione
emendata. La parola al collega Gerandin.
Gerandin (MOUV')
- Solo per dire che noi voteremo questa
mozione a maggior ragione visto l'emendamento presentato, in
considerazione del fatto che comunque questa ricognizione, questa
volontà di arrivare a fare il punto su tutte le misure a sostegno
era già nell'impegno preso nel 2015, quando quest'aula approvò le
misure di inclusione attiva e di sostegno al reddito: la famosa
"legge Fontana", presentata dalla collega Fontana all'epoca e che
prevedeva già un monitoraggio e non solo, un tentativo di
raggruppare tutti questi aiuti previsti per tutte le misure a
sostegno. Siamo peraltro assolutamente d'accordo che, se ci
dovessero essere alcuni impedimenti su un'operazione del genere, si
vada verso una norma di attuazione, che non riteniamo sicuramente
una strada a tutela delle scelte per il bene di quei soggetti più
in difficoltà in Valle d'Aosta.
Presidente -
Altri? Colleghi, metto in votazione la
mozione nella versione emendata. La votazione è aperta. La
votazione è chiusa.
Presenti: 31
Votanti: 27
Favorevoli: 27
Astenuti: 4 (Mossa, Nasso, Russo, Vesan)
Il Consiglio approva.
