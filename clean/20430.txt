Classificazione
PROTEZIONE CIVILE, VIGILI DEL FUOCO E INTERVENTI PER CALAMITÀ NATURALI
SPORT E TEMPO LIBERO
Infrastrutture ricreativo-sportive



Oggetto del Consiglio n. 440 del 25 febbraio 2004 - Resoconto
OGGETTO N. 440/XII - Realizzazione di un edificio polivalente da
adibire a palestra e centro operativo di protezione civile nel
Comune di Challand-Saint-Anselme. (Interpellanza)
Interpellanza
Premesso che
- Il Palazzetto coperto del ghiaccio di Ayas, realizzato
dalla Regione e donato alla locale amministrazione comunale, non
verrà utilizzato per le funzioni previste in considerazione degli
alti oneri di gestione stimati, ma verrà destinato a non meglio
individuate funzioni polivalenti;
- La Giunta regionale ha deliberato recentemente l'appalto
per la progettazione di un edificio polivalente da adibire a
palestra e centro operativo di protezione civile in
Challand-Saint-Anselme;
i sottoscritti Consiglieri regionali
Interpellano
Il Presidente della Regione e gli Assessori alle Opere
Pubbliche e allo Sport per sapere:
1) su quali presupposti si basa la realizzazione della
struttura di Challand-Saint-Anselme e se rientra in un piano di
razionalizzazione delle strutture sportive;
2) se alla luce della recente dichiarazione
dell'amministrazione comunale di Ayas, sia intenzione rivedere il
progetto di cui in premessa, ipotizzando un riutilizzo della
struttura esistente in luogo dell'edificazione di una
nuova.
F.to: Frassy - Tibaldi - Lattanzi
Presidente - La parola al Consigliere Frassy.
Frassy (CdL) - Questa interpellanza prende le mosse da una
scelta che è stata effettuata nella Giunta dei primi di febbraio,
ossia di procedere alla costruzione di un edificio polivalente - si
dice - da adibire a palestra, a centro operativo della protezione
civile e ad edificio polivalente nel Comune di
Challand-Saint-Anselme.
La riflessione che poniamo con questa interpellanza parte da un
dato di fatto e da un ragionamento pervenuto direttamente dai
banchi della Giunta. Il dato di fatto è quella struttura chiamata
impropriamente "Palazzetto del ghiaccio di Ayas", in quanto, nei
fatti, abbiamo appreso recentemente che il ghiaccio non verrà mai
creato in quel palazzetto per costi di gestione che il comune non
si sente di sostenere; di conseguenza, è stato affermato - a
malincuore ne abbiamo preso atto - che quel palazzetto verrà
destinato ad altre funzioni, ad oggi non ancora completamente
individuate. Diciamo semplicemente che quel palazzetto ha una
"storia infinita" e anche onerosa per l'Amministrazione regionale:
la vicenda iniziò nel 1987, forse addirittura prima, per portarsi
alla conclusione, peraltro provvisoria, nel luglio 2002 con la
consegna provvisoria della struttura coperta.
Anche se è vero che i Comuni di Challand e Ayas non sono
propriamente attaccati o, meglio, pur essendolo geograficamente,
non lo sono da un punto di vista di una celere e veloce mobilità,
ma stiamo parlando di distanze dell'ordine dei 15-20 km ad
esagerare, mi suggeriscono - è una suggestione da me recepita - che
forse il problema sta nel mezzo, il Comune di Brusson probabilmente
diventa l'anello debole di questa vicenda, che si gioca a monte e a
sud di Brusson: a monte, per quanto riguarda il palazzetto del
ghiaccio, che non verrà mai adibito alla funzione per la quale è
stato costruito, e la costituenda struttura polivalente che verrà
realizzata a sud di Brusson.
Poniamo allora all'Assessore tale domanda (ma la poniamo a tutta
la Giunta): su quali presupposti si sia presa la decisione di fare
una struttura ennesima quando, non più tardi di qualche mese fa,
l'Assessore Caveri ebbe a dire, proprio sulla vicenda del
palazzetto di Ayas, che sarebbe stato opportuno addivenire ad una
razionalizzazione delle strutture sportive in essere e soprattutto
delle strutture sportive in itinere, al fine di evitare
duplicazione delle stesse e soprattutto di evitare costi che non
sono sostenibili dal punto di vista gestionale.
Nel 2° punto, dopo aver domandato se esista già un piano di
razionalizzazione di queste strutture, così come era stato
preannunciato dall'Assessore allo sport, ci chiediamo se non sia il
caso di riconsiderare questo progetto, alla luce del diverso uso
della struttura di Ayas, diverso uso che è stato comunicato in aula
successivamente alla data della deliberazione adottata in Giunta e
che prevede la costruzione di questa struttura polivalente.
Queste sono in sintesi le domande che poniamo; riteniamo che le
stesse siano chiare e fondate su una storia che appartiene al
dibattito politico recente e anche meno recente di questo
Consiglio, sul quale, anche da parte dei banchi della Giunta, sono
state fatte affermazioni importanti, che a noi sembra siano
smentite da questa nuova scelta.
Presidente - La parola all'Assessore al territorio, ambiente e
opere pubbliche, Cerise.
Cerise (UV) - Les raisons pour lesquelles il a été décidé de
réaliser une structure polyvalente dans la Commune de
Challand-Saint-Anselme sont plusieurs.
Il est nécessaire de remplacer la construction à squelette
métallique qui a été installée dans les années '70 à titre
provisoire et réparée il y a une quinzaine d'années, après qu'elle
s'est écroulée sous le poids de la neige. Cette structure, qui fait
actuellement office de salle polyvalente, est dépourvue de tout
équipement technique, ce qui la rend inutilisable tant en plein
été, parce que la température y est trop élevée, qu'en plein hiver,
parce qu'elle n'est pas isolée et qu'il y fait alors presque aussi
froid qu'à l'extérieur. De plus, elle n'est pas équipée de
toilettes.
Il faut doter l'école maternelle et l'école élémentaire d'un
espace pour les activités physiques et récréatives en remplacement
du local en demi sous-sol de la Maison communale qu'elles utilisent
actuellement pour ce faire et qui n'est pas aux normes: les
hauteurs ne suffisent pas, il y a des formes irrégulières, des
angles saillants qui sont contraires au normes sur la sûreté,
l'éclairage est insuffisant, et cetera.
La nouvelle structure pourra accueillir toute sorte de
manifestations, sportives et culturelles notamment, et sera
suffisamment spacieuse pour les 716 habitants de l'endroit et pour
les vacanciers. Elle permettra d'optimiser le fonctionnement des
institutions scolaires de la Vallée d'Ayas, dont les requêtes ne
cessent de croître. Encore, en cas d'urgence, la moyenne vallée
disposerait ainsi - si elle devait se trouver isolée - d'une
structure susceptible d'accueillir le centre opérationnel de la
protection civile, étant donné que le hameau de Quinçod occupe une
position centrale du point de vue de la géographie - par rapport
aux cols de la Vallée d'Ayas - comme de celui des voies de
communication (route régionale n° 45).
Les syndics des Communes limitrophes de Brusson et de
Challand-Saint-Victor ont donné leur accord à la construction de
ladite structure qui répondrait à des exigences communes. Il
ressort que le choix de l'emplacement ne découle pas d'un programme
de rationalisation des structures sportives, mais bien du fait
qu'il est nécessaire de prendre en compte comme il se doit les
besoins, d'ordre scolaire et autres, d'usagers qui sont issus de
plusieurs communes: c'est ce qu'indiquait déjà la lettre n° 11639,
signée le 7 mars 2003 par les Assesseurs Vallet et Pastoret.
Pour ce qui est de la patinoire couverte d'Ayas, l'Assessorat a
effectivement reçu un courrier de l'administration communale, lui
demandant de reconsidérer l'utilisation du bâtiment sis à
Champoluc, en raison du coût élevé de sa gestion - compte tenu des
frais de production de la glace - et d'envisager sa conversion en
centre polyvalent. Suite à cette communication, très récente et
d'ordre extrêmement général, nous allons entamer un dialogue avec
l'administration communale afin de mieux définir les diverses
utilisations possibles de cette structure, sur la base des besoins
techniques, économiques et fonctionnels qui nous seront indiqués.
Durant cette phase d'étude de l'avenir du futur centre sportif
d'Ayas, aucune connexion n'est envisagée avec le projet de
Challand-Saint-Anselme, si ce n'est un rapport de type
complémentaire: ce projet est en effet totalement autonome du point
de vue tant fonctionnel que territorial.
Presidente - La parola al Consigliere Frassy.
Frassy (CdL) - Une breve replica, che non può che essere quella
di prendere atto di quanto l'Assessore ha testé finito di
illustrare nella sua risposta, di prendere atto che il ragionamento
è stato fatto fra i due Comuni, quello di Challand e quello di
Brusson; di prendere atto del fatto che la nuova problematica sul
palazzetto di Ayas è subentrata dopo la maturazione di questi
accordi, perché, se non abbiamo capito male, erano già maturati
nella scorsa legislatura.
Rimane però una perplessità: queste strutture, alla fine,
potrebbero creare dei problemi di tipo gestionale. Non abbiamo
capito - ma avremo modo di approfondirlo - se questa struttura
rimarrà di proprietà dell'Amministrazione regionale o se da questa
verrà solo realizzata e poi consegnata all'amministrazione
comunale; alla luce delle novità emerse 20 km più a monte,
ritenevamo potesse essere il caso di fare un momento di pausa di
riflessione. Dalle risposte dell'Assessore, ci sembra di intendere
che non vi sia l'intenzione di prendere una pausa di riflessione e
di rivalutare la problematica alla luce di questi fatti nuovi.
Riteniamo che forse sarebbe stato opportuno fare questo tipo di
riconsiderazione; fra l'altro, prendiamo atto che questa è la
volontà politica. Aspetteremo di vedere da un punto di vista
pratico come verranno affrontate e gestite queste 2 situazioni:
quella del Comune di Ayas e quella del Comune di Challand.
