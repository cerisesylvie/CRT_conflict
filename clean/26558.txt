Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 254 del 9 ottobre 1972 - Resoconto
OGGETTO N. 254/72 - Acquisto, dai Sigg. Pietro Rigollet e M.
Palmira Rassat, di demolendo fabbricato sito in Aosta, Via
Baillage. Delega alla Giunta.
Dolchi (P.C.I.) -
Conosciamo che l'Assessore Chantel è un
lottatore, gli piace lo scontro frontale. Sul punto n. 18 troviamo
invece che quella parte di stabile, anche qui compriamo per
demolire ma compriamo solo una parte per cui non potremo mai
demolire e quindi immobilizziamo semmai 21 milioni e basta; i
proprietari si sono impegnati a consegnare liberi e disponibili
alla data della stipulazione dell'atto i locali in oggetto. Questo
ci fa pensare come mai quelli prima non si è potuto ottenere come
si era ottenuto, lo ha già detto il consigliere Siggia, dagli eredi
Page la disponibilità dei vani venduti.
Ma vorrei non per spirito di polemica ma solamente per rimettere
le cose a posto, tenuto conto che mi ero attentamente esaminato i
documenti, l'Assessore Chantel prima nella sede di discussione
generale a proposito di queste valutazioni aveva detto che non
aveva tenuto in considerazione il fatto che lo stabile, la parte
civile era in maggioranza stato valutato lire 2.000, ebbene i
colleghi Consiglieri possono rendersi conto a pagina 4
dell'allegato che era la perizia precisa che per la proprietà
Rigollet 190 metri cubi sono stati valutati 12.000, 107 di
scantinato a 4.000 e 134 indivisi a 12.000, non c'è nessuna cifra
di 2.000.
Nella proprietà Rassat Maria Palmira, allora faccio il
ragionamento inverso, dico subito che 587 metri cubi, sottotetto e
fienile sono stati valutati 2.000 lire come ha detto l'Assessore
Chantel, ma non è come ha detto l'Assessore Chantel la maggioranza
dei metri cubi perché 1.035 metri cubi sono stati valutati 12.000
lire e 134 metri cubi indivisi sono stati valutati 12.000 lire e
1.035 più 134 fanno di più di 587. Non voglio continuare la
polemica, voglio solamente riconfermare che da attento esame dei
documenti allegati a questi oggetti all'ordine del giorno si
riscontrano delle differenze e delle sperequazioni che uno
strumento legislativo avrebbe potuto correggere.
Montesano (P.S.D.I.)
- Chantel ti prego, per favore, non
riaccendere un po' la polemica, se vuoi rispondere, no? No.
Allora altri interventi.
Allora il Consiglio è chiamato a votare l'oggetto 18.
Chi è favorevole alzi la mano, contrari? Astenuti? Il Consiglio
approva.
Oggetto n. 19.
