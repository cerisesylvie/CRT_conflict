Classificazione
CASA DA GIOCO



Oggetto del Consiglio n. 1692 del 21 dicembre 2005 - Resoconto
OGGETTO N. 1692/XII - Azioni per la tutela
giuridico-patrimoniale della Regione a seguito del deposito della
relazione del liquidatore della Gestione straordinaria del Casino
de la Vallée. (Ritiro di risoluzione)
Risoluzione
Premesso che:
- il 2 settembre il rag. Romano Bo, liquidatore di Gestione
Straordinaria del Casino de la Vallée, ha trasmesso
all'Amministrazione regionale un documento denominato "Relazione
generale del Liquidatore sulla Gestione Straordinaria del Casino de
la Vallée";
- il Liquidatore nella sua conclusione rileva che "la G.S.
fosse mancante di un controllo..." e che "una più accorta gestione
avrebbe potuto probabilmente giovare a risultati più in linea con
le attese"; evidenzia, inoltre, che "Per un'indagine completa ed
accurata occorrerebbe affidare tale compito ad una società di
revisione";
- il 19 settembre la Relazione è stata trasmessa al
Procuratore della Repubblica presso il Tribunale di Aosta;
- su tale Dossier sono già stati acquisiti due pareri legali,
l'uno rilasciato dal Dipartimento Legale interno
all'Amministrazione, l'altro su richiesta del Gruppo consiliare CDL
ad un professionista esterno; altri due pareri esterni
commissionati dalla Giunta sono in fase di definizione;
Rilevato che in entrambi i pareri acquisiti si evidenziano i
profili di prescrizione quali elementi di attenzione alle eventuali
azioni da avviarsi per la tutela giuridico-patrimoniale
dell'Amministrazione regionale;
Impegna
il Presidente della Regione a trasmettere senza indugio copia
della Relazione del Liquidato della G.S. al Procuratore della Corte
dei Conti della sezione regionale della Valle d'Aosta.
F.to: Frassy - Tibaldi
Presidente - La parola al Consigliere Frassy.
Frassy (CdL) - Questa risoluzione viene ritirata, perché è
invecchiata nel tempo. Non è invecchiata inutilmente, perché nel
frattempo quello che andavamo a chiedere è stato fatto; di
conseguenza, prendendo atto che il Presidente della Regione ha
trasmesso alla Corte dei Conti - come chiedevamo nella risoluzione
- il "dossier Bo", la ritiriamo.
Presidente - La risoluzione è ritirata.
Il Consiglio prende atto.
