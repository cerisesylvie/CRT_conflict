Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1516 del 19 ottobre 1990 - Resoconto
OGGETTO N. 1516/IX - DESIGNAZIONE DEI RAPPRESENTANTI DEL
CONSIGLIO REGIONALE IN SENO AL COMITATO PROMOTORE DELLA CANDIDATURA
DELLA CITTA' DI AOSTA.
PRESIDENTE:
Ha chiesto la parola
l’Assessore al Turismo, Urbanistica e Beni
culturali, Pascale; ne ha facoltà.
PASCALE (PSI):
Chiedo l'iscrizione in via d'urgenza della
nomina dei rappresentanti del Consiglio regionale in seno al
Comitato promotore della candidatura olimpica della Città di
Aosta.
PRESIDENTE:
Come è stato chiesto dall'Assessore Pascale e
come è stato anche concordato in sede di Conferenza dei Capigruppo,
il Consiglio è chiamato ad iscrivere d'urgenza la nomina dei tre
rappresentanti del Consiglio regionale, mediante voto limitato ad
uno, e l'immediata esecutività di questa nomina.
Se nessuno chiede la parola, pongo in votazione la richiesta
dell'Assessore al Turismo, Urbanistica e Beni culturali,
Pascale.
ESITO DELLA VOTAZIONE
Presenti: 35
Votanti: 34
Favorevoli: 33
Contrari: 1
Astenuti: 1 (Gremmo)
Il Consiglio approva
IL CONSIGLIO
- ai sensi del secondo comma dell'articolo 53 del Regolamento
interno del Consiglio;
DELIBERA
di procedere nell'adunanza in corso alla discussione e alla
decisione sull'oggetto: "Designazione dei rappresentanti del
Consiglio regionale in seno al Comitato promotore della candidature
olimpica della Città di Aosta".
PRESIDENTE:
Dichiaro aperta la discussione sulla proposta
testé iscritta in via d'urgenza all'ordine del giorno.
Ha chiesto la parola l'Assessore al Turismo, Urbanistica e Beni
culturali. Pascale; ne ha facoltà.
PASCALE (PSI):
Come avevo già anticipato nel mio
precedente intervento, per quanto riguarda la maggioranza chiedo la
riconferma dei Consiglieri Milanesio e Trione.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (VA):
Io chiedo cinque minuti di interruzione,
in modo che i gruppi della minoranza possano riunirsi per esperire
una designazione unitaria.
PRESIDENTE:
La seduta è sospesa per cinque minuti.
Si dà atto che la seduta è sospesa dalle ore 18,30 alle
18,37.
PRESIDENTE:
Riprendono i lavori del Consiglio.
Ha chiesto la parola il Consigliere Andrione; ne ha facoltà.
ANDRIONE (UV):
Malgré une proposition de Monsieur
Riccarand, qui a du moins l'avantage d'être cohérente et logique
avec bien des choses qu'il a cites et que nous avons même cites
dans ce Conseil, en considération du fait que les fonctions et les
compétences du Comité ont changé selon le sens que nous avions
demandé, nous confirmons la nomination du Conseiller Faval.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (VA):
Il Gruppo Verde Alternativo propone il
Consigliere Riccarand.
PRESIDENTE:
Ha chiesto la parola il Consigliere Gremmo; ne
ha facoltà.
GREMMO (UAP):
Rimotivo, a maggior ragione, la mia
astensione.
Per carità! Qui ci sono proposte di persone degne e di colleghi
a cui va tutta la mia stima. Mi spiace però che il Consigliere
Riccarand abbia fatto retromarcia, perché a me sembrava possibile
che, almeno alcuni gruppi, cogliessero o comunque fornissero
un'indicazione politica, che tra l'altro era già stata anticipata
dal Consigliere Lanivi; sarebbe stato veramente significativo
cominciare a muoverci in tal senso.
Pertanto, nei confronti di questo di segno di legge, voterò
scheda bianca.
PRESIDENTE:
Se nessuno chiede la parola, pongo in
votazione per schede segrete la designazione dei rappresentanti del
Consiglio regionale in seno al Comitato promotore della candidatura
olimpica della Città di Aosta.
VOTAZIONE A SCRUTINIO SEGRETO
ESITO DELLA VOTAZIONE
Presenti: 35
Votanti: 32
Schede valide: 32
Astenuti: 3 (Faval, Gremmo e Lanivi)
Hanno riportato voti:
Faval Renato: 12
Trione Silvio: 10
Milanesio Bruno: 9
Riccarand Elio: 1
PRESIDENTE:
In base all'esito della votazione, dichiaro
che risultano designati quali rappresentanti del Consiglio
regionale nel Comitato promotore della candidatura olimpica della
Città di Aosta, di cui all'ordine del giorno approvato con
provvedimento del Consiglio n. 1515/IX in data odierna, i
consiglieri regionali Faval Renato, Milanesio Bruno e Trione
Silvio.
Come avevo preannunciato, chiedo ora al Consiglio di
pronunciarsi sull'immediata esecutività della deliberazione in
oggetto.
ESITO DELLA VOTAZIONE
Presenti: 33
Votanti: 32
Favorevoli: 31
Contrari: 1
Astenuti: 1 (Gremmo)
Il Consiglio approva
IL CONSIGLIO
- ai sensi dell'art. 63 della legge 16 maggio 1978, n. 196;
DELIBERA
di dichiarare immediatamente eseguibile, per specifiche ragioni
d'urgenza, la deliberazione in oggetto.
