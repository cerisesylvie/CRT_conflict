Classificazione
BILANCIO E CONTABILITA' REGIONALE



Oggetto del Consiglio n. 3442 del 5 aprile 2008 - Resoconto
OGGETTO N. 3442/XII - Disegno di legge: "Assestamento del
bilancio di previsione per l'anno finanziario 2008, modifiche a
disposizioni legislative, variazioni al bilancio di previsione per
l'anno finanziario 2008 e a quello pluriennale per il triennio
2008/2010".
TITOLO I
DISPOSIZIONI IN MATERIA DI ASSESTAMENTO DEL BILANCIO DI
PREVISIONE 2008 E MODIFICAZIONI DI DISPOSIZIONI LEGISLATIVE
CAPO I
ASSESTAMENTO DEL BILANCIO DI PREVISIONE
PER L'ANNO FINANZIARIO 2008
Articolo 1
(Aggiornamento dei residui attivi)
1. Allo stato di previsione dei residui attivi del bilancio
per l'anno finanziario 2008 sono apportate le seguenti variazioni,
quali risultano dall'allegato A:
in aumento euro 415.271.282,38
in diminuzione euro 54.123.788,48
differenza euro 361.147.493,90.
2. Il conto dei residui attivi del bilancio di previsione per
l'anno finanziario 2008, a seguito delle variazioni approvate al
comma 1, è rideterminato in euro 1.308.147.493,90.
Articolo 2
(Aggiornamento dei residui passivi)
1. Allo stato di previsione dei residui passivi del bilancio
per l'anno finanziario 2008 sono apportate le seguenti variazioni,
quali risultano dall'allegato B:
in aumento euro 110.602.119,61
in diminuzione euro 139.177.881,97
differenza euro -28.575.762,36.
2. Il conto dei residui passivi del bilancio di previsione
per l'anno finanziario 2008, a seguito delle variazioni approvate
al comma 1, è rideterminato in euro 928.424.237,64.
Articolo 3
(Aggiornamento del Fondo iniziale di cassa)
1. Il Fondo iniziale di cassa dell'anno finanziario 2008 è
determinato in euro 31.784.940,85 in base alle risultanze del conto
reso dal tesoriere alla chiusura dell'anno finanziario
2007.
CAPO II
DISPOSIZIONI IN MATERIA DI ENTRATE E DI SPESA. MODIFICAZIONI
DI DISPOSIZIONI LEGISLATIVE
Articolo 4
(Interventi in materia di finanza locale. Modificazioni
dell'articolo 6 della legge regionale 12 dicembre 2007, n.
32)
1. L'ammontare delle risorse finanziarie destinate
dall'articolo 6, comma 1, della legge regionale 12 dicembre 2007,
n. 32 (Legge finanziaria per gli anni 2008/2010), agli interventi
in materia di finanza locale, è aumentato, per l'anno 2008, della
somma di euro 18.611.982,84 in applicazione dell'articolo 6ter
della legge regionale 20 novembre 1995, n. 48 (Interventi regionali
in materia di finanza locale).
2. Per l'anno 2008, in deroga a quanto previsto dalla l.r.
48/1995, una quota dell'importo di cui al comma 1, pari ad euro
4.071.796,11 è vincolata in un apposito fondo da iscrivere nel
settore 2.1.1. (Finanza locale) - obiettivo programmatico 2.1.1.01.
- capitolo 20750.
3. Per l'utilizzo del fondo di cui al comma 2, la Giunta
regionale è autorizzata a disporre, con propria deliberazione, su
proposta del Presidente della Regione e previo parere del Consiglio
permanente degli enti locali, i prelievi dal fondo e le iscrizioni
in capitoli di spesa già esistenti ovvero da istituire negli
obiettivi programmatici: 2.1.1.01 (Finanza locale - Trasferimenti
senza vincolo settoriale di destinazione), 2.1.1.02 (Finanza locale
- Trasferimenti con vincolo settoriale di destinazione) e 2.1.1.03
(Finanza locale - Speciali interventi).
4. La somma di euro 18.611.982,84 è così ripartita:
a) euro 4.071.796,11 al fondo di cui al comma 2;
b) euro 5.038.845 agli interventi per programmi di
investimento nell'ambito dell'obiettivo programmatico 2.1.1.03, di
cui euro 4.000.000 al capitolo 21245 ed euro 1.038.845 al capitolo
21275;
c) euro 9.501.341,73 ai trasferimenti finanziari con vincolo
settoriale di destinazione secondo quanto indicato dal comma 5
(obiettivo programmatico 2.1.1.02).
5. All'allegato A, di cui all'articolo 6, comma 2, lettera
c), della l.r. 32/2007, sono apportate le seguenti modifiche in
aumento:
capitolo 33670
euro
549.371
(l.r. 24 dicembre 1996, n. 48)
capitolo 37860
euro
3.500.000,00
(l.r. 18 gennaio 2001, n. 5)
capitolo 51360
euro
1.100.000,00
(l.r. 3 gennaio 1990, n. 5)
capitolo 58400
euro
280.000,00
(l.r. 15 dicembre 1982, n. 93)
capitolo 58420
euro
50.000,00
(l.r. 19 maggio 2006, n. 11)
capitolo 67116
euro
841.970,73
(l.r. 4 agosto 2006, n. 18)
capitolo 67369
euro
140.000,00
(l.r. 4 novembre 2005, n. 25)
capitolo 68005
euro
2.100.000,00
(l.r. 20 novembre 1995, n. 48, art. 6ter)
capitolo 65010
euro
360.000,00
(art. 7 della presente legge)
capitolo 37861
euro
500.000,00
(art. 8 della presente legge)
capitolo 67367
euro
80.000,00
(art. 9 della presente legge)
Articolo 5
(Fondo per Speciali Programmi di Investimento(FoSPI))
1. La spesa per il programma FoSPI 2007/2009 di cui
all'articolo 20 della l.r. 48/1995, autorizzata complessivamente in
euro 32.736.675,00 (obiettivo programmatico 2.1.1.03, cap. 21245
parz.) con l.r. 30/2006 è così suddivisa per gli anni 2008 e
2009:
a) anno 2008: euro 11.626.182
b) anno 2009: euro 8.588.038
2. Ai fini dell'approvazione e del finanziamento dei progetti
esecutivi relativi alle opere inserite nel programma FoSPI
2008/2010 di cui all'articolo 20 della l.r. 48/1995, la spesa
complessiva di euro 32.960.254 (obiettivo programmatico 2.1.1.03
capitolo 21245 parz.), già autorizzata con l'articolo 8, comma 2,
della l.r. 32/2007, è così suddivisa:
a) anno 2008: euro 22.901.957;
b) anno 2009: euro 5.284.872;
c) anno 2010: euro 4.773.425.
3. Ai fini dell'approvazione del programma FoSPI di cui
all'articolo 20 della l.r. 48/1995, la spesa di riferimento per il
triennio 2009/2011, già determinata dall'articolo 8, comma 4, della
l.r. 32/2007, è rideterminata in euro 34.824.771 ed è
indicativamente suddivisa in euro 16.894.861 per l'anno 2009 ed
euro 12.994.071 per l'anno 2010. All'autorizzazione della spesa e
alla sua articolazione per annualità, ai fini dell'approvazione e
del finanziamento dei progetti esecutivi relativi alle opere
inserite nel programma, si provvederà con legge finanziaria per il
triennio 2009/2011 (obiettivo programmatico 2.1.1.03 - cap. 21245
parz.).
Articolo 6
(Piani di edilizia scolastica. Modificazione dell'articolo 11
della l.r. 32/2007)
1. Il comma 2 dell'articolo 11 della l.r. 32/2007 è
sostituito dal seguente:
"2. Alla realizzazione degli interventi inseriti nel piano di
cui al comma 1 provvedono direttamente gli enti locali interessati
mediante:
a) risorse derivanti da trasferimenti con vincolo settoriale
di destinazione di cui al titolo V della legge regionale 20
novembre 1995, n. 48 (Interventi regionali in materia di finanza
locale);
b) risorse regionali, in deroga a quanto disposto dalla l.r.
48/1995, considerato l'interesse generale ad assicurare la messa in
sicurezza e l'adeguamento a norma degli edifici scolastici non
oltre il termine di cui all'articolo 6, comma 1, della l.r.
15/2007.".
Articolo 7
(Trasferimento finanziario per il personale addetto allo
sportello unico degli enti locali)
1. Per lo svolgimento delle funzioni attribuite ai Comuni
dalla legge regionale 9 aprile 2003, n. 11 (Disposizioni
concernenti l'esercizio delle funzioni amministrative in materia di
insediamenti produttivi e l'istituzione dello sportello unico per
le attività produttive), è autorizzato, per l'anno 2008, un
trasferimento finanziario per sostenere l'onere del relativo
personale addetto alle attività di istruttoria.
2. Al finanziamento dell'onere di cui al comma 1, si provvede
mediante risorse derivanti da trasferimenti con vincolo settoriale
di destinazione di cui al titolo V della l.r. 48/1995.
3. Il trasferimento delle risorse di cui al comma 1 è
effettuato agli enti locali che, per conto di tutti i Comuni della
Regione, svolgono le attività di istruttoria afferenti ai servizi
di sportello unico.
4. L'erogazione del trasferimento di cui al presente articolo
è effettuata sulla base di criteri e modalità stabiliti con
deliberazione della Giunta regionale, previo parere del Consiglio
permanente degli enti locali.
5. L'onere per l'applicazione del comma 1 è determinato
complessivamente, per l'anno 2008, in euro 360.000 (obiettivo
programmatico 2.1.1.02 - capitolo 65010).
Articolo 8
(Finanziamento ai Comuni degli studi conoscitivi della
pericolosità idrogeologica del territorio comunale)
1. Al fine di consentire la revisione delle cartografie degli
ambiti di cui agli articoli 35, 36 e 37 della legge regionale 6
aprile 1998, n. 11 (Normativa urbanistica e di pianificazione
territoriale della Valle d'Aosta), necessaria a seguito della
realizzazione di interventi di protezione o di indagini e studi di
dettaglio della pericolosità idrogeologica di parti del territorio
comunale, la Regione, per l'anno 2008, concede finanziamenti
straordinari ai Comuni interessati.
2. Al finanziamento dell'onere di cui al comma 1, si provvede
mediante risorse derivanti da trasferimenti con vincolo settoriale
di destinazione di cui al titolo V della l.r. 48/1995.
3. La Giunta regionale, previo parere del Consiglio
permanente degli enti locali, stabilisce con propria deliberazione
i criteri e le modalità di concessione dei finanziamenti di cui al
comma 1.
4. L'onere per l'applicazione del comma 1 è determinato
complessivamente, per l'anno 2008, in euro 500.000 (obiettivo
programmatico 2.1.1.02 - capitolo 37861).
Articolo 9
(Finanziamento agli enti locali per siti attrezzati, stazioni
radioelettriche e strutture di radiotelecomunicazioni)
1. Per la gestione e la manutenzione ordinaria dei siti
attrezzati, delle stazioni radioelettriche ivi presenti e delle
strutture di radiotelecomunicazioni di proprietà degli enti locali
è autorizzato, per l'anno 2008, un finanziamento
straordinario.
2. Al finanziamento dell'onere di cui al comma 1 si provvede
mediante risorse derivanti da trasferimenti con vincolo settoriale
di destinazione di cui al titolo V della l.r. 48/1995.
3. La Giunta regionale, previo parere del Consiglio
permanente degli enti locali, stabilisce con propria deliberazione
i criteri e le modalità di concessione dei finanziamenti di cui al
comma 1.
4. L'onere per l'applicazione del comma 1 è determinato
complessivamente, per l'anno 2008, in euro 80.000 (obiettivo
programmatico 2.1.1.02 - capitolo 67367).
Articolo 10
(Finanziamento straordinario al Comune di Aosta)
1. In relazione alle ricadute sulla rete viaria della città
di Aosta, derivanti dalla realizzazione sul territorio comunale
delle opere di rilevante interesse regionale di cui al capo II
della legge regionale 17 agosto 2004, n. 21 (Disposizioni in
materia di opere di rilevante interesse regionale, disciplina del
Fondo per speciali programmi di investimento e istituzione del
Nucleo di valutazione e verifica degli investimenti pubblici
(NUVV). Modificazioni alla legge regionale 20 novembre 1995, n. 48
(Interventi regionali in materia di finanza locale), da ultimo
modificata dalla legge regionale 28 aprile 2003, n. 13), e
ricomprese nel primo piano di interventi, approvato dal Consiglio
regionale con deliberazione 1718/XII dell'11 gennaio 2006, è
riconosciuto al Comune di Aosta un finanziamento straordinario in
deroga a quanto disposto dalla l.r. 48/1995.
2. Le modalità di erogazione e la destinazione del
finanziamento di cui al comma 1 sono stabilite con deliberazione
della Giunta regionale.
3. L'onere per l'applicazione del comma 1 è determinato in
euro 4.500.000 per l'anno 2008 (obiettivo programmatico 2.1.1.05 -
capitolo 33744).
Articolo 11
(Modificazione della legge regionale 31 ottobre 1997, n. 35.
Disciplina del servizio di trasporto a mezzo elicotteri)
1. Dopo il comma 2 dell'articolo 1 della legge regionale 31
ottobre 1997, n. 35 (Disciplina del servizio di trasporto a mezzo
elicotteri), è inserito il seguente:
"2bis. La Regione, per il perseguimento delle finalità di cui
al comma 1, può acquistare uno o più elicotteri, alla cui gestione
si provvede con le modalità di cui al comma 2.".
2. L'autorizzazione di spesa di cui al comma 1 è determinata
in euro 13.000.000 per l'anno 2008 (obiettivo programmatico
2.2.1.11 - capitolo 68175).
Articolo 12
(Programmi di investimento oggetto di cofinanziamento
comunitario e statale. Modificazione dell'articolo 15 della l.r.
32/2007)
1. Gli oneri a carico della Regione per l'attuazione del
programma di investimento, in applicazione dell'iniziativa
comunitaria Interreg IIIA 2000/06 (volet A transfrontaliero
Italia-Svizzera), oggetto di contributi del Fondo europeo di
sviluppo regionale (FESR) e del Fondo di rotazione statale di cui,
rispettivamente, al regolamento CE n. 1260/1999 e alla l. 183/1987,
sono determinati in euro 10.722,99 per l'anno 2008 (obiettivo
programmatico 2.2.2.17 - capitolo 25029).
2. Gli oneri a carico della Regione per l'avvio degli
investimenti da intraprendere in favore della cooperazione
territoriale durante il periodo 2007/2013, determinati, con
riferimento al periodo 2008/2010, in complessivi euro 4.000.000
dall'articolo 15, comma 7, della l.r. 32/2007, sono rideterminati
in complessivi euro 4.500.000 (obiettivo programmatico 2.2.2.17 -
cap. 47011), annualmente così suddivisi:
a) anno 2008: euro 1.500.000;
b) anno 2009: euro 1.500.000;
c) anno 2010: euro 1.500.000.
Articolo 13
(Disposizioni in materia di personale regionale.
Modificazione dell'articolo 16 della l.r. 32/2007)
1. La dotazione organica della struttura regionale della
Valle d'Aosta prevista in 2888 unità di personale dall'articolo 16,
comma 1, della l.r. 32/2007 è aumentata a 2897 unità per i nuovi
adempimenti attuativi derivanti dall'applicazione delle
disposizioni di cui al titolo II. La copertura dei nuovi posti è
disposta in deroga a quanto stabilito dall'articolo 4 della l.r.
32/2007.
2. I limiti di spesa di cui all'articolo 16, comma 3, della
l.r. 32/2007, definiti in euro 136.252.947 per retribuzioni,
indennità accessorie ed oneri di legge a carico del datore di
lavoro, di cui euro 131.444.283 per il personale amministrato dalla
Giunta regionale, euro 839.070 per il personale dell'Agenzia del
lavoro assunto con contratto di diritto privato ed euro 3.969.594
per il personale dipendente dal Consiglio regionale, sono
rideterminati per l'anno 2008 in euro 138.032.947 per retribuzioni,
indennità accessorie ed oneri di legge a carico del datore di
lavoro, di cui euro 133.224.283 per il personale amministrato dalla
Giunta regionale (obiettivo programmatico 1.2.1. - capitoli 30500,
30501, 30505, 30515, 30520, 30521 e 39020), euro 839.070 per il
personale dell'Agenzia del lavoro assunto con contratto di diritto
privato (obiettivo programmatico 1.2.1. - capitolo 30631) ed euro
3.969.594 per il personale dipendente dal Consiglio regionale
(obiettivo programmatico 1.1.1. - capitolo 20000 parz.), ivi
comprese le assunzioni a tempo determinato.
3. La spesa relativa al rinnovo contrattuale del biennio
economico 2008/2009, determinata dall'articolo 16, comma 5, della
l.r. 32/2007, per l'anno 2008, in euro 3.300.000, è rideterminata
in euro 4.000.000 (obiettivo programmatico 1.2.1. - capitolo 30650
parz. e obiettivo programmatico 1.1.1 - capitolo 20000
parz.).
4. Il personale non dirigenziale assunto a tempo
indeterminato, dipendente da amministrazioni o enti pubblici non
appartenenti al comparto unico regionale che, alla data di entrata
in vigore della presente legge, presta servizio presso
l'Amministrazione regionale in posizione di comando può essere
inquadrato in posti vacanti della corrispondente
categoria/posizione degli organici di cui all'articolo 26, comma 1,
della legge regionale 23 ottobre 1995, n. 45 (Riforma
dell'organizzazione dell'Amministrazione regionale della Valle
d'Aosta e revisione della disciplina del personale), previo nulla
osta delle amministrazioni o enti di appartenenza.
5. La Giunta regionale è autorizzata, ai sensi dell'articolo
8, comma 2, della l.r. 45/1995, a trasformare i profili
professionali in cui si articolano le categorie/posizioni, al fine
di consentire gli inquadramenti del personale comandato in
posizione di corrispondenza rispetto al profilo professionale di
appartenenza, nei limiti numerici e di spesa della dotazione
organica vigenti.
6. La domanda di inquadramento deve essere presentata alla
struttura regionale competente in materia di mobilità dal
dipendente in posizione di comando, entro trenta giorni
dall'entrata in vigore della presente legge.
7. L'inquadramento nel ruolo unico regionale è subordinato
all'accertamento della conoscenza della lingua francese in
conformità alla normativa regionale vigente.
8. In caso di trasferimento di funzioni amministrative dallo
Stato alla Regione, all'inquadramento nei ruoli regionali del
personale interessato, individuato secondo le modalità stabilite
dalle relative norme di trasferimento, si provvede con legge
regionale, la quale prevede la corrispondenza della
categoria/posizione di appartenenza rispetto alla
categoria/posizione di inquadramento, fatto salvo il
riconoscimento, ai fini giuridici ed economici, dell'anzianità
maturata nell'amministrazione statale di provenienza e la
salvaguardia del trattamento economico in godimento all'atto
dell'inquadramento.
Articolo 14
(Trasferimento straordinario all'Istituto dell'assegno
vitalizio)
1. Per l'anno 2008, è autorizzato il trasferimento
straordinario all'Istituto dell'assegno vitalizio di cui alla legge
regionale 8 settembre 1999, n. 28 (Interventi per il contenimento
della spesa in materia di previdenza dei consiglieri regionali.
Costituzione dell'Istituto dell'assegno vitalizio. Modificazioni
alla legge regionale 21 agosto 1995, n. 33 (Norme sulle indennità
spettanti ai membri del Consiglio e della Giunta e sulla previdenza
dei consiglieri regionali)), di euro 5.710.100, a copertura dei
maggiori oneri derivanti dal calcolo attuariale dei diritti
maturati dai consiglieri regionali e dagli ex consiglieri regionali
al 31 dicembre 2006 (obiettivo programmatico 1.1.1. - capitolo
20011).
Articolo 15
(Fondo di gestione speciale di Finaosta S.p.A. Legge
regionale 16 marzo 2006, n. 7)
1. Per gli interventi da effettuarsi tramite la gestione
speciale della Finaosta S.p.a. di cui all'articolo 6 della legge
regionale 16 marzo 2006, n. 7 (Nuove disposizioni concernenti la
società finanziaria regionale FINAOSTA S.p.a.. Abrogazione della
legge regionale 28 giugno 1982, n. 16), è autorizzata, per l'anno
2008, la spesa di euro 100.000.000 (obiettivo programmatico
2.1.4.2. - capitolo 35620 parz.).
Articolo 16
(Acquisizione immobili sede INVA S.p.a. ed ex sede Finaosta
S.p.a.)
1. La Giunta regionale è autorizzata ad acquistare, previa
valutazione ai sensi dell'articolo 18 della legge regionale 10
aprile 1997, n. 12 (Regime dei beni della Regione autonoma Valle
d'Aosta), dalla società INVA S.p.a. e dalla società Finaosta S.p.a,
immobili da destinare a finalità istituzionali.
2. Gli immobili di cui al comma 1 sono individuati, per la
Società INVA S.p.a, nell'immobile in cui è attualmente stabilita la
sede della Società stessa, in Regione Borgnalle 12, nel Comune di
Aosta e per la Società Finaosta S.p.a., nell'immobile sito in Loc.
Grand Chemin 34, nel Comune di Saint-Christophe, nel quale era
precedentemente stabilita la sede della medesima Società.
3. L'onere per gli acquisti del presente articolo è
determinato, per l'anno 2008, in euro 7.500.000 (obiettivo
programmatico 2.1.4.01. - capitolo 35060 parz.).
Articolo 17
(Programmazione, organizzazione e gestione del sistema
informativo regionale. Modificazioni della legge regionale 12
luglio 1996, n. 16)
1. Il comma 1 dell'articolo 1 della legge regionale 12 luglio
1996, n. 16 (Programmazione, organizzazione e gestione del sistema
informativo regionale. Ulteriori modificazioni alla legge regionale
17 agosto 1987, n. 81 (Costituzione di una Società per azioni nel
settore dello sviluppo dell'informatica), già modificata dalla
legge regionale 1° luglio 1994, n. 32. Abrogazione di norme), è
sostituito dal seguente:
"1. Per lo sviluppo del sistema informativo regionale, il
Consiglio regionale approva un piano pluriennale volto a:
a) promuovere e sostenere lo sviluppo della società
dell'informazione e della conoscenza in ambito regionale a fini di
progresso sociale e di miglioramento della qualità della vita,
favorendo la piena parità di accesso alle tecnologie
dell'informazione e della comunicazione;
b) favorire il processo di innovazione organizzativa e
tecnologica degli enti pubblici territoriali valdostani in un
contesto organizzato di cooperazione istituzionale;
c) sviluppare, modernizzare e diffondere gli strumenti, le
tecnologie telematiche e i sistemi informativi nell'ambito
dell'Amministrazione regionale."
2. Dopo il comma 1 dell'articolo 1 della l.r. 16/1996, come
sostituito dal comma 1, è inserito il seguente:
"1bis. Il piano pluriennale di cui al comma 1 deve
corrispondere, per i periodi interessati, al relativo bilancio di
previsione pluriennale della Regione e può subire, di anno in anno,
ogni necessario aggiornamento o attualizzazione.".
3. Dopo l'articolo 1 della l.r. 16/1996, è inserito il
seguente:
"Articolo 1bis
(Strumenti per la cooperazione e la collaborazione tra
enti)
1. Per le finalità di cui all'articolo 1, comma 1, lettere a)
e b), la Regione promuove la cooperazione e la collaborazione tra
enti, anche mediante la stipula di convenzioni ai sensi
dell'articolo 104 della legge regionale 7 dicembre 1998, n. 54
(Sistema delle autonomie in Valle d'Aosta), dirette all'esercizio
in forma associata di funzioni, servizi ed interventi in materia
informatica e telematica.
2. Alle convenzioni di cui al comma 1 possono aderire tutti
gli enti pubblici aventi sede nel territorio regionale, nonché le
loro associazioni e i loro enti strumentali, in qualsiasi forma
costituiti.".
4. L'autorizzazione di spesa per le finalità di cui alla l.r.
16/1996 è rideterminata in euro 21.110.000 per l'anno 2008,
20.913.000 per l'anno 2009 e 20.880.000 per l'anno 2010 (obiettivo
programmatico 1.3.1. capitoli 20481 e 20490, obiettivo
programmatico 2.1.5 - capitoli 21870 e 21880).
Articolo 18
(Finanziamento della spesa sanitaria regionale di parte
corrente. Modificazione dell'articolo 20 della l.r.
32/2007)
1. Il comma 1 dell'articolo 20 della l.r. 32/2007 è
sostituito dal seguente:
"1. La spesa sanitaria di parte corrente è determinata, per
l'anno 2008, in euro 271.893.791 di cui:
a) trasferimenti all'Azienda sanitaria regionale USL della
Valle d'Aosta (azienda USL) per complessivi euro 251.769.000, dei
quali euro 228.100.000 quale assegnazione per l'erogazione dei
livelli essenziali di assistenza (obiettivo programmatico 2.2.3.01.
- capitolo 59900 parz.) e:
1) euro 1.750.000, per prestazioni sanitarie aggiuntive
regionali (obiettivo programmatico 2.2.3.01. capitolo
59980);
2) euro 264.000, per iniziative di formazione professionale
(capitolo 59900 parz.);
3) euro 4.927.000, per iniziative di assistenza sanitaria e
prestazioni sanitarie particolari e ricerca (capitolo 59900
parz.);
4) euro 8.628.000, per interventi a favore del personale
dipendente e convenzionato del Servizio sanitario regionale
(capitolo 59900 parz.);
5) euro 8.100.000, per applicazione dei contratti del
personale dipendente e convenzionato del Servizio sanitario
nazionale - biennio 2006/2007 (capitolo 59900 parz.);
b) rimborso al Fondo sanitario nazionale degli oneri connessi
alla mobilità passiva di euro 7.030.000 quale saldo dell'anno 2005
e di euro 11.000.000,00 quale acconto per l'anno 2008 (obiettivo
programmatico 2.2.3.01. - capitolo 59910);
c) interventi diretti della Regione, euro 1.844.791
(obiettivi programmatici 2.2.3.01. e 2.2.3.03.- capitoli 59920,
61265);
d) trasferimenti all'Azienda USL di euro 250.000 (obiettivo
programmatico 2.2.3.01, capitolo 59915) per quota contributiva
aggiuntiva in materia di previdenza complementare per il personale
della sanità (FOPADIVA).".
Articolo 19
(Strutture ed apparecchiature sanitarie ospedaliere e
territoriali. Modificazione dell'articolo 21 della l.r.
32/2007)
1. Il comma 5 dell'articolo 21 della l.r. 32/2007 è
sostituito dal seguente:
"5. La spesa per l'adeguamento tecnologico delle
apparecchiature sanitarie e lo sviluppo del sistema informativo
aziendale, da trasferire all'Azienda USL, è determinata, ai sensi
dell'articolo 1, comma 2, della legge regionale 24 giugno 1994, n.
31 (Interventi finanziari per l'adeguamento tecnologico delle
apparecchiature sanitarie), in euro 16.000.000, di cui euro
9.000.000 per l'anno 2008, euro 3.500.000 per l'anno 2009 ed euro
3.500.000 per l'anno 2010 (obiettivo programmatico 2.2.3.02. -
capitolo 60445).".
Articolo 20
(Trasferimento straordinario al Comune di Brusson per
l'acquisto di parte di un immobile da destinare alla realizzazione
di una struttura socio-sanitaria)
1. Al fine di realizzare una nuova sede del consultorio, in
attuazione dell'obiettivo n. 8 del Piano regionale per la salute ed
il benessere sociale 2006/2008, approvato con la legge regionale 20
giugno 2006, n. 13, la Regione, in deroga a quanto disposto dalla
l.r. 48/1995, è autorizzata ad effettuare un trasferimento
straordinario al Comune di Brusson per l'acquisto del primo piano
della struttura denominata Villa Ami.
2. Lo stabile di proprietà del Comune di Brusson, compresi i
locali acquistati con il finanziamento regionale di cui al presente
articolo, è ceduto in uso gratuito all'Azienda USL, cui spetta
effettuare gli interventi di ristrutturazione e di manutenzione
straordinaria, con le modalità e nei tempi stabiliti in un apposito
accordo di programma.
3. Per le finalità di cui al comma 1, è autorizzata, per
l'anno 2008, la spesa massima di euro 370.000 (obiettivo
programmatico 2.1.1.5. - capitolo 33685).
Articolo 21
(Fondo regionale per le politiche sociali. Modificazione
dell'articolo 24 della l.r. 32/2007)
1. Il comma 1 dell'articolo 24 della l.r. 32/2007 è
sostituito dal seguente:
"1. L'autorizzazione di spesa del Fondo regionale per le
politiche sociali, istituito ai sensi dell'articolo 3 della legge
regionale 4 settembre 2001 n. 18 (Approvazione del piano
socio-sanitario regionale per il triennio 2002/2004), è
determinata, per il triennio 2008/2010, in euro 89.140.000 di cui
euro 28.080.000 per l'anno 2008, euro 30.380.000 per l'anno 2009 ed
euro 30.680.000 per l'anno 2010 (obiettivo programmatico 2.2.3.03 -
capitoli 61310, 61311, 61312, 61313, 61314, 61315, 61316, 61317,
61318, 61319).".
Articolo 22
(Agenzia regionale per la protezione dell'ambiente
(ARPA))
1. Il trasferimento annuale all'Agenzia regionale per la
protezione dell'ambiente (ARPA), istituita con legge regionale 4
settembre 1995, n. 41 (Istituzione dell'Agenzia regionale per la
protezione dell'ambiente (ARPA) e creazione, nell'ambito dell'Unità
sanitaria locale della Valle d'Aosta, del Dipartimento di
prevenzione e dell'Unità operativa di microbiologia), autorizzato,
per l'anno 2008, in euro 4.500.000 ai sensi dell'articolo 32, comma
1, della l.r. 32/2007, è rideterminato in euro 5.000.000 (obiettivo
programmatico 2.2.1.09 - capitolo 67380).
Articolo 23
(Nuove disposizioni in materia di gestione dei rifiuti.
Modificazione dell'articolo 24 della legge regionale 3 dicembre
2007, n. 31)
1. Dopo il comma 4 dell'articolo 24 della legge regionale 3
dicembre 2007, n. 31 (Nuove disposizioni in materia di gestione dei
rifiuti), è aggiunto il seguente:
"4bis. Al finanziamento per la realizzazione delle opere e
degli impianti necessari per l'attuazione del piano regionale di
gestione dei rifiuti, si provvede anche con il 100 per cento degli
introiti derivanti dal rimborso da parte dei Consorzi delle spese
per il recupero dei rifiuti, secondo quanto previsto dall'articolo
224, comma 3, lettera h), della parte IV del d.lgs.
152/2006.".
Articolo 24
(Concessione di contributi in conto interessi. Autorizzazione
di limite di impegno)
1. Il limite di impegno della durata massima di dieci anni,
previsto dalla legge regionale 15 gennaio 1997, n. 1 (Norme per il
recupero e la valorizzazione dei prodotti forestali di scarto e dei
rifiuti lignei), è autorizzato, per l'anno 2008, in euro 100.000
(obiettivo programmatico 2.2.2.15. - capitolo 48830 parz.).
Articolo 25
(Programma di sviluppo rurale 2007/2013. Misure
cofinanziate)
1. L'autorizzazione di spesa per l'implementazione e gestione
del programma di sviluppo rurale 2007/2013, autorizzata per l'anno
2008 in 200.000 euro dall'articolo 35, comma 3, lettera a), della
l.r. 32/2007, è rideterminata per l'anno 2008 in euro 300.000
(obiettivo programmatico 2.2.2.17. - capitolo 43055).
Articolo 26
(Finanziamento degli aiuti diretti alle aziende agricole per
l'attuazione del Programma di sviluppo rurale 2007/2013)
1. La Regione assicura, per il tramite dell'Agenzia per le
erogazioni in agricoltura per la Regione autonoma Valle
d'Aosta/Vallée d'Aoste (AREA VdA), il finanziamento degli aiuti
previsti dalla misura indennità compensativa relativa all'anno 2007
di cui al Programma di sviluppo rurale 2007/2013, in attuazione del
regolamento (CE) n. 1698/2005, del Consiglio, del 20 settembre
2005.
2. Per le finalità di cui al comma 1, è autorizzata, per
l'anno 2008, la spesa di euro 5.000.000 (obiettivo programmatico
2.2.2.17. - capitolo 47016).
Articolo 27
(Spese di gestione dei consorzi di miglioramento fondiario
per l'anno 2007)
1. Ai procedimenti diretti alla concessione di aiuti per le
spese relative all'attività di gestione e di funzionamento dei
consorzi di miglioramento fondiario inerenti all'anno 2007
continuano ad applicarsi le disposizioni di cui alla deliberazione
della Giunta regionale n. 1480 in data 16 maggio 2005.
2. L'onere derivante dall'applicazione del comma 1 è
determinato in euro 1.300.000 per l'anno 2008 (obiettivo
programmatico 2.2.2.08 - capitolo 44050).
Articolo 28
(Incentivi regionali per il rinnovo tecnologico del parco
auto e moto circolante in Valle d'Aosta. Legge regionale 6 agosto
2007, n. 18)
1. L'autorizzazione di spesa per le finalità di cui alla
legge regionale 6 agosto 2007, n. 18 (Incentivi regionali per il
rinnovo tecnologico del parco auto e moto circolante in Valle
d'Aosta), autorizzata per l'anno 2008 in euro 1.060.000,
dall'articolo 36, comma 4, della l.r. 32/2007 è rideterminata, per
l'anno 2008, in euro 2.560.000 (obiettivo programmatico 2.2.1.09 -
capitolo 67372 e obiettivo programmatico 2.1.6.01. - capitolo
67374).
Articolo 29
(Museo dell'artigianato valdostano di tradizione.
Modificazioni della legge regionale 24 maggio 2007, n. 10)
1. Alla lettera f) del comma 3 dell'articolo 1 della legge
regionale 24 maggio 2007, n. 10 (Nuova disciplina dell'Institut
Valdôtain de l'artisanat de tradition (IVAT)), sono aggiunte, in
fine, le seguenti parole: ", ivi compresa la gestione del Museo
dell'artigianato valdostano di tradizione di cui all'articolo
2bis".
2. Dopo l'articolo 2 della l.r. 10/2007, è inserito il
seguente:
"Articolo 2bis
(Museo dell'artigianato valdostano di tradizione)
1. È istituito, in Comune di Fénis, il Museo dell'artigianato
valdostano di tradizione (MAV), le cui attività e modalità di
funzionamento sono stabilite nell'ambito dello statuto dell'IVAT
approvato ai sensi dell'articolo 9.
2. Al fine di assicurarne la gestione con modalità coerenti e
appropriate rispetto alle attività svolte e garantirne lo sviluppo
culturale, l'IVAT definisce, con le modalità di cui all'articolo
10, comma 2, la dotazione organica del Museo, alla cui copertura
provvede mediante l'inquadramento di personale con rapporto di
lavoro regolato dai contratti collettivi nazionali di
categoria.
3. L'IVAT provvede al finanziamento del MAV
attraverso:
a) il contributo regionale;
b) i proventi derivanti dalle attività del MAV;
c) le erogazioni di enti pubblici e privati.".
3. Dopo il comma 3 dell'articolo 10 della l.r. 10/2007, è
aggiunto il seguente:
"3bis. Le disposizioni di cui ai commi 1 e 3 non si applicano
al personale inquadrato nell'organico del Museo dell'artigianato
valdostano di tradizione di cui all'articolo 2bis, il cui rapporto
di lavoro resta ad ogni effetto regolato dai contratti collettivi
nazionali di categoria.".
4. L'autorizzazione di spesa per le finalità di cui alla l.r.
10/2007 è determinata per il triennio 2008/2010, in complessivi
euro 2.620.000 di cui euro 940.000 per l'anno 2008 e 840.000 annui
per il 2009 e il 2010 (obiettivo programmatico 2.2.2.10. - capitoli
47545 e 47550).
5. Per l'applicazione del presente articolo, la Giunta
regionale è autorizzata ad apportare con propria deliberazione le
occorrenti variazioni di bilancio.
Articolo 30
(Interventi regionali per il contenimento dei costi
dell'energia elettrica)
1. Al fine di sostenere la spesa delle famiglie valdostane,
gravata dall'elevato fabbisogno energetico connesso alla vita in
ambiente montano, il presente articolo disciplina gli interventi
regionali a sostegno dei costi per l'acquisto di energia elettrica
da parte dei titolari di utenze domestiche destinate ad abitazione
principale ubicate in Valle d'Aosta, per l'anno 2008, a decorrere
dal 1° gennaio.
2. Gli interventi regionali consistono nel rimborso alle
imprese fornitrici di energia elettrica degli oneri conseguenti
all'applicazione di uno sconto pari al 30 per cento, direttamente
praticato in bolletta sul costo relativo alla componente energia,
determinato, nell'ambito del prezzo di riferimento, dall'Autorità
per l'energia elettrica e il gas.
3. Hanno diritto allo sconto in bolletta, nella misura
indicata al comma 2, gli utenti che acquistano energia elettrica,
fino ad un massimo di 6 kW nominali di potenza impegnata, da
imprese che:
a) svolgono attività di vendita sul mercato
valdostano;
b) hanno stipulato con la Regione apposita convenzione,
regolante i rapporti reciproci, sulla base di uno schema-tipo
approvato con deliberazione della Giunta regionale, entro trenta
giorni dalla data di entrata in vigore della presente legge, con la
quale è altresì individuata, ai sensi dell'articolo 8 della l.r.
45/1995, la struttura regionale competente.
4. Al fine di valutare l'efficacia delle disposizioni di cui
al presente articolo, la Giunta regionale relaziona, entro il 31
ottobre 2008, al Consiglio regionale in merito agli effetti da esse
prodotti nel periodo di applicazione.
5. L'onere derivante dall'applicazione del presente articolo
è determinato, per l'anno 2008, in euro 3.000.000 e trova copertura
nello stato di previsione della spesa del bilancio della Regione
per l'anno 2008 e di quello pluriennale per il triennio 2008/2010
nell'obiettivo programmatico 2.2.2.15. (Interventi per la
valorizzazione delle risorse energetiche).
6. Al finanziamento dell'onere di cui al comma 5, si provvede
mediante l'utilizzo delle risorse iscritte negli stessi bilanci
nell'obiettivo programmatico 3.1. (Fondi globali), al capitolo
69000 (Fondo globale per il finanziamento di spese correnti), per
euro 3.000.000 a valere sull'apposito accantonamento previsti al
punto B.1.4. dell'allegato n. 1 agli stessi bilanci.
7. Per l'applicazione del presente articolo, la Giunta
regionale è autorizzata ad apportare, con propria deliberazione, su
proposta dell'assessore competente in materia di bilancio, le
occorrenti variazioni al bilancio.
Articolo 31
(Interventi finalizzati alla realizzazione del Polo
universitario di Aosta)
1. In attuazione dell'Intesa di cui all'articolo 2 del
decreto legislativo 21 settembre 2000, n. 282 (Norme di attuazione
dello statuto speciale della Regione Valle d'Aosta in materia di
potestà legislativa regionale inerente il finanziamento
dell'università e l'edilizia universitaria), la Giunta regionale è
autorizzata a promuovere, con il Ministero della Difesa e le altre
amministrazioni interessate, accordi finalizzati alla realizzazione
del Polo universitario di Aosta negli immobili della caserma
Testafochi.
2. Per le finalità di cui al comma 1, la Giunta regionale,
anche nelle more della definitiva acquisizione dei predetti
immobili, è autorizzata:
a) ad effettuare gli interventi di adeguamento e
ristrutturazione delle caserme Ramires e Battisti di Aosta e
dell'eliporto militare di Pollein, nonché a mettere a disposizione
dello Stato, per il tramite dell'Agenzia del demanio, quattro
alloggi di superficie unitaria non inferiore a 100 metri
quadrati;
b) a provvedere all'espletamento delle indagini preliminari e
alla redazione del piano urbanistico di dettaglio, relativi agli
interventi di realizzazione del Polo universitario di Aosta nella
caserma Testafochi.
3. Gli alloggi di cui al comma 2, lettera a), possono essere
realizzati dalla Regione nell'ambito dei lavori di adeguamento
delle caserme o ceduti a titolo gratuito allo Stato per il tramite
dell'Agenzia del demanio, individuandoli tra i beni appartenenti al
patrimonio immobiliare regionale o acquistati in favore dello Stato
per il tramite dell'Agenzia del demanio.
4. Per gli interventi di cui al comma 2, è approvata la spesa
complessiva di euro 27.900.000, in sei anni, di cui euro 2.900.000
nell'anno 2008 ed euro 1.000.000 nell'anno 2010 (obiettivo
programmatico 2.2.4.3., capitolo 35070 e obiettivo programmatico
2.2.1.05. - capitolo 51845 parz.).
5. Per l'applicazione del presente articolo, la Giunta
regionale è autorizzata ad apportare con propria deliberazione le
occorrenti variazioni di bilancio.
Articolo 32
(Interventi in materia di diritto allo studio ordinario.
Borse di studio)
1. La Regione assicura il finanziamento delle domande
finalizzate, ai sensi della legge 10 marzo 2000, n. 62 (Norme per
la parità scolastica e disposizioni sul diritto allo studio e
all'istruzione), all'assegnazione di borse di studio a sostegno
delle spese sostenute dalle famiglie nell'anno scolastico 2005/2006
per l'istruzione già presentate ed utilmente collocate in
graduatoria.
2. Per le finalità di cui al comma 1, è autorizzata la spesa
di euro 140.500 per l'anno 2008 (obiettivo programmatico 2.2.4.02 -
capitolo 55541).
Articolo 33
(Associazione Forte di Bard. Legge regionale 17 maggio 2006
n. 10)
1. L'autorizzazione di spesa per le finalità di cui
all'articolo 2, comma 3, della legge regionale 17 maggio 1996, n.
10 (Interventi per il recupero e la valorizzazione del forte e del
borgo medioevale di Bard), a favore dell'Associazione Forte di Bard
per la valorizzazione del turismo culturale del Forte di Bard è
rideterminata, per il triennio 2008/2010, in complessivi euro
9.950.000 di cui 3.650.000 per l'anno 2008 e annui 3.150.000 per
gli anni 2009 e 2010 (obiettivo programmatico 2.2.4.07 - capitoli
68356 e 68357).
Articolo 34
(Manutenzione straordinaria di immobili situati nel borgo di
Bard)
1. La Regione, in deroga alla l.r. 48/1995, assume, per
l'anno 2008, a carico del proprio bilancio gli oneri afferenti alla
manutenzione straordinaria degli immobili di proprietà del Comune
di Bard situati nel relativo borgo e già oggetto di recupero
nell'ambito degli interventi per la valorizzazione e il recupero
del Forte e del borgo di Bard ai sensi della l.r. 10/1996. Alla
realizzazione dei predetti interventi di manutenzione
straordinaria, la Regione provvede, mediante l'erogazione di un
finanziamento straordinario, per il tramite dell'Associazione Forte
di Bard.
2. L'onere di cui al presente articolo è determinato, per
l'anno 2008, in euro 100.000 (obiettivo programmatico 2.1.1.5. -
capitolo 33660).
Articolo 35
(Interventi regionali a sostegno delle attività
turistico-ricettive e commerciali. Modificazioni della legge
regionale 4 settembre 2001, n. 19)
1. La lettera a) del comma 1 dell'articolo 4 della legge
regionale 4 settembre 2001, n. 19 (Interventi regionali a sostegno
delle attività turistico-ricettive e commerciali), è sostituita
dalla seguente:
"a) realizzazione di nuove strutture alberghiere e complessi
ricettivi all'aperto, nonché realizzazione di ampliamenti delle
strutture alberghiere, dei complessi ricettivi all'aperto
classificati ai sensi della normativa regionale vigente e delle
strutture per l'esercizio dell'attività di affittacamere già
autorizzate ai sensi della normativa regionale vigente;".
2. La lettera b) del comma 1 dell'articolo 4 della l.r.
19/2001 è sostituita dalla seguente:
"b) ristrutturazione, ammodernamento e riqualificazione di
strutture alberghiere e complessi ricettivi all'aperto classificati
ai sensi della normativa regionale vigente e di strutture per
l'esercizio dell'attività di affittacamere già autorizzate ai sensi
della normativa regionale vigente, nonché riorganizzazione
dell'attività d'impresa;".
3. La Giunta regionale, sentite le commissioni consiliari
competenti, determina con propria deliberazione le misure massime
di contributo concedibile a favore delle iniziative di cui
all'articolo 4, comma 1, lettere a) e b), della l.r. 19/2001, come
modificate dai commi 1 e 2, concernenti l'attività di
affittacamere.
4. L'autorizzazione di spesa per le finalità della l.r.
19/2001 è rideterminata per l'anno 2008 in complessivi euro
11.120.000 (obiettivo programmatico 2.2.2.13. - capitoli 38370,
47850, 64960, 65230).
Articolo 36
(Progetti di interesse turistico oggetto di cofinanziamento
statale)
1. Per l'attuazione di progetti di interesse turistico
cofinanziati dallo Stato ai sensi dell'articolo 1, comma 1228,
della legge 27 dicembre 2006, n. 296 (Legge finanziaria 2007), e
del relativo regolamento di attuazione di cui al D.P.C.M. del 16
febbraio 2007, è autorizzata per l'anno 2008 la spesa di euro
170.000, relativa alla quota di co-finanziamento a carico della
Regione (obiettivo programmatico 2.2.2.17. - capitolo
25065).
Articolo 37
(Contributo ordinario all'Aero Club Valle d'Aosta per l'anno
2008)
1. Il contributo ordinario a favore dell'Aero Club Valle
d'Aosta, di cui alla legge regionale 3 aprile 1991, n. 14
(Erogazione di un contributo annuo all'Aero Club Valle d'Aosta per
l'esercizio di attività turistico-sportive di interesse regionale),
può essere concesso, per l'anno 2008, anche per lo svolgimento
dell'attività istituzionale svolta dall'Aero Club al di fuori della
Valle d'Aosta, in conseguenza della delocalizzazione delle sedi
operative del medesimo ente durante il periodo di chiusura
dell'aeroporto regionale Corrado Gex.
2. A tal fine, in considerazione dei maggiori oneri e delle
minori entrate relativi alla gestione dell'attività istituzionale
dell'Aero Club Valle d'Aosta, l'ammontare massimo del contributo
ordinario concedibile ai sensi della l.r. 14/1991 a favore dello
stesso, è incrementato per l'anno 2008 di euro 90.000 (obiettivo
programmatico 2.2.4.08 - capitolo 66570).
Articolo 38
(Autorizzazioni di maggiori spese recate da leggi
regionali)
1. Le autorizzazioni di spesa recate da leggi regionali, come
determinate dalla l.r. 32/2007, sono modificate, per l'anno 2008,
nella misura indicata nell'allegato C.
CAPO III
VARIAZIONE AL BILANCIO DI PREVISIONE PER L'ANNO 2008 E PER IL
TRIENNIO 2008/2010.
DISPOSIZIONI FINANZIARIE
Articolo 39
(Variazioni alla denominazione di capitoli di spesa del
bilancio di previsione)
1. La denominazione dei sottoindicati capitoli dello stato di
previsione della spesa del bilancio per l'anno finanziario 2008 è
così modificata:
capitolo 35690
"Spese per la predisposizione di un contrassegno di qualità
da assegnare ad attività commerciali e pubblici servizi (comprende
interventi rilevanti ai fini I.V.A)";
capitolo 38375
"Spese per incarichi per l'accertamento dei requisiti per
l'ottenimento del contrassegno di qualità e successivi controlli
(comprende interventi rilevanti ai fini I.V.A)";
capitolo 44050
"Contributi a sostegno delle spese dei consorzi di
miglioramento fondiario e consorterie - Piano di sviluppo rurale
2000/2006 (mantenuto per la gestione delle domande di contributo
per spese relative all'attività di gestione e di funzionamento
relative all'anno 2007)";
capitolo 47710
"Spese per l'organizzazione di attività formative per
l'ottenimento del contrassegno di qualità (contiene interventi
rilevanti ai fini I.V.A.)";
capitolo 64940
"Contributi per il ripristino funzionale dei campi da golf
(mantenuto per la gestione dei residui di cui alla l.r. 43/1999
abrogata dalla l.r. 16/2007)";
capitolo 64945
"Finanziamenti per gli investimenti relativi alle strutture
golfistiche (mantenuto per la gestione dei residui di cui alla l.r.
43/1999 abrogata dalla l.r. 16/2007)";
capitolo 64948
"Contributi per la manutenzione straordinaria dei campi da
golf (mantenuto per la gestione dei residui di cui alla l.r.
43/1999 abrogata dalla l.r.16/2007)".
Articolo 40
(Variazioni al bilancio di cassa a seguito dell'aggiornamento
dei residui)
1. Sono approvate le variazioni di cassa in diminuzione dei
capitoli dello stato di previsione dell'entrata per euro 580.853,79
e dello stato di previsione della spesa per euro 52.027.919,72 del
bilancio per l'anno finanziario 2008, quali risultano
analiticamente dagli allegati D ed E.
Articolo 41
(Variazioni allo stato di previsione dell'entrata)
1. Allo stato di previsione dell'entrata del bilancio per
l'anno 2008 e per il triennio 2008/2010 sono apportate le seguenti
variazioni:
a) in aumento, limitatamente all'anno finanziario
2008:
capitolo 00010 "Avanzo di amministrazione"
competenza euro 411.508.197,11
capitolo 00020 "Fondo iniziale di cassa"
cassa euro 21.784.940,85
capitolo 11150 "Accensione di prestiti a copertura delle
spese di investimento"
cassa euro 75.000.000
b) in diminuzione:
capitolo 11150 "Accensione di prestiti a copertura delle
spese di investimento"
competenza anno 2008 euro 50.000.000
capitolo 300 "Tassa di concessione della Casa da gioco di
Saint-Vincent":
competenza e cassa anno 2008 euro 14.541.000
competenza anno 2009 euro 14.541.000
competenza anno 2010 euro 14.541.000
Articolo 42
(Variazioni allo stato di previsione della spesa)
1. Allo stato di previsione della spesa del bilancio per
l'anno 2008 e per il triennio 2008/2010, sono apportate le seguenti
variazioni:
a) in aumento, limitatamente all'anno finanziario 2008, per
complessivi euro 345.455.214,91 per la competenza e euro
139.516.006,78 per la cassa, come indicato analiticamente
nell'allegato F;
b) in diminuzione:
capitolo 35020 "Spese di sistemazione e manutenzione
straordinaria negli immobili di proprietà non adibiti ad uffici ed
alle aree attigue di proprietà (comprende interventi rilevanti ai
fini I.V.A.)"
anno 2008 competenza euro 2.400.000
cassa euro 1.400.000
anno 2009 competenza euro 2.400.000
anno 2010 competenza euro 2.400.000
capitolo 64965 "Attuazione disciplinare regolante i rapporti
tra la Casino S.p.a. e la Regione - spese correnti"
anno 2008 competenza euro 8.500.000
cassa euro 3.400.000
anno 2009 competenza euro 8.500.000
anno 2010 competenza euro 8.500.000
capitolo 64970 "Attuazione disciplinare regolante i rapporti
tra la Casino S.p.a. e la Regione - spese di investimento"
anno 2008 competenza euro 3.641.000
cassa euro 1.025.000
anno 2009 competenza euro 3.641.000
anno 2010 competenza euro 3.641.000.
Articolo 43
(Iscrizione dei fondi statali e comunitari e variazioni al
bilancio)
1. I trasferimenti statali e comunitari, previsti nel
bilancio di previsione per l'anno finanziario 2007 e non impegnati
alla chiusura dell'esercizio, ammontano a euro 16.052.982,20 quali
risultano analiticamente nella colonna (A) dell'allegato G.
2. I trasferimenti di cui al comma 1, già attribuiti alla
competenza finanziaria dell'anno 2008 ai sensi dell'articolo 2
della l.r. 32/2007, ammontano a complessivi euro 13.356.424,62
quali risultano analiticamente nella colonna (B) dell'allegato
G.
3. I trasferimenti di cui al comma 1, attribuiti con la
presente legge alla competenza finanziaria dell'anno 2008,
ammontano ad euro 2.696.557,58 quali risultano analiticamente nella
colonna (C) dell'allegato G.
4. Allo stato di previsione della spesa del bilancio di
competenza per l'anno 2008 e per il triennio 2008/2010,
limitatamente all'anno finanziario 2008, sono apportate le
variazioni in aumento per euro 2.696.557,58, quali risultano
analiticamente nella colonna (C) dell'allegato G.
Articolo 44
(Modificazioni della legge regionale 12 dicembre 2007, n.
33)
1. L'autorizzazione a contrarre uno o più prestiti per
l'importo massimo di euro 180.000.000 per l'anno 2008, prevista
dall'articolo 7, comma 1, della legge regionale 12 dicembre 2007,
n. 33 (Bilancio di previsione della Regione autonoma Valle d'Aosta
per l'anno finanziario 2008 e per il triennio 2008/2010), è ridotta
all'importo massimo di euro 130.000.000 (capitolo 11150).
2. A seguito della variazione disposta ai sensi dell'articolo
42, comma 1, lettera a), sul capitolo 69000 (Fondo globale per il
finanziamento di spese correnti), l'allegato n. 1 (Elenco dei
provvedimenti legislativi che si intendono finanziare con i fondi
globali) ai bilanci di previsione per l'anno finanziario 2008 e per
il triennio 2008/2010 è integrato nel modo seguente:
"B.1.4. Interventi regionali per il contenimento dei costi
dell'energia elettrica - anno 2008 euro 3.000.000".
3. Al comma 1 dell'articolo 1 della l.r. 33/2007, le parole:
"euro 2.416.000.000" sono sostituite dalle seguenti: "euro
2.300.000.000".
Articolo 45
(Copertura finanziaria)
1. La copertura del maggiore onere di euro 361.508.197,11 per
l'anno 2008, derivante dalle autorizzazioni disposte dal presente
titolo, è assicurata dalle maggiori entrate autorizzate
dall'articolo 41.
TITOLO II
DISPOSIZIONI PER LA GESTIONE REGIONALE DELLE TASSE
AUTOMOBILISTICHE. MODIFICAZIONE DELLA LEGGE REGIONALE 27 FEBBRAIO
1998, N. 7.
Articolo 46
(Finalità)
1. La Regione, in attuazione del decreto legislativo 28
gennaio 2008, n. 13 (Norme di attuazione dello Statuto Speciale
della Regione Valle d'Aosta/Vallée d'Aoste in materia di
motorizzazione civile e di tasse automobilistiche), disciplina la
riscossione e la gestione diretta delle tasse automobilistiche a
decorrere dal 1° gennaio 2009.
Articolo 47
(Misura delle tasse)
1. La tassa automobilistica si applica secondo il tariffario
unico nazionale vigente, adeguatamente pubblicizzato a cura della
Regione, fatto salvo quanto stabilito dalle disposizioni di cui al
presente titolo.
2. La tassa di circolazione è dovuta in misura fissa per anno
solare. Non è ammesso il rimborso della tassa di
circolazione.
3. Entro il 10 novembre di ogni anno la Regione può
rideterminare, con propria legge, gli importi delle tasse
automobilistiche, a valere sui pagamenti da eseguire dal 1° gennaio
dell'anno successivo e relativi a periodi fissi posteriori a tale
data, in misura compresa tra il 90 e il 110 per cento degli stessi
importi vigenti ai sensi del comma 1. Qualora la Regione non
provveda entro il termine predetto, si intende prorogata la tariffa
vigente.
Articolo 48
(Archivio regionale tasse automobilistiche)
1. L'archivio regionale delle tasse automobilistiche, di
seguito denominato archivio, è costituito dall'elenco dei veicoli e
delle targhe-prova intestati a persone fisiche o giuridiche
residenti in Valle d'Aosta ed è di proprietà della Regione.
2. Nell'archivio sono riportati, per ciascun veicolo, i dati
inerenti:
a) alla proprietà, con l'indicazione del codice fiscale,
della partita IVA e della residenza;
b) ai dati tecnici, con l'indicazione del numero della targa
o il numero del telaio;
c) alla scadenza per il pagamento della tassa;
d) alle eventuali sospensioni, riduzioni ed esenzioni
d'imposta;
e) ai versamenti eseguiti.
3. L'archivio è aggiornato con i dati acquisiti,
preferibilmente in via telematica, dal Pubblico registro
automobilistico (PRA), dall'Ufficio Motorizzazione civile e dei
trasporti in concessione, dall'Amministrazione finanziaria, dagli
organi competenti in materia di esenzioni, riduzioni e sospensioni.
I dati dell'archivio possono inoltre essere desunti da quelli
contenuti nell'archivio nazionale delle tasse automobilistiche ed
integrati con le informazioni che emergono da altre banche dati di
proprietà della Regione nonché, in sede di controllo di merito,
anche dai soggetti abilitati alla riscossione.
4. Per le finalità di cui al comma 3 e per assicurare la
compatibilità dell'archivio con l'archivio nazionale delle tasse
automobilistiche, la Giunta regionale è autorizzata a stipulare con
le autorità statali competenti e con gli altri soggetti interessati
appositi protocolli d'intesa per stabilire le procedure per la
definizione e il trasferimento dei flussi informativi, nonché le
modalità per la trasmissione dei dati e l'interconnessione tra i
relativi archivi.
Articolo 49
(Modalità di pagamento)
1. Per l'assolvimento dell'obbligo di pagamento delle tasse,
la Giunta regionale può disporre le seguenti modalità di
versamento:
a) collegamento telematico tramite gli uffici postali o a
mezzo di bollettino di conto corrente postale prefincato per il
versamento eseguito in autotassazione;
b) tramite gli intermediari della riscossione autorizzati
previsti dalla normativa statale e regionale vigente;
c) presso soggetti affidatari dell'attività di controllo e
riscossione;
d) collegamento telematico tramite gli sportelli della banca
tesoriere della Regione o altre banche convenzionate;
e) con sistemi di pagamento telefonico o telematico.
2. Per i versamenti automatizzati presso gli uffici postali,
la Giunta regionale può stipulare con Poste italiane S.p.a.
apposita convenzione per stabilire le modalità di acquisizione dei
dati informativi del contribuente, le forme di garanzia per il
corretto svolgimento dei servizi e il collegamento in via
telematica con l'archivio per la prestazione di ulteriori
servizi.
3. Per la riscossione a mezzo di intermediari della
riscossione di cui al comma 1, lettere b) e c), la Giunta regionale
può stipulare apposite convenzioni con gli stessi, al fine di
disciplinare le relative condizioni, la periodicità e le modalità
di riversamento a favore della Regione delle somme riscosse, oltre
alle forme di garanzia e alle modalità di collegamento in via
telematica con l'archivio.
4. Il versamento diretto presso gli sportelli della banca
tesoriere della Regione o altre banche convenzionate è subordinato
all'attivazione del collegamento in via telematica con
l'archivio.
5. All'atto del versamento, i soggetti abilitati alla
riscossione acquisiscono i dati identificativi del proprietario e
del veicolo, l'importo versato, con la relativa data di versamento,
e la data di scadenza della tassa. Le medesime informazioni devono
essere contenute nell'attestazione di pagamento rilasciata al
versante.
Articolo 50
(Gestione)
1. Per le attività di gestione delle tasse automobilistiche è
responsabile la struttura regionale competente in materia di
entrate, di seguito denominata struttura competente, che vi
provvede mediante la costituzione di una nuova unità
organizzativa.
2. La Giunta regionale può affidare, in tutto o in parte, a
soggetti terzi, le attività inerenti alla gestione delle tasse
automobilistiche, inclusa la costituzione, gestione ed
aggiornamento dell'archivio, con procedure ad evidenza pubblica e
modalità da definire in apposita convenzione che preveda la
prestazione di idonee garanzie.
3. Ai fini dell'affidamento a terzi delle attività di cui al
presente articolo, si devono valutare i seguenti elementi:
a) possesso del requisito di onorabilità di cui all'articolo
25 del decreto legislativo 1° settembre 1993, n. 385 (Testo unico
in materia bancaria);
b) capacità finanziaria adeguata rispetto alle dimensioni
dell'attività affidata;
c) struttura organizzativa in grado di consentire il
raggiungimento di definiti obiettivi di economicità, efficienza ed
efficacia;
d) possesso di adeguati strumenti informatici e telematici
per la formazione, l'archiviazione e la trasmissione dei documenti
riguardanti la gestione delle tasse, in conformità a quanto
disposto dalla legislazione vigente, idonei anche al collegamento
con l'archivio, e con l'archivio nazionale delle tasse
automobilistiche.
Articolo 51
(Accertamento)
1. L'accertamento della tassa consiste nella verifica della
rispondenza dell'importo versato a quello dovuto e nel rispetto
delle scadenze di pagamento, sulla base dei dati ricavati
dall'archivio.
2. La struttura competente, anche tramite i soggetti
affidatari della gestione, accerta il regolare pagamento delle
tasse.
3. L'accertamento è svolto anche sulla base delle
segnalazioni pervenute dagli organi istituzionalmente preposti al
controllo, ai sensi del decreto legislativo 30 aprile 1992, n. 285
(Nuovo codice della strada).
Articolo 52
(Recupero)
1. Per recupero si intende la procedura amministrativa
finalizzata alla riscossione della tassa non assolta, a seguito
delle verifiche eseguite dalla struttura competente, direttamente o
tramite terzi incaricati.
2. Ai fini del recupero, la struttura competente invia al
contribuente, nei termini di legge, l'avviso di accertamento. Tale
avviso può essere preceduto da comunicazioni a carattere informale
inviate al contribuente, al fine di invitarlo a fornire i
chiarimenti necessari o a produrre i documenti mancanti.
3. Il soggetto terzo incaricato può essere collegato in via
telematica con l'archivio.
Articolo 53
(Sanzioni)
1. Per le violazioni delle norme relative al pagamento delle
tasse si osservano le disposizioni contenute nei decreti
legislativi 18 dicembre 1997, n. 471 (Riforma delle sanzioni
tributarie non penali in materia di imposte dirette, di imposta sul
valore aggiunto e di riscossione dei tributi, a norma dell'articolo
3, comma 133, lettera q), della legge 23 dicembre 1996, n. 662), n.
472 (Disposizioni generali in materia di sanzioni amministrative
per le violazioni di norme tributarie, a norma dell'articolo 3,
comma 133, della legge 23 dicembre 1996, n. 662) e n. 473
(Revisione delle sanzioni amministrative in materia di tributi
sugli affari, sulla produzione e sui consumi, nonché di altri
tributi indiretti, a norma dell'articolo 3, comma 133, lettera q),
della legge 23 dicembre 1996, n. 662).
2. Non si procede all'irrogazione delle previste sanzioni
qualora il mancato o non corretto assolvimento dell'obbligazione
tributaria sia da imputare ad errori di aggiornamento degli archivi
informatici.
Articolo 54
(Rimborso tassa automobilistica)
1. È ammesso il rimborso della tassa automobilistica versata
e non dovuta nel caso di:
a) doppio versamento effettuato dal medesimo soggetto, in
relazione allo stesso veicolo;
b) versamento effettuato in misura eccedente rispetto a
quella dovuta;
c) versamento non dovuto da parte del soggetto che richiede
il rimborso.
2. Le modalità del rimborso sono definite con deliberazione
della Giunta regionale.
Articolo 55
(Ricorsi)
1. In materia di ricorsi si applicano le disposizioni di cui
al decreto legislativo 31 dicembre 1992, n. 546 (Disposizioni sul
processo tributario in attuazione della delega al Governo contenuta
nell'art. 30 della legge 30 dicembre 1991, n. 413).
Articolo 56
(Modificazione della legge regionale 27 febbraio 1998, n.
7)
1. Dopo il comma 8 dell'articolo 13 della legge regionale 27
febbraio 1998, n. 7 (Ripartizione e distribuzione dei contingenti
di carburanti e lubrificanti in esenzione fiscale), è aggiunto il
seguente:
"8bis. L'assegnazione di carburante in esenzione fiscale è
sospesa nei confronti dei beneficiari che non sono in regola con il
pagamento delle tasse automobilistiche segnalati dai competenti
uffici alla banca dati di cui all'articolo 4.".
Articolo 57
(Disposizioni finanziarie)
1. L'onere complessivo derivante dall'applicazione del
presente titolo è determinato in euro 750.000 per l'anno 2008 e in
annui euro 1.500.000 a decorrere dall'anno 2009.
2. L'onere di cui al comma 1 trova copertura nello stato di
previsione della spesa del bilancio della Regione per l'anno
finanziario 2008 e di quello pluriennale per il triennio 2008/2010
negli obiettivi programmatici: 1.2.1. (Personale per il
funzionamento dei servizi regionali), 1.3.1. (Funzionamento dei
servizi regionali), 2.1.5. (Programmi di informatizzazione di
interesse regionale), 2.1.6.01. (Consulenze, incarichi e studi) e
3.2 (Altri oneri non ripartibili).
3. Al finanziamento dell'onere di cui al comma 1 si
provvede:
a) per l'anno 2008 mediante l'utilizzo delle risorse iscritte
negli stessi bilanci:
1) nell'obiettivo programmatico 3.1. (Fondi globali), al
capitolo 69000 (Fondo globale per il finanziamento di spese
correnti) per euro 550.000, a valere sull'apposito accantonamento
previsto al punto A.4. dell'allegato n. 1 ai bilanci
stessi;
2) nell'obiettivo programmatico 1.2.1. al capitolo 30500
(Trattamento economico a tutto il personale regionale) per euro
200.000;
b) per gli anni 2009 e 2010 mediante l'iscrizione di una
maggiore entrata di annui euro 1.500.000, sul capitolo 1370 (quote
fisse di ripartizione sul gettito delle tasse di circolazione sui
veicoli a motore e rimorchi immatricolati in Valle d'Aosta di cui
all'articolo 3 lett. H) della legge 26 novembre 1981, n. 690) della
parte entrata del bilancio pluriennale 2008/2010 derivante dalla
maggiore compartecipazione alle tasse automobilistiche ed alle
relative sanzioni in applicazione dell'articolo 3, comma 4, del
d.lgs. 13/2008.
4. Per l'applicazione del presente titolo, la Giunta
regionale è autorizzata ad apportare, con propria deliberazione, su
proposta dell'assessore regionale competente in materia di
bilancio, le occorrenti variazioni di bilancio.
Articolo 58
(Disposizioni transitorie e finali)
1. Le attività di riscossione relative alle tasse
automobilistiche, dovute sino al 31 dicembre 2008 ovvero con
termine per il pagamento al 31 gennaio 2009, restano di competenza
dell'Amministrazione finanziaria statale.
2. In sede di prima applicazione, e comunque dal 1° gennaio
2009 sino al 31 dicembre 2010, le attività e le funzioni di cui
agli articoli 2, comma 1, 3, commi 1 e 3, e 4, del decreto del
Ministro delle finanze del 25 novembre 1998, n. 418 (Regolamento
recante norme per il trasferimento alle regioni a statuto ordinario
delle funzioni in materia di riscossione, accertamento, recupero,
rimborsi e contenzioso relative alle tasse automobilistiche non
erariali), possono essere affidate, a mezzo convenzione da
approvare con deliberazione della Giunta regionale,
all'Amministrazione finanziaria dello Stato, con rimborso dei
relativi costi sostenuti e dell'ammontare dei rimborsi
effettuati.
3. Per tutto quanto non disciplinato dal presente titolo, si
applica la normativa statale vigente in materia.
TITOLO III
DISPOSIZIONI FINALI
Articolo 59
(Dichiarazione d'urgenza)
1. La presente legge è dichiarata urgente ai sensi
dell'articolo 31, comma terzo, dello Statuto speciale per la Valle
d'Aosta ed entrerà in vigore il giorno successivo a quello della
sua pubblicazione nel Bollettino ufficiale della Regione.
Allegati
(Omissis)
Presidente
- Pongo in votazione l'articolo 1:
Consiglieri presenti: 26
Votanti: 22
Favorevoli: 19
Contrari: 3
Astenuti: 4 (Ferraris, Fontana Carmela, Ottoz, Tibaldi)
Il Consiglio approva.
Presidente
- Pongo in votazione l'articolo 2:
Consiglieri presenti: 27
Votanti: 23
Favorevoli: 20
Contrari: 3
Astenuti: 4 (Ferraris, Fontana Carmela, Ottoz, Tibaldi)
Il Consiglio approva.
Presidente
- Pongo in votazione l'articolo 3:
Consiglieri presenti: 27
Votanti: 23
Favorevoli: 20
Contrari: 3
Astenuti: 4 (Ferraris, Fontana Carmela, Ottoz, Tibaldi)
Il Consiglio approva.
Presidente
- All'articolo 4 vi è l'emendamento n. 1 della
II Commissione; ne do lettura:
Emendamento
La lettera b) del comma 4 dell'articolo 4 è sostituita dalla
seguente:
"b) euro 5.038.845 agli interventi per programmi di
investimento (obiettivo programmatico 2.1.1.03 - capitolo
21245);".
Lo pongo in votazione:
Consiglieri presenti: 27
Votanti e favorevoli: 20
Astenuti: 7 (Bortot, Ferraris, Fontana Carmela, Ottoz, Squarzino
Secondina, Tibaldi, Venturella)
Il Consiglio approva.
Presidente
- All'articolo 4 il gruppo "Arcobaleno", in
correlazione ai suoi emendamenti, ha presentato i sub-emendamenti
n. 1b e n. 2b.
La parola alla Consigliera Squarzino Secondina.
Squarzino (Arc-VA)
- I 2 sub-emendamenti, che illustro
insieme, Signor Presidente, hanno l'obiettivo, come dicevo stamani,
di andare a "rimpolpare" i capitoli che riguardano la gestione
delle microcomunità e la gestione degli asili nido da parte degli
enti locali. Il nostro obiettivo è proprio quello di dare più
risorse agli enti locali per favorire quello che è importante,
ossia la definizione per gli asili nido di una retta che sia più
favorevole alle famiglie; queste risorse le sottraiamo dal capitolo
68005 che ha il necessario stanziamento.
Presidente
- Pongo in votazione il sub-emendamento n. 1b
del gruppo "Arcobaleno", che recita:
Sub-emendamento
1. Articolo 4, comma 5: sostituire al capitolo 58400 la cifra
"euro 280.000" con la cifra "euro 780.000".
2. Al maggior onere, previsto al comma 1, si fa fronte
mediante la riduzione per pari importo dal capitolo 68005.
Consiglieri presenti: 27
Votanti: 24
Favorevoli: 5
Contrari: 19
Astenuti: 3 (Ferraris, Ottoz, Tibaldi)
Il Consiglio non approva.
Presidente
- Pongo in votazione il sub-emendamento n. 2b
del gruppo "Arcobaleno", che recita:
Sub-emendamento
1. Articolo 4, comma 5: sostituire al capitolo 58420 la cifra
"euro 50.000" con la cifra "euro 550.000".
2. Al maggior onere, previsto al comma 1, si fa fronte
mediante la riduzione per pari importo dal capitolo 68005.
Consiglieri presenti: 27
Votanti: 24
Favorevoli: 5
Contrari: 19
Astenuti: 3 (Ferraris, Ottoz, Tibaldi)
Il Consiglio non approva.
Presidente
- L'emendamento n. 1b presentato
originariamente dal gruppo "Arcobaleno" mi pare sia superato.
Pongo in votazione l'articolo 4 nel testo così emendato:
Articolo 4
(Interventi in materia di finanza locale. Modificazioni
dell'articolo 6 della legge regionale 12 dicembre 2007, n.
32)
1. L'ammontare delle risorse finanziarie destinate
dall'articolo 6, comma 1, della legge regionale 12 dicembre 2007,
n. 32 (Legge finanziaria per gli anni 2008/2010), agli interventi
in materia di finanza locale, è aumentato, per l'anno 2008, della
somma di euro 18.611.982,84 in applicazione dell'articolo 6ter
della legge regionale 20 novembre 1995, n. 48 (Interventi regionali
in materia di finanza locale).
2. Per l'anno 2008, in deroga a quanto previsto dalla l.r.
48/1995, una quota dell'importo di cui al comma 1, pari ad euro
4.071.796,11 è vincolata in un apposito fondo da iscrivere nel
settore 2.1.1. (Finanza locale) - obiettivo programmatico 2.1.1.01.
- capitolo 20750.
3. Per l'utilizzo del fondo di cui al comma 2, la Giunta
regionale è autorizzata a disporre, con propria deliberazione, su
proposta del Presidente della Regione e previo parere del Consiglio
permanente degli enti locali, i prelievi dal fondo e le iscrizioni
in capitoli di spesa già esistenti ovvero da istituire negli
obiettivi programmatici: 2.1.1.01 (Finanza locale - Trasferimenti
senza vincolo settoriale di destinazione), 2.1.1.02 (Finanza locale
- Trasferimenti con vincolo settoriale di destinazione) e 2.1.1.03
(Finanza locale - Speciali interventi).
4. La somma di euro 18.611.982,84 è così ripartita:
a) euro 4.071.796,11 al fondo di cui al comma 2;
b) euro 5.038.845 agli interventi per programmi di
investimento (obiettivo programmatico 2.1.1.03 - capitolo
21245);
c) euro 9.501.341,73 ai trasferimenti finanziari con vincolo
settoriale di destinazione secondo quanto indicato dal comma 5
(obiettivo programmatico 2.1.1.02).
5. All'allegato A, di cui all'articolo 6, comma 2, lettera
c), della l.r. 32/2007, sono apportate le seguenti modifiche in
aumento:
capitolo 33670
euro
549.371
(l.r. 24 dicembre 1996, n. 48)
capitolo 37860
euro
3.500.000,00
(l.r. 18 gennaio 2001, n. 5)
capitolo 51360
euro
1.100.000,00
(l.r. 3 gennaio 1990, n. 5)
capitolo 58400
euro
280.000,00
(l.r. 15 dicembre 1982, n. 93)
capitolo 58420
euro
50.000,00
(l.r. 19 maggio 2006, n. 11)
capitolo 67116
euro
841.970,73
(l.r. 4 agosto 2006, n. 18)
capitolo 67369
euro
140.000,00
(l.r. 4 novembre 2005, n. 25)
capitolo 68005
euro
2.100.000,00
(l.r. 20 novembre 1995, n. 48, articolo 6ter)
capitolo 65010
euro
360.000,00
(articolo 7 della presente legge)
capitolo 37861
euro
500.000,00
(articolo 8 della presente legge)
capitolo 67367
euro
80.000,00
(articolo 9 della presente legge)
Consiglieri presenti: 28
Votanti: 22
Favorevoli: 19
Contrari: 3
Astenuti: 6 (Ferraris, Fiou, Fontana Carmela, Ottoz, Sandri,
Tibaldi)
Il Consiglio approva.
Presidente
- All'articolo 5 vi sono gli emendamenti dal
n. 1 al n. 160 del "PD".
La parola al Consigliere Sandri.
Sandri (PD)
- Vorrei ritirare anche quelli fino al n.
252, perché gli emendamenti dal n. 1 al n. 252 riguardano
l'articolo 5...
Presidente
- ... li avevo distinti per commi...
Sandri (PD)
- ... comunque ritiro tutti i 252 emendamenti
riguardanti l'articolo 5.
Presidente
- Pongo in votazione l'articolo 5:
Consiglieri presenti: 28
Votanti: 19
Favorevoli: 18
Contrari: 1
Astenuti: 9 (Bortot, Ferraris, Fiou, Fontana Carmela, Ottoz,
Sandri, Squarzino Secondina, Tibaldi, Venturella)
Il Consiglio approva.
Presidente
- Pongo in votazione l'emendamento n. 1
dell'Assessore Cerise, che recita:
Emendamento
Dopo l'articolo 5 è inserito il seguente:
"Articolo 5bis
(Deroga all'articolo 12, comma 2, lettera d), del regolamento
regionale 27 maggio 2002, n. 1)
1. Limitatamente all'anno 2008, sono finanziabili gli
acquisti di immobili da adibire a prima abitazione stipulati anche
in deroga a quanto previsto all'articolo 12, comma 2, lettera d),
del regolamento regionale 27 maggio 2002, n. 1 (Norme per la
concessione di mutui ad interesse agevolato a favore di persone
fisiche nel settore dell'edilizia residenziale. Abrogazione del
regolamento regionale 25 agosto 1997, n. 3), a condizione che il
triennio ivi indicato sia venuto a scadere nel periodo ricompreso
dal 1° gennaio 2007 al 21 ottobre 2007 e la domanda di mutuo sia
presentata entro il termine di tre mesi dalla data di entrata in
vigore della presente legge.".
Consiglieri presenti: 29
Votanti e favorevoli: 21
Astenuti: 8 (Bortot, Ferraris, Fiou, Fontana Carmela, Ottoz,
Sandri, Squarzino Secondina, Tibaldi)
Il Consiglio approva.
Presidente
- La parola all'Assessore al territorio,
ambiente e opere pubbliche, Cerise sull'emendamento n. 2.
Cerise (UV)
- Per quanto riguarda l'emendamento che
prevede l'aggiunta dell'articolo 5bis, si tratta di un emendamento
con il quale andiamo a riaprire per un tempo di 3 mesi i termini
per poter fare la domanda per avere il mutuo per la prima casa
relativamente a quei casi che sono stati esclusi, in quanto il
triennio per poter presentare la documentazione definitiva è caduto
in quella specie di inter-regno fra le 2 modalità di erogazione del
mutuo, allora queste persone non hanno potuto presentare la
domanda, di conseguenza gli diamo la possibilità di...
Per quanto riguarda l'emendamento concernente l'aggiunta
dell'articolo 5ter, la legge sulla casa prevede che venga fatto un
piano triennale e poi un piano annuale, quindi rinvia
all'approvazione di questi piani la possibilità di fare delle
erogazioni di qualsiasi tipo. Con tale emendamento diamo la
possibilità di sostenere quelle spese destinate al sostegno
all'abitazione, in particolare a quelle persone che non riescono a
pagare le spese di riscaldamento... per cui, se lo rinviamo a dopo,
arriviamo troppo tardi. Si tratta di un'anticipazione.
Presidente
- In correlazione all'emendamento già
depositato, l'Assessore Cerise ha presentato un sub-emendamento che
recita:
Sub-emendamento
Al comma 1 dell'articolo 5ter, inserito dall'emendamento n.
2, dopo le parole "il prelievo" sono inserite le parole ", con
deliberazione della Giunta regionale,".
Prego, Assessore Cerise...
Cerise (UV)
- ... con deliberazione di Giunta, tutto
qui.
Presidente
- Pongo in votazione l'emendamento n. 2
dell'Assessore Cerise con il sub-emendamento soprariportato, con
una piccola correzione di carattere puramente tecnico:
Emendamento
Dopo l'articolo 5bis è inserito il seguente:
"Articolo 5ter
(Assegnazione di fondi per l'erogazione dei contributi di cui
alla legge regionale 26 maggio 1998, n. 36)
1. Nelle more dell'approvazione del piano triennale per
l'edilizia residenziale di cui all'articolo 2 della legge regionale
26 ottobre 2007, n. 28 (Disposizioni di riordino in materia di
edilizia residenziale. Modificazioni alla legge regionale 8 ottobre
1973, n. 33), per l'anno 2008 è autorizzato, con deliberazione
della Giunta regionale, il prelievo di euro 300.000 dal capitolo
50900 (Fondo regionale per le politiche abitative) da destinare
alla concessione dei contributi di cui all'articolo 3 della legge
regionale 26 maggio 1998, n. 36 (Norme per la costituzione e il
funzionamento del Fondo regionale per l'abitazione).".
Consiglieri presenti: 30
Votanti e favorevoli: 28
Astenuti: 2 (Ottoz, Tibaldi)
Il Consiglio approva.
Presidente
- All'articolo 6 vi è l'emendamento n. 1A del
Presidente Caveri.
La parola al Presidente della Regione, Caveri.
Caveri (UV)
- Questo è quello che recepisce una richiesta
del Celva, è solo un'inversione di lettere, anche se non ha un
grande significato giuridico, ma per la buona pace con il
Celva.
Presidente
- Pongo in votazione l'emendamento n. 1A del
Presidente Caveri, che recita:
Emendamento
L'articolo 6 del DDL n. 212 è sostituito dal
seguente:
"Articolo 6
(Piani di edilizia scolastica. Modificazione dell'articolo 11
della l.r. 32/2007)
1. Il comma 2 dell'articolo 11 della l.r. 32/2007 è
sostituito dal seguente:
"2. Alla realizzazione degli interventi inseriti nei piani di
cui al comma 1 provvedono direttamente gli enti locali interessati
mediante:
a) risorse regionali, in deroga a quanto disposto dalla legge
regionale 20 novembre 1995, n. 48 (Interventi regionali in materia
di finanza locale), considerato l'interesse generale ad assicurare
la messa in sicurezza e l'adeguamento a norma degli edifici
scolastici non oltre il termine di cui all'articolo 6, comma 1,
della l.r. 15/2007;
b) risorse derivanti da trasferimenti con vincolo settoriale
di destinazione di cui al titolo V della l.r. 48/1995.".
Consiglieri presenti: 29
Votanti e favorevoli: 20
Astenuti: 9 (Bortot, Ferraris, Fiou, Ottoz, Salzone, Squarzino
Secondina, Tibaldi, Venturella, Vicquéry)
Il Consiglio approva.
Presidente
- Vi sono ora gli emendamenti dal n. 253 al n.
262 del "Partito Democratico".
La parola alla Consigliera Fontana Carmela.
Fontana (PD)
- Li ritiriamo.
Presidente
- Gli emendamenti dal n. 253 al n. 262 del
"Partito Democratico" sono quindi ritirati.
All'articolo 7 vi è l'emendamento della II Commissione, che
recita:
Emendamento
Il comma 4 dell'articolo 7 è sostituito dal seguente:
"4. L'erogazione del trasferimento di cui al presente
articolo è effettuata sulla base di criteri e modalità stabiliti
con deliberazione della Giunta regionale, adottata d'intesa con il
Consiglio permanente degli enti locali.".
Lo pongo in votazione:
Consiglieri presenti: 31
Votanti e favorevoli: 27
Astenuti: 4 (Ferraris, Fiou, Ottoz, Tibaldi)
Il Consiglio approva.
Presidente
- Vi è l'emendamento n. 263 del "Partito
Democratico".
La parola alla Consigliera Fontana Carmela.
Fontana (PD)
- Lo ritiro.
Presidente
- L'emendamento n. 263 del "Partito
Democratico" è ritirato.
Pongo in votazione l'articolo 7 nel testo così emendato:
Articolo 7
(Trasferimento finanziario per il personale addetto allo
sportello unico degli enti locali)
1. Per lo svolgimento delle funzioni attribuite ai Comuni
dalla legge regionale 9 aprile 2003, n. 11 (Disposizioni
concernenti l'esercizio delle funzioni amministrative in materia di
insediamenti produttivi e l'istituzione dello sportello unico per
le attività produttive), è autorizzato, per l'anno 2008, un
trasferimento finanziario per sostenere l'onere del relativo
personale addetto alle attività di istruttoria.
2. Al finanziamento dell'onere di cui al comma 1, si provvede
mediante risorse derivanti da trasferimenti con vincolo settoriale
di destinazione di cui al titolo V della l.r. 48/1995.
3. Il trasferimento delle risorse di cui al comma 1 è
effettuato agli enti locali che, per conto di tutti i Comuni della
Regione, svolgono le attività di istruttoria afferenti ai servizi
di sportello unico.
4. L'erogazione del trasferimento di cui al presente articolo
è effettuata sulla base di criteri e modalità stabiliti con
deliberazione della Giunta regionale, adottata d'intesa con il
Consiglio permanente degli enti locali.
5. L'onere per l'applicazione del comma 1 è determinato
complessivamente, per l'anno 2008, in euro 360.000 (obiettivo
programmatico 2.1.1.02 - capitolo 65010).
Consiglieri presenti: 31
Votanti e favorevoli: 27
Astenuti: 4 (Ferraris, Fiou, Ottoz, Tibaldi)
Il Consiglio approva.
Presidente
- Pongo in votazione l'articolo 8:
Consiglieri presenti: 31
Votanti e favorevoli: 27
Astenuti: 4 (Ferraris, Fiou, Ottoz, Tibaldi)
Il Consiglio approva.
Presidente
- All'articolo 9 vi è l'emendamento n. 264 del
"Partito Democratico".
La parola alla Consigliera Fontana Carmela.
Fontana (PD)
- Lo ritiro.
Presidente
- L'emendamento n. 264 del "Partito
Democratico" è ritirato.
Presidente
- Vi è l'emendamento n. 264bis del "Partito
Democratico".
La parola alla Consigliera Fontana Carmela.
Fontana (PD)
- Lo ritiro.
Presidente
- L'emendamento n. 264bis del "Partito
Democratico" è ritirato.
Pongo in votazione l'articolo 9:
Consiglieri presenti: 31
Votanti e favorevoli: 27
Astenuti: 4 (Ferraris, Fiou, Ottoz, Tibaldi)
Il Consiglio approva.
Presidente
- Vi è l'emendamento n. 1 del Presidente
Caveri - emendamento che introduce l'articolo 9 bis -, che è
sostitutivo dell'emendamento n. 3 della II Commissione.
La parola al Presidente della Regione, Caveri.
Caveri (UV)
- Questa è una formulazione più esatta
rispetto a quella che avevo presentato in Commissione, che riguarda
la famosa questione del diritto sulle acque minerali, che distingue
le acque minerali perpetue da quelle invece che sono soggette a
scadenza, ma la motivazione è la stessa che avevo dato, che era
legata alla questione delle sorgenti Monte Bianco, è solo scritta
in maniera più esatta.
Si dà atto che dalle ore 16,08 presiede il Vicepresidente
Tibaldi.
Presidente
- Pongo in votazione l'emendamento n. 1 del
Presidente Caveri, che recita:
Emendamento
L'emendamento n. 3 della II Commissione è sostituito dal
seguente:
"Dopo l'articolo 9, è inserito il seguente:
"Articolo 9bis
(Diritto proporzionale sulle acque minerali e di sorgente.
Legge regionale 13 marzo 2008, n. 5)
1. La disposizione di cui all'articolo 49, comma 1, della
legge regionale 13 marzo 2008, n. 5 (Disciplina delle cave, delle
miniere e delle acque minerali naturali, di sorgente e termali),
trova applicazione alle concessioni in essere alla data di entrata
in vigore della predetta l.r. 5/2008 a far data dal loro rinnovo e
a quelle perpetue a far data dal 31 marzo 2010.".
Consiglieri presenti: 30
Votanti e favorevoli: 21
Astenuti: 9 (Bortot, Ferraris, Fiou, Fontana Carmela, Ottoz,
Sandri, Squarzino Secondina, Tibaldi, Venturella)
Il Consiglio approva.
Presidente
- All'articolo 10 vi è l'emendamento n. 265
del "Partito Democratico".
La parola alla Consigliera Fontana Carmela.
Fontana (PD)
- Lo ritiro.
Presidente
- Gli emendamenti n. 265 e n. 265 sub 1 del
"Partito Democratico" sono ritirati; abbiamo ora l'emendamento n. 1
del "PdL".
La parola al Consigliere Ottoz.
Ottoz (PdL)
- Non è mio costume dire le bugie, siccome
l'emendamento lo ha concordato il collega Frassy con il Presidente,
non so di cosa si tratta, quindi lo confesso con candore ed
ingenuità, lo mantengo, esentatemi dall'illustrarlo.
Presidente
- La parola al Presidente della Regione,
Caveri.
Caveri (UV)
- Anzitutto come mozione d'ordine, chiederei
alla Presidenza di avere una mentina per l'Assessore Marguerettaz,
che ha mangiato la "bagna cauda" a mezzogiorno e diventa difficile
lavorare vicino a lui... grazie...
A parte gli scherzi, se l'emendamento è quello all'articolo 10,
comma 2, che meglio specifica la questione viaria est-ovest e
nord-sud, lo accogliamo e assorbe anche quello del gruppo
"Arcobaleno".
Presidente
- Pongo in votazione l'emendamento n. 1 del
"PdL", che recita:
Emendamento
All'articolo 10 il comma 2 è così sostituito:
"2. La destinazione del finanziamento è vincolata alla
progettazione e realizzazione di opere ed infrastrutture viarie
finalizzate al miglioramento dei collegamenti est-ovest e nord-sud
della città; le modalità di erogazione sono stabilite con
deliberazione della Giunta regionale.".
Consiglieri presenti: 29
Votanti e favorevoli: 27
Astenuti: 2 (Ferraris, Fiou)
Il Consiglio approva.
Presidente
- L'emendamento n. 1c del gruppo "Arcobaleno"
è stato assorbito.
La parola alla Consigliera Squarzino Secondina.
Squarzino (Arc-VA)
- Ritiriamo gli emendamenti n. 1c e n.
3c perché si riconoscono nell'emendamento testè votato, mentre
manteniamo l'emendamento n. 2c, perché, una volta che abbiamo
definito che
"la destinazione del finanziamento è vincolata alla
progettazione e alla realizzazione di opere ed infrastrutture
viarie finalizzate al miglioramento dei collegamenti est-ovest e
nord-sud della città"
e che
"le modalità di erogazione sono
stabilite con deliberazione della Giunta regionale"
, vorremmo
aggiungere:
"sentite le Commissioni consiliari competenti"
.
Dato che questo è un problema della viabilità della città di Aosta,
su cui le Commissioni consiliari hanno dibattuto a lungo e saranno
chiamate ancora a dibattere a lungo, chiediamo che vi sia anche un
passaggio nelle Commissioni consiliari, affinché possano esprimere
il loro parere.
Presidente
- Pongo in votazione l'emendamento n. 2c del
gruppo "Arcobaleno", che recita:
Emendamento
Al comma 2 dell'articolo 10 aggiungere alla fine: "sentite le
Commissioni consiliari competenti".
Consiglieri presenti: 30
Votanti: 26
Favorevoli: 5
Contrari: 21
Astenuti: 4 (Ferraris, Fiou, Ottoz, Tibaldi)
Il Consiglio non approva.
Presidente
- Pongo in votazione l'articolo 10 nel testo
così emendato:
Articolo 10
(Finanziamento straordinario al Comune di Aosta)
1. In relazione alle ricadute sulla rete viaria della città
di Aosta, derivanti dalla realizzazione sul territorio comunale
delle opere di rilevante interesse regionale di cui al capo II
della legge regionale 17 agosto 2004, n. 21 (Disposizioni in
materia di opere di rilevante interesse regionale, disciplina del
Fondo per speciali programmi di investimento e istituzione del
Nucleo di valutazione e verifica degli investimenti pubblici
(NUVV). Modificazioni alla legge regionale 20 novembre 1995, n. 48
(Interventi regionali in materia di finanza locale), da ultimo
modificata dalla legge regionale 28 aprile 2003, n. 13), e
ricomprese nel primo piano di interventi, approvato dal Consiglio
regionale con deliberazione 1718/XII dell'11 gennaio 2006, è
riconosciuto al Comune di Aosta un finanziamento straordinario in
deroga a quanto disposto dalla l.r. 48/1995.
2. La destinazione del finanziamento è vincolata alla
progettazione e realizzazione di opere ed infrastrutture viarie
finalizzate al miglioramento dei collegamenti est-ovest e nord-sud
della città; le modalità di erogazione sono stabilite con
deliberazione della Giunta regionale.
3. L'onere per l'applicazione del comma 1 è determinato in
euro 4.500.000 per l'anno 2008 (obiettivo programmatico 2.1.1.05 -
capitolo 33744).
Consiglieri presenti: 31
Votanti e favorevoli: 27
Astenuti: 4 (Ferraris, Fiou, Ottoz, Tibaldi)
Il Consiglio approva.
Presidente
- Vi è l'emendamento n. 1 del Presidente
Caveri, che è in correlazione con l'emendamento n. 4c del gruppo
"Arcobaleno".
La parola alla Consigliera Squarzino Secondina.
Squarzino (Arc-VA)
- Si tratta di un emendamento che
avevamo formulato e che è stato ripreso in un'altra formula dal
Presidente Caveri, in cui ci riconosciamo. L'obiettivo è quello di
rimediare ad un'interpretazione della legge del Comitato per la
cooperazione con i Paesi in via di sviluppo, che consentirebbe fin
da subito di utilizzare quelle risorse per la formazione, per
intervenire su progetti di formazione ed educazione allo sviluppo
già presentati dal Centro servizi del volontariato, dalla
Cooperativa "Trait d'union" e da diverse associazioni, quindi viene
ritirato il nostro emendamento n. 4c.
Presidente
- La parola al Presidente della Regione,
Caveri.
Caveri (UV)
- Abbiamo discusso qualche giorno fa su tale
questione delle associazioni legalmente riconosciute. In questa
fase, anche per venire incontro ad alcune perplessità che erano
pervenute, lo ritiriamo, ossia ritiriamo tale obbligo del
"legalmente riconosciuto". Ovviamente è probabile che dopo la
pronuncia della Corte costituzionale il prossimo Consiglio sarà
chiamato a rivedere tale questione, sarà un elemento sul quale
riflettere, perché sappiamo che il "legalmente riconosciuto" ha dei
vantaggi e degli svantaggi, ma oggi, anche per venire incontro a
questa proposta, abbiamo presentato tale dizione che mi sembra più
corretta, essendo più "tranchante" della proposta del gruppo
"Arcobaleno".
Presidente
- Pongo in votazione l'emendamento n. 1 del
Presidente Caveri, in correlazione con l'emendamento n. 4c del
gruppo "Arcobaleno", che recita:
Emendamento
Dopo l'articolo 10, è inserito il seguente:
"Articolo 10bis
(Modificazione dell'articolo 3 della legge regionale 17
aprile 2007, n. 6)
1. Il numero 1) della lettera c) del comma 1 dell'articolo 3
della legge regionale 17 aprile 2007, n. 6 (Nuove disposizioni in
materia di interventi regionali di cooperazione allo sviluppo e di
solidarietà internazionale), è abrogato.".
Consiglieri presenti: 31
Votanti e favorevoli: 26
Astenuti: 5 (Ferraris, Fiou, Lattanzi, Ottoz, Tibaldi)
Il Consiglio approva.
Presidente
- Vi è l'emendamento n. 5c del gruppo
"Arcobaleno".
La parola alla Consigliera Squarzino Secondina.
Squarzino (Arc-VA)
-
Mi sembra sia
chiarissimo.
Presidente
- Pongo in votazione l'emendamento n. 5c del
gruppo "Arcobaleno", che recita:
Emendamento
Dopo l'articolo 10bis è inserito il seguente:
"Articolo 10ter
(Modificazione all'articolo 8 della l.r. 6/2007)
1. La lettera a) del comma 1 dell'articolo 8 della l.r.
6/2007 è così sostituita:
"a) il Presidente della regione o un suo delegato, che lo
presiede;"."
Consiglieri presenti: 29
Votanti e favorevoli: 24
Astenuti: 5 (Ferraris, Fiou, Lattanzi, Ottoz, Tibaldi)
Il Consiglio approva.
Presidente
- Vi è l'emendamento n. 6c del gruppo
"Arcobaleno".
La parola alla Consigliera Squarzino Secondina.
Squarzino (Arc-VA)
-
Per dire che ritiro
l'emendamento n. 6c.
Presidente
- L'emendamento n. 6c del gruppo "Arcobaleno"
è ritirato. All'articolo 11 vi è una serie di emendamenti del
"PD".
La parola al Consigliere Sandri.
Sandri (PD)
- Per una piccola precisione: gli emendamenti
del "PD" dal n. 266 al n. 395 sono ritirati.
Presidente
- Gli emendamenti dal n. 266 al n. 395 del
"PD" sono ritirati.
La parola al Consigliere Ottoz sull'emendamento n. 2 del
"PdL".
Ottoz (PdL)
- C'è un proverbio messicano che dice che i
nemici sono tutti veri, gli amici solo quasi tutti, ossia che i
nemici si accumulano mentre gli amici si perdono. Lo dico perché la
spiegazione che abbiamo avuto in Commissione sull'acquisto
dell'elicottero da parte dell'Amministrazione regionale si basa su
una serie di calcoli e di conti di convenienza economica, per cui
da questi conti parrebbe sia conveniente l'acquisto di un
elicottero, anziché continuare ad utilizzare elicotteri che vengono
presi a contratto, sulla base di procedure di affitto da terzi.
In realtà il problema è che l'acquisto di un elicottero con
tutte le conseguenti problematiche che nascono sia di manutenzione
programmata... voi sapete come si fa la manutenzione programmata
dei velivoli... sia di manutenzione straordinaria per evenienze
particolari, mentre sono conosciuti i costi di affitto, di
noleggio, di utilizzo di elicotteri da terzi, ancorché presso
aziende che devono fare i loro utili... rende abbastanza aleatoria
questa previsione di costi certi, di quella che è la conseguenza
dell'acquisto di un elicottero. Riteniamo quindi sia più opportuno
che l'Amministrazione regionale, per tutti i servizi che vanno dal
soccorso forestale a tutti gli utilizzi per i quali ci si serve di
elicotteri, continui ad utilizzare elicotteri di terze parti in
locazione o in affitto, piuttosto che acquistare un velivolo, che
non è un'attività istituzionale dell'Amministrazione e che nasconde
delle voci di costo successivo che non sono prevedibili al momento
dell'acquisto, per questo abbiamo proposto che sia soppresso
l'articolo 16.
Presidente
- La parola al Presidente della Regione,
Caveri.
Caveri (UV)
- Voglio rassicurare il collega Ottoz sul
fatto che il Direttore della Protezione civile con il Coordinatore
delle finanze hanno studiato approfonditamente questo "dossier",
avendo una competenza notevole e le posso confermare che non è solo
una questione di spese correnti e di spese di investimento. Gli
elicotteri non sono dei camion e hanno delle manutenzioni
programmate, quindi con la locazione e con i costi di locazione
degli elicotteri conviene invece comperarselo per la stessa ragione
per la quale, a fronte di un affitto molto elevato di una casa,
conviene comprarsi una casa.
Presidente
- Pongo in votazione l'emendamento n. 2 del
"PdL", che recita:
Emendamento
L'articolo 11 è abrogato.
Consiglieri presenti: 29
Votanti: 27
Favorevoli: 7
Contrari: 20
Astenuti: 2 (Ferraris, Fiou)
Il Consiglio non approva.
Presidente
- In relazione all'emendamento n. 1d del
gruppo "Arcobaleno", è stato presentato un sub-emendamento sempre
da parte dello stesso gruppo.
La parola al Consigliere Segretario Venturella.
Venturella (Arc-VA)
- Con questo emendamento vogliamo
introdurre l'articolo 26bis che è la disposizione per
l'approvazione dei prodotti biologici... emendamento n. 1d,
giusto?
Presidente
- ... siamo all'articolo 11, stiamo trattando
il nuovo sub-emendamento n. 1d del gruppo "Arcobaleno"...
sostituisce il testo dell'emendamento n. 1d da voi
presentato...
Venturella (Arc-VA)
- ... sì, però in accordo con i
dirigenti dell'Assessorato delle finanze l'emendamento n. 1d è
diviso in 2 commi: il primo comma reperisce risorse andando in
diminuzione al capitolo 68175, che è quello che il Presidente ha
appena illustrato sull'acquisto degli elicotteri, e il risparmio
ottenuto togliendo poche migliaia di euro, 80mila euro, che
potrebbero essere equiparati a un pedale di un elicottero... e
vengono invece impegnati proprio per "dare carburante" all'articolo
26bis, che dispone interventi per la promozione dei prodotti
biologici, tipici e tradizionali nelle mense collettive regionali e
per la diffusione di una corretta educazione alimentare. Abbiamo
inserito il contenuto della legge in un emendamento, credo che
tutti i colleghi possano apprezzare il fatto che è un segnale:
80mila euro per cominciare a far parlare di prodotti biologici,
tipici e tradizionali credo sia importante.
Presidente
- La parola al Consigliere Bortot.
Bortot (Arc-VA)
- Intervengo su questo emendamento,
perché occorre che si faccia un po' di storia, abbiamo presentato
tale disegno di legge un anno e mezzo fa, ha fatto tutto l'iter,
diverse volte sia l'Assessore Isabellon che soprattutto l'Assessore
Marguerettaz ci ha rifiutato il finanziamento. Loro sapevano bene
che i soldi c'erano e abbiamo portato a casa ben 2 volte 2
tesoretti: uno alla fine dell'anno e questo è il secondo.
Finalmente con tale criterio, ecco perché abbiamo scelto di
reperire le risorse in quell'articolo là, è arrivato anche il
parere favorevole del Coordinatore Bieler, quindi questo
emendamento, che sostituisce il disegno di legge, è approvabile,
nulla osta perché non si possa approvare. Sono già intervenuto a
sostenerlo stamani, è una cosa che riguarda la qualità dei cibi
nelle mense scolastiche regionali, al miglioramento della qualità
dei cibi nelle mense si affianca una questione di educazione
sanitaria.
Terzo obiettivo: si incrementano le vendite dei prodotti
agricoli locali, lo ripeto perché su questo il nostro gruppo, se
non viene approvato l'emendamento, "farà un pezzo" in campagna
elettorale: saremo davanti a tutte le scuole valdostane a spiegare
il motivo per cui non è stata approvata prima la legge e poi un
emendamento che dice: "educazione all'alimentazione, prodotti
tipici, prodotti biologici, miglioramento della qualità
dell'alimentazione dei nostri ragazzi nelle scuole regionali".
Faccio ancora un appello alla maggioranza e al Consiglio, secondo
me questo emendamento si può approvare, anche perché sono 80mila
euro, si dà avvio e poi scatta nell'anno scolastico 2008-2009 e
sono finanziamenti che vanno agli enti locali per introdurre
gradualmente - la competenza sarà degli enti locali - questi
criteri che ho illustrato prima. L'autonomia spetta agli enti
locali, quindi non c'è nessun intervento di sovrapposizione del
Consiglio; c'è un emendamento che recepisce in parte un disegno di
legge che dà indicazione e un piccolo finanziamento ai Comuni che
vogliono intervenire su queste direttive. Nulla osta alla sua
approvazione se non questioni di principio, l'emendamento
sostituisce la legge, chiedo ancora una volta che il Consiglio lo
approvi.
Presidente
- La parola al Consigliere Ottoz.
Ottoz (PdL)
- Questo emendamento, al quale siamo contrari
- spiegherò perché -, è tipico del collega Bortot, che vuol "far
rientrare dalla finestra quello che non è riuscito a far passare
dalla porta", nel senso che non fa altro che riprendere i 4 temi
della legge che è stata portata avanti e che aveva degli spunti
apprezzabili, ma che fa confusione "mettendo troppa carne al fuoco"
tutta in una volta sola. Mi spiego meglio. A parte il fatto che se
noi dessimo questi 80mila euro, daremmo esattamente 1.081,8 euro
per Comune, una piccola mancia al Comune non si sa bene per fare
cosa, quando poi i Comuni hanno più scuole questi fondi per scuola
sono molto più limitati e se mettiamo dentro le scuole di Aosta,
Châtillon, Verrès, Pont-Saint-Martin... arriviamo ad una cosa
risibile, a buttare via i soldi. Primo concetto.
Secondo concetto. Molto bene l'educazione all'alimentazione, ma
vorrei sapere dal collega Bortot, dato che uno dei capisaldi
dell'educazione all'alimentazione è quello della riduzione se non
eliminazione dei grassi saturi a favore dei grassi insaturi e
polinsaturi, qual è quel prodotto tipico valdostano che non
consenta grassi saturi (ovviamente non parlo dell'insalata, della
"renetta"). Non possiamo quindi parlare di educazione
all'alimentazione e poi servire la fontina, non perché la fontina
non sia buona, ma perché andrebbe fatto un discorso di altro
genere.
Senza dire che in realtà con una cifra ridicola di 1.000 euro
circa a Comune andiamo a porre un aggravio sui costi delle mense e
una turbativa delle gare ad evidenza pubblica, con le quali vengono
assegnati i servizi di mensa, aggiungendo paletti oggi non previsti
nei disciplinari previsti da queste gare di appalto.
Non ho dubbi, su questo sono d'accordo con il collega Bortot,
che i prodotti tipici e quelli biologici di qualità abbiano
caratteristiche organolettiche superiori, ma qui si fa confusione
per "mettere tutta la carne al fuoco" in un colpo solo, sperando
che passi qualcosa. È il motivo per cui questa legge è fallita in
Commissione, perché c'era la disponibilità da parte di tutti a
parlare di una legge che parlasse di educazione all'alimentazione e
di prodotti biologici, ma non mettendo tutto assieme e poi "girando
la polenta", perché viene fuori una cosa che non sta in piedi.
Pur essendo lodevole l'intenzione del gruppo "Arcobaleno",
quindi ci sembra che sarebbero non tanto solo 80mila euro buttati,
ma che andrebbero a creare ulteriori costi non prevedibili agli
enti locali, che gestiscono le mense delle scuole.
(interruzione del Consigliere Bortot, fuori
microfono)
Presidente
- Pongo in votazione il sub-emendamento n. 1d,
primo punto, del gruppo "Arcobaleno", che recita:
Sub-emendamento
Il comma 2 dell'articolo 11 (Modificazione della legge
regionale 31 ottobre 1997, n. 35. Disciplina del servizio di
trasporto a mezzo di elicotteri) è sostituito dal seguente:
"2. L'autorizzazione di spesa di cui al comma 1 è determinata
in euro 12.920.000 per l'anno 2008 (obiettivo programmatico
2.2.2.11 - capitolo 68175).".
Consiglieri presenti: 29
Votanti: 7
Favorevoli: 5
Contrari: 2
Astenuti: 22 (Caveri, Cerise, Cesal, Charles Teresa, Comé,
Ferraris, Fey, Fiou, Fosson, Isabellon, La Torre, Maquignaz,
Marguerettaz, Pastoret, Praduroux, Rini, Salzone, Stacchetti,
Vicquéry, Viérin Adriana, Viérin Laurent, Viérin Marco)
Il Consiglio non approva.
Presidente
- L'emendamento n. 5d del gruppo "Arcobaleno"
decade perché correlato a quello respinto.
Pongo in votazione l'articolo 11:
Consiglieri presenti: 30
Votanti: 25
Favorevoli: 22
Contrari: 3
Astenuti: 5 (Ferraris, Fiou, Fontana Carmela, Ottoz,
Tibaldi)
Il Consiglio approva.
Presidente
- La parola al Consigliere Segretario
Venturella sull'articolo 12.
Venturella (Arc-VA)
- Solo una domanda. All'articolo 11
avevamo presentato dei sub-emendamenti che erano in definitiva
strutturati in questa maniera: si prevedeva un aumento di spesa e
degli interventi sull'assestamento, come suggerito dalla dirigenza
dell'Assessorato delle finanze, e al comma 3 si diceva che i
maggiori oneri venivano presi dall'articolo 11 dal capitolo 68175.
Volevamo sapere, dato che questo Consiglio ha votato l'articolo 11,
se questi sub-emendamenti decadono oppure possiamo riproporli.
Presidente
- Tali sub-emendamenti decadono perché non c'è
più la copertura finanziaria. A parte la modalità di ammissione di
questi...
Venturella (Arc-VA)
- ... ma c'è la copertura: mi
riferisco ai sub-emendamenti contrassegnati con i nn. 1f, 2f, 3f,
4f, 5f, 6f e 7f. Avevamo ristrutturato gli emendamenti su
suggerimento del Coordinatore dell'Assessorato...
Presidente
- ... li esamineremo quando saremo
all'articolo 23...
Venturella (Arc-VA)
- ... volevo solo chiarire che il
maggiore onere previsto con l'introduzione degli articoli 23 bis,
23 ter, 23 quater, 23 quinquies, 23 sexies, 23 septies... trova
copertura nella diminuzione di pari importo sul capitolo 68175,
relativo all'articolo 11. Volevamo capire se è questo, perché il
parere delle Finanze è favorevole.
Presidente
- Questi sub-emendamenti li esamineremo quando
arriveremo all'articolo 23. Qualora venissero approvati, verrà
conseguentemente modificato per coordinamento formale l'articolo
11.
Pongo in votazione l'articolo 12:
Consiglieri presenti: 28
Votanti e favorevoli: 20
Astenuti: 8 (Bortot, Ferraris, Fiou, Fontana Carmela, Ottoz,
Sandri, Squarzino Secondina, Tibaldi)
Il Consiglio approva.
Presidente
- All'articolo 13 vi è l'emendamento n. 396
del "Partito Democratico" a cui susseguono ben altri 36 emendamenti
dello stesso gruppo e la cui numerazione parte dal n. 396 sub 1 per
arrivare al n. 396 sub 36.
La parola al Consigliere Sandri.
Sandri (PD)
- Questi emendamenti sono ritirati; si
tratta, quindi, in totale, di 37 emendamenti.
Presidente
- Vi è l'emendamento n. 2 del Presidente
Caveri, che introduce il comma 3bis.
La parola al Presidente della Regione, Caveri.
Caveri (UV)
- Si tratta di una questione significativa
che parte dal fatto che ci siamo occupati anche nel rapporto con le
organizzazioni sindacali della questione di cui tanto si è discusso
in quest'aula, concernente il precariato in Regione. Diciamo che
poi il termine "precariato" è un termine piuttosto ambiguo, ma è
vero che una norma che presenteremo più avanti, che riguarda l'USL
e per così dire la stabilizzazione di una serie di rapporti a tempo
determinato ci poneva il problema per quanto riguarda il pubblico
impiego... non parlo di comparto unico perché la sanità è un
comparto unico "sui generis", in quanto continua ad avere una
contrattazione di tipo nazionale... ossia quale tipo di impegno
potevamo assumere, partendo dal presupposto che, come discusso
anche con le organizzazioni sindacali, avevamo provato nella
presentazione delle proposte del Patto di stabilità a predisporre
una cifra di 5 milioni di euro che ci consentisse la
stabilizzazione di una parte del personale (ricorderete le diverse
tipologie che sono gli assistenti alle mostre e quella figura
professionale che assiste gli handicappati nelle scuole). Il
Ministero dell'economia su tale richiesta ha precisato che i conti
con tale posta non erano in linea, questo ci è dispiaciuto e quindi
tale tipo di atteggiamento che era ostativo rispetto
all'approvazione del Patto di stabilità ci ha portato ad
abbandonare la strada di trovare una soluzione per un
riassorbimento del precariato che potesse essere simile a quello
che viene prospettato nel settore della sanità grazie alla
finanziaria dello Stato, che ovviamente ha avuto "manica larga"
rispetto al Patto di stabilità, ma con l'approvazione da parte del
Parlamento. Con questa norma assumiamo un impegno, che va a valere
per la prossima Giunta, ma credo sia politicamente significativo,
perché si dice che entro 6 mesi la Giunta definisce le linee guida
per procedere alla progressiva stabilizzazione del personale
precario assunto dall'Amministrazione regionale per fronteggiare
esigenze stabili dell'ente, in relazione alle risorse finanziarie
disponibili e nel rispetto delle disposizioni concernenti le
relazioni sindacali.
Presidente
- Pongo in votazione l'emendamento n. 2 del
Presidente Caveri, che recita:
Emendamento
Dopo il comma 3 dell'articolo 13, è inserito il
seguente:
"3bis. Entro sei mesi dalla data di entrata in vigore della
presente legge, la Giunta regionale definisce le linee-guida per
procedere alla progressiva stabilizzazione del personale precario
assunto dall'Amministrazione regionale per fronteggiare esigenze
stabili dell'ente, in relazione alle risorse finanziarie
disponibili e nel rispetto delle disposizioni concernenti le
relazioni sindacali.".
Consiglieri presenti: 33
Votanti e favorevoli: 28
Astenuti: 5 (Ferraris, Fiou, Frassy, Ottoz, Tibaldi)
Il Consiglio approva.
Presidente
- Vi è l'emendamento n. 4 della II
Commissione, che recita:
Emendamento
Dopo il comma 8 dell'articolo 13, è aggiunto il
seguente:
"8bis. Nelle more dell'adozione del regolamento regionale di
cui all'articolo 5, comma 3, della legge regionale 8 luglio 2002,
n. 12 (Nuove norme sull'ordinamento e sul funzionamento del Corpo
forestale della Valle d'Aosta e sulla disciplina del relativo
personale. Modificazione alla legge regionale 23 ottobre 1995, n.
45, e abrogazione di leggi regionali in materia di personale
forestale), i requisiti per l'accesso al profilo professionale di
armiere sono stabiliti con deliberazione della Giunta regionale, in
conformità alla normativa statale vigente in materia di armi ed
esplosivi e ai requisiti stabiliti per l'espletamento di analoghe
mansioni nei Corpi di polizia dello Stato.".
Lo pongo in votazione:
Consiglieri presenti: 32
Votanti e favorevoli: 27
Astenuti: 5 (Ferraris, Fiou, Frassy, Ottoz, Tibaldi)
Il Consiglio approva.
Presidente
- Pongo in votazione l'articolo 13 nel testo
così emendato:
Articolo 13
(Disposizioni in materia di personale regionale.
Modificazione dell'articolo 16 della l.r. 32/2007)
1. La dotazione organica della struttura regionale della
Valle d'Aosta prevista in 2888 unità di personale dall'articolo 16,
comma 1, della l.r. 32/2007 è aumentata a 2897 unità per i nuovi
adempimenti attuativi derivanti dall'applicazione delle
disposizioni di cui al titolo II. La copertura dei nuovi posti è
disposta in deroga a quanto stabilito dall'articolo 4 della l.r.
32/2007.
2. I limiti di spesa di cui all'articolo 16, comma 3, della
l.r. 32/2007, definiti in euro 136.252.947 per retribuzioni,
indennità accessorie ed oneri di legge a carico del datore di
lavoro, di cui euro 131.444.283 per il personale amministrato dalla
Giunta regionale, euro 839.070 per il personale dell'Agenzia del
lavoro assunto con contratto di diritto privato ed euro 3.969.594
per il personale dipendente dal Consiglio regionale, sono
rideterminati per l'anno 2008 in euro 138.032.947 per retribuzioni,
indennità accessorie ed oneri di legge a carico del datore di
lavoro, di cui euro 133.224.283 per il personale amministrato dalla
Giunta regionale (obiettivo programmatico 1.2.1. - capitoli 30500,
30501, 30505, 30515, 30520, 30521 e 39020), euro 839.070 per il
personale dell'Agenzia del lavoro assunto con contratto di diritto
privato (obiettivo programmatico 1.2.1. - capitolo 30631) ed euro
3.969.594 per il personale dipendente dal Consiglio regionale
(obiettivo programmatico 1.1.1. - capitolo 20000 parz.), ivi
comprese le assunzioni a tempo determinato.
3. La spesa relativa al rinnovo contrattuale del biennio
economico 2008/2009, determinata dall'articolo 16, comma 5, della
l.r. 32/2007, per l'anno 2008, in euro 3.300.000, è rideterminata
in euro 4.000.000 (obiettivo programmatico 1.2.1. - capitolo 30650
parz. e obiettivo programmatico 1.1.1 - capitolo 20000
parz.).
4. Entro sei mesi dalla data di entrata in vigore della
presente legge, la Giunta regionale definisce le linee-guida per
procedere alla progressiva stabilizzazione del personale precario
assunto dall'Amministrazione regionale per fronteggiare esigenze
stabili dell'ente, in relazione alle risorse finanziarie
disponibili e nel rispetto delle disposizioni concernenti le
relazioni sindacali.
5. Il personale non dirigenziale assunto a tempo
indeterminato, dipendente da amministrazioni o enti pubblici non
appartenenti al comparto unico regionale che, alla data di entrata
in vigore della presente legge, presta servizio presso
l'Amministrazione regionale in posizione di comando può essere
inquadrato in posti vacanti della corrispondente
categoria/posizione degli organici di cui all'articolo 26, comma 1,
della legge regionale 23 ottobre 1995, n. 45 (Riforma
dell'organizzazione dell'Amministrazione regionale della Valle
d'Aosta e revisione della disciplina del personale), previo nulla
osta delle amministrazioni o enti di appartenenza.
6. La Giunta regionale è autorizzata, ai sensi dell'articolo
8, comma 2, della l.r. 45/1995, a trasformare i profili
professionali in cui si articolano le categorie/posizioni, al fine
di consentire gli inquadramenti del personale comandato in
posizione di corrispondenza rispetto al profilo professionale di
appartenenza, nei limiti numerici e di spesa della dotazione
organica vigenti.
7. La domanda di inquadramento deve essere presentata alla
struttura regionale competente in materia di mobilità dal
dipendente in posizione di comando, entro trenta giorni
dall'entrata in vigore della presente legge.
8. L'inquadramento nel ruolo unico regionale è subordinato
all'accertamento della conoscenza della lingua francese in
conformità alla normativa regionale vigente.
9. In caso di trasferimento di funzioni amministrative dallo
Stato alla Regione, all'inquadramento nei ruoli regionali del
personale interessato, individuato secondo le modalità stabilite
dalle relative norme di trasferimento, si provvede con legge
regionale, la quale prevede la corrispondenza della
categoria/posizione di appartenenza rispetto alla
categoria/posizione di inquadramento, fatto salvo il
riconoscimento, ai fini giuridici ed economici, dell'anzianità
maturata nell'amministrazione statale di provenienza e la
salvaguardia del trattamento economico in godimento all'atto
dell'inquadramento.
10. Nelle more dell'adozione del regolamento regionale di cui
all'articolo 5, comma 3, della legge regionale 8 luglio 2002, n. 12
(Nuove norme sull'ordinamento e sul funzionamento del Corpo
forestale della Valle d'Aosta e sulla disciplina del relativo
personale. Modificazione alla legge regionale 23 ottobre 1995, n.
45, e abrogazione di leggi regionali in materia di personale
forestale), i requisiti per l'accesso al profilo professionale di
armiere sono stabiliti con deliberazione della Giunta regionale, in
conformità alla normativa statale vigente in materia di armi ed
esplosivi e ai requisiti stabiliti per l'espletamento di analoghe
mansioni nei Corpi di polizia dello Stato.
Consiglieri presenti: 33
Votanti e favorevoli: 25
Astenuti: 8 (Bortot, Ferraris, Fiou, Frassy, Ottoz, Squarzino
Secondina, Tibaldi, Venturella)
Il Consiglio approva.
Presidente
- Vi è l'emendamento n. 1A del Consigliere
Sandri e dell'Assessore Cerise - sostitutivo dell'emendamento n.
397bis del "PD" - che introduce l'articolo 13bis.
La parola al Consigliere Sandri.
Sandri (PD)
- Rapidamente per illustrare questo
emendamento, che sposta dal nucleo familiare al richiedente
l'obbligo di non aver beneficiato di contributi o finanziamenti
pubblici per acquisto, nuova costruzione o recupero della prima
casa. Questo è un elemento importante in quanto con l'evoluzione
del concetto di famiglia e con l'allungamento del corso della vita
e la possibilità che i nuclei familiari di cui si fa parte siano
più di uno - "single" prima, sposato dopo... - si sono create una
serie di difficoltà. Si è deciso, al posto di obbligare tutto il
nucleo familiare ad avere questa caratteristica, di obbligare solo
il richiedente. È un passo avanti molto importante e va nella
direzione per cui è stato fatto anche l'emendamento precedente
dell'Assessore, che ha permesso in quei 3 mesi di poter... però non
c'è stata la possibilità di presentare delle domande... ossia
quello di facilitare ai Valdostani l'accesso alla prima casa.
Presidente
- Pongo in votazione l'emendamento n. 1A del
Consigliere Sandri e dell'Assessore Cerise, che recita:
Emendamento
Dopo l'articolo 13 è aggiunto l'articolo 13bis:
"Articolo 13bis
(Disposizioni in materia di mutui ad interesse agevolato a
favore di persone fisiche nel settore dell'edilizia residenziale.
Modificazioni all'articolo 9 del regolam. reg. 1/2002)
1. Dopo la lettera b) del comma 1 dell'articolo 9 del
regolam. reg. 1/2002, è aggiunta la seguente:
"bbis) non aver beneficiato di contributi o finanziamenti
pubblici per l'acquisto, la nuova costruzione o il recupero della
prima casa o non essere comproprietari o contitolari di diritti di
usufrutto o di abitazione sull'abitazione che è stata oggetto delle
suddette agevolazioni.".
2. La lettera b) del comma 2 dell'articolo 9 del regolam.
reg. 1/2002 è abrogata.
3. Le parole "comma 2, lettera b)" riferite all'articolo 9,
ovunque esse ricorrano nel regolam. reg. 1/2002, sono sostituite
dalle parole "comma 1, lettera bbis)".".
Consiglieri presenti: 33
Votanti e favorevoli: 28
Astenuti: 5 (Ferraris, Fiou, Frassy, Ottoz, Tibaldi)
Il Consiglio approva.
Presidente
- All'articolo 14 vi è l'emendamento n. 1a del
gruppo "Arcobaleno", il cui testo è uguale al sub-emendamento n. 1a
presentato da tale gruppo.
La parola al Consigliere Segretario Venturella.
Venturella (Arc-VA)
- Questo articolo 14 è quell'articolo
che noi, come Ufficio di Presidenza, abbiamo conosciuto un paio di
mesi fa, forse anche prima, venendo a conoscenza dei contenuti di
una relazione chiamata "relazione Orrù" che trattava sulla verifica
attuariale delle cifre in funzione della previsione iniziale
rispetto a quella dell'assegno vitalizio, ossia del cosiddetto
"trattamento di quiescenza" per gli ex Consiglieri regionali. La
situazione si è palesata subito abbastanza grave, perché, oltre a
4,9 milioni di euro già approvati con una variazione nell'anno
2007, la conclusione di quello studio era terribile, nel senso che
ci diceva: "guardate che il patrimonio è di 49 milioni di euro
circa..." - sto parlando dell'istituto dell'assegno vitalizio,
ossia di quanto abbiamo in cassa - "... mentre ci vorrebbero al 31
dicembre 2006 55 milioni di euro, un passivo di circa 5,7 milioni
di euro. Senza contare l'imposta sulle attività produttive (IRAP),
che per le somme erogate prevede un'imposta dell'8,5%".
A seguito delle richieste di approfondimento, perché posso dire
che tutti i membri dell'Ufficio di Presidenza erano preoccupati di
questo, si paga attualmente sui 250mila euro annui per l'IRAP, che
non sono ricompresi nelle quote che ogni mese versa il Consigliere,
né nelle quote che il bilancio regionale prevede di trasferire al
bilancio della Presidenza del Consiglio. Noi quindi su questo
abbiamo detto, anche in risposta a ciò che affermava il Capogruppo
Vicquéry... che non avevamo fatto niente, che dovevamo intervenire.
Avevo proposto circa 6 mesi fa in Ufficio di Presidenza una
"proposta by-partisan", in cui l'Ufficio di Presidenza nella sua
interezza avrebbe dovuto elaborare una proposta di legge di
iniziativa consiliare per far sì che questa trasfusione continua di
denaro dalle casse pubbliche all'istituto dell'assegno vitalizio
potesse finalmente cessare. Questo non è accaduto, allora abbiamo
presentato il disegno di legge n. 210: quello che interviene su
alcune norme delle leggi n. 33 e n. 28, norme che individuano
alcuni passaggi sulle indennità spettanti e sulla previdenza ai
Consiglieri regionali.
Vi è quindi un "buco" di 5,7 milioni di euro, senza contare il
suo 8,5% e credo che ai cittadini dovremo spiegare perché questi
"buchi" di bilancio dell'assegno vitalizio non potranno essere
riempiti in maniera definitiva, ma dovranno esserci sempre degli
assestamenti di bilancio che prevedano una trasfusione di soldi
dalle casse regionali alle casse dei Consiglieri regionali: questo
solo se non si interviene sulle 2 leggi n. 28 e n. 33. Ecco noi
proponiamo tali emendamenti, che potrebbero far risparmiare con un
solo articolo al Consiglio 700mila euro ogni anno, moltiplicate
questo per un mandato e saremmo già a 3,5 milioni di euro!
Presidente
- La parola all'Assessore al bilancio,
finanze, programmazione e partecipazioni regionali,
Marguerettaz.
Marguerettaz (UV)
- Semplicemente per dire che i
ragionamenti fatti dal collega Venturella sono parziali, perché la
legge istitutiva dell'assegno vitalizio del 1995 aveva un programma
che negli anni ha avuto degli slittamenti e quindi tutte le
previsioni finanziarie fatte allora, anziché essere rispettate
nell'arco di tempo iniziale, hanno avuto un trascinamento. Per
questo ci sono svariati motivi: l'alluvione, delle necessità che
hanno avuto una priorità rispetto a quel piano di rientro, perché
fino a quel momento c'era un debito di fatto che non emergeva,
quindi queste somme negli anni, anche con i dovuti ritardi, sono
state allocate. L'ultimo stanziamento precedente a questo ha
semplicemente regolato quella partita finanziaria che adeguava i
valori di allora ai valori attuali, perché, essendo stati fatti i
versamenti con una cadenza diversa rispetto a quella iniziale, nel
tempo la somma indicata ovviamente doveva essere aggiornata dal
punto di vista finanziario. Lo "studio Orrù" al contrario non ha
tenuta buona la previsione del 1995, ma ha rifatto i conti con la
logica attuariale, quindi tenendo conto dell'attuale vita media
delle persone. Le condizioni che erano stabilite nella legge
istitutiva e i vincoli da essa derivanti quindi sono stati tutti
rispettati. Questo è un capitolo che si è aperto "ex novo", quindi,
quando l'Ufficio di Presidenza ha valutato, il capitolo precedente
era chiuso e definito e tutti i vincoli presenti potevano cessare
di essere perché le condizioni erano stabilite a norma di legge.
Sicuramente quindi quello di oggi è un aggiornamento, sicuramente
tutte le cose che sono state dette sono delle cose che possono
essere smentite dai fatti e dalle norme. Siamo contrari a questo
emendamento.
Presidente
- Pongo in votazione il sub-emendamento n. 1a
del gruppo "Arcobaleno", che recita:
Emendamento
Abrogare art. 14.
Lo pongo in votazione:
Consiglieri presenti: 31
Votanti: 26
Favorevoli: 4
Contrari: 22
Astenuti: 5 (Ferraris, Fiou, Frassy, Ottoz, Tibaldi)
Il Consiglio non approva.
Presidente
- Pongo in votazione l'articolo 14:
Consiglieri presenti: 31
Votanti: 26
Favorevoli: 22
Contrari: 4
Astenuti: 5 (Ferraris, Fiou, Frassy, Ottoz, Tibaldi)
Il Consiglio approva.
Presidente
- Adesso esaminiamo gli emendamenti del gruppo
"Arcobaleno" dall'emendamento n. 1e al n. 7e, che introducono gli
articoli dal 14bis al 14octies, che dovrebbero essere riassuntivi
di una vostra proposta di legge.
La parola al Consigliere Segretario Venturella.
Venturella (Arc-VA)
- Farò un'illustrazione unica, perché
credo che verranno bocciati in maniera unica, quindi evito perdite
di tempo... Vorrei porre l'attenzione su questi 7 emendamenti, che
intervengono sull'assegno vitalizio: il primo è quello della quota
di capitale, quella che versa il Consiglio regionale deve essere
uguale alla trattenuta obbligatoria che i Consiglieri versano ogni
mese, questo per una questione di giustizia; il secondo è quello
che svela una norma un po' particolare, per cui il beneficiario
dell'assegno vitalizio, ossia un ex Consigliere regionale che
usufruisce dell'assegno vitalizio se ha svolto altre cariche
elettive pubbliche... è cumulabile, ossia si può cumulare in
maniera semplice e questo crediamo sia alquanto straordinario;
terzo emendamento: noi vorremmo che non si potesse optare per il
ritiro del malloppo intero, crediamo che l'assegno vitalizio come è
organizzato debba essere un'erogazione posticipata mensile e non
sia possibile invece ritirare tutto il capitale.
Per quanto riguarda gli altri emendamenti, si cambiano le regole
per tutti, sappiamo che con l'introduzione del regime di
capitalizzazione... questo regime è naturalmente più equo rispetto
al regime precedente, proponiamo che l'ammontare della rendita
mensile e posticipata debba essere applicata al solo capitale
accantonato nel caso di decesso o nel caso di inabilità permanente.
Crediamo che debba essere questo, ossia tu hai una rendita in
funzione di ciò che hai effettivamente versato, non in funzione di
ciò che avresti presumibilmente versato nei 5 anni: questa è già
una di quelle norme che fa sì che la spesa sia fuori controllo.
L'emendamento n. 7e è un emendamento che potremmo anche
approvare, perché non comporta spese, né un grande stravolgimento,
ma comporta un invito all'Ufficio di Presidenza a modificare il
regolamento, che è quello più vetusto, ad esempio prevede anche le
figlie nubili dei Consiglieri concetti in uso negli anni 60/70.
L'emendamento n. 7e potrebbe essere stralciato dalla votazione
globale, perché è un invito a far sì che l'Ufficio di Presidenza
finalmente "metta mano al regolamento".
So che ho fatto una relazione generale, non emendamento per
emendamento, ma vista l'ora e il rispetto delle ore 19,00 come
chiusura, credo sia importante. Comunque gli emendamenti dal n. 1e
al n. 6e potrebbero essere votati con un'unica votazione, mentre
per l'emendamento n. 7e spero che la sensibilità dei Consiglieri
sia così alta perché non comporta nessun...
Presidente
- Penso che si possa apprezzare la proposta
procedurale del collega di votare cumulativamente gli emendamenti
del gruppo "Arcobaleno" dal n. 1e al n. 6e e il n. 7e a parte; do
lettura nell'ordine dei primi 6 emendamenti:
Emendamento
Dopo l'articolo 14 è inserito il seguente:
"Articolo 14bis
(Modificazione all'articolo 13)
1. Dopo il comma 2 dell'articolo 13 della legge regionale 21
agosto 1995, n. 33 (Norme sulle indennità spettanti ai membri del
Consiglio e della Giunta e sulla previdenza dei consiglieri
regionali), è inserito il seguente:
"2bis. La cumulabilità di cui al comma 2 non è consentita con
i trattamenti di quiescenza eventualmente maturati per
l'espletamento di qualsiasi altro mandato elettivo. In tali
ipotesi, al consigliere regionale è riconosciuto un assegno
vitalizio il cui ammontare è determinato dalla conversione della
parte di capitale individuale corrispondente alla trattenuta
obbligatoria di cui all'articolo 3 e al relativo rendimento
eventualmente conseguito.".
Emendamento
Dopo l'articolo 14bis è inserito il seguente:
"Art. 14ter
(Abrogazione)
1. Il comma 4 dell'articolo 14 della l.r. 33/1995 è
abrogato.".
Emendamento
Dopo l'articolo 14ter è inserito il seguente:
"Articolo 14quater
(Abrogazione)
1. I commi 2 e 3 dell'articolo 5 della legge regionale 8
settembre 1999, n. 28 (Interventi per il contenimento della spesa
in materia di previdenza dei consiglieri regionali. Costituzione
dell'Istituto dell'assegno vitalizio. Modificazioni alla legge
regionale 21 agosto 1995, n. 33 (Norme sulle indennità spettanti ai
membri del Consiglio e della Giunta e sulla previdenza dei
consiglieri regionali)), sono abrogati.".
Emendamento
Dopo l'articolo 14quater è inserito il seguente:
"Articolo 14quinquies
(Modificazione all'articolo 6)
1. Alla lettera b) del comma 1 dell'articolo 6 della l.r.
28/1999 le parole "stabiliti dall'Ufficio di Presidenza in misura
non superiore al doppio della trattenuta obbligatoria a carico del
consigliere regionale" sono sostituite dalle parole "quantificati
dall'Ufficio di Presidenza in misura non superiore alla trattenuta
obbligatoria a carico del consigliere regionale.".
Emendamento
Dopo l'articolo 14quinquies è inserito il seguente:
"Articolo 14sexies
(Sostituzione dell'articolo 7)
1. L'articolo 7 della l.r. 28/1999 è sostituito dal
seguente:
"Articolo 7
(Modalità di erogazione dell'assegno vitalizio)
1. Nel regime della capitalizzazione, l'ammontare
dell'assegno vitalizio è costituito dalla rendita, mensile e
posticipata, determinata applicando al capitale accantonato, come
definito all'articolo 6, comma 1, coefficienti di conversione
variabili in funzione dell'età, del sesso e della reversibilità.
Nel regolamento di applicazione di cui all'articolo 1, comma 2,
sono indicati i parametri necessari ai fini del calcolo dei
predetti coefficienti di conversione.
2. Nel regime della capitalizzazione, qualora il periodo di
contribuzione sia inferiore a trenta mesi, l'erogazione della
prestazione è obbligatoriamente liquidata in forma di
capitale.".
Emendamento
Dopo l'articolo 14sexies è inserito il seguente:
"Articolo 14septies
(Modificazioni all'articolo 8)
1. Il comma 1 dell'articolo 8 della l.r. 28/1999 è sostituito
dal seguente:
"1. In caso di decesso del consigliere regionale che ha
maturato il diritto all'erogazione dell'assegno vitalizio, ma che
ancora non lo percepisce, la rendita corrispondente al capitale
maturato sui contributi versati dallo stesso è attribuita al
coniuge o ai figli, ovvero, in loro mancanza, ad altri eredi già a
carico del consigliere. In mancanza di tali soggetti la rendita
rimane acquisita all'Istituto dell'assegno vitalizio.".
2. Il comma 2 dell'articolo 8 della l.r. 28/1999 è sostituito
dal seguente:
"2. Nel caso in cui il consigliere regionale deceda nel corso
dell'esercizio del primo mandato, i soggetti di cui al comma 1
hanno diritto ad un assegno vitalizio corrispondente all'ammontare
dei contributi versati dallo stesso.".
Li pongo in votazione:
Consiglieri presenti: 29
Votanti: 28
Favorevoli: 6
Contrari: 22
Astenuti: 1 (Ferraris)
Il Consiglio non approva.
Presidente
- Pongo in votazione l'emendamento n. 7e del
gruppo "Arcobaleno", che recita:
Emendamento
Dopo l'articolo 14septies è inserito il seguente:
"Art. 14octies
(Revisione)
1. Entro un anno dalla data di entrata in vigore della
presente legge, l'Ufficio di Presidenza del Consiglio regionale,
con proprio regolamento, procede alla revisione dell'istituto della
reversibilità previsto dagli articoli 6 e 7 del Regolamento della
Cassa di previdenza per i consiglieri della Regione autonoma Valle
d'Aosta, approvato in data 19 dicembre 1980.".
Consiglieri presenti: 28
Votanti: 25
Favorevoli: 6
Contrari: 19
Astenuti: 3 (Ferraris, Fiou, Stacchetti)
Il Consiglio non approva.
Presidente
- Vi è l'emendamento n. 7c del gruppo
"Arcobaleno" che introduce l'articolo 14bis.
La parola alla Consigliera Squarzino Secondina.
Squarzino (Arc-VA)
- Ho volutamente inserito tale
emendamento, che vuole dare la possibilità a questo Consiglio, dopo
3-4 anni che se n'è discusso, che il Presidente dell'"Union" aveva
preso un impegno chiaro con l'Assemblea delle elette, di portare
almeno in Consiglio questo nuovo organismo, in modo che si possa
dire che il Consiglio regionale ha avuto la possibilità,
nell'ultima sua seduta, di occuparsi di tale problema e di
esprimere un "sì" o un "no" abbastanza liberamente. Qual è la
questione? Facciamo un ragionamento molto semplice e diciamo: preso
atto che con la nuova legge elettorale ci sarà un numero maggiore
di donne presenti nelle liste, probabilmente un numero maggiore di
donne presenti in Consiglio regionale e, dato che uno degli
obiettivi dei vari programmi anche comunitari che sono stati
approvati e che saranno approvati da questo Consiglio prevede la
valorizzazione della presenza delle donne nelle istituzioni,
riteniamo che sia possibile che tale Assemblea faccia un atto
politico e dica: "noi siamo d'accordo che si istituisca un
organismo chiamato Consulta delle elette..." - o un altro nome che
si vuole - "... a cui di diritto partecipano tutte le donne elette
nel Consiglio regionale, nei Consigli comunali, al Parlamento
nazionale e a quello europeo", che sono donne che risiedono in
Valle; organismo che fa capo alla Presidenza del Consiglio
regionale e il modo con cui si comporterà questo organismo per
quanto riguarda la sua organizzazione sarà demandato ad un
regolamento che l'Ufficio di Presidenza, su proposta della Consulta
delle elette, farà. È un modo per snellire chiaramente anche quella
proposta di legge che era stata formulata e che era anche un po'
più articolata. Noi riteniamo che gli elementi individuati in
questo emendamento siano sufficienti, perché danno l'indicazione
sulle finalità, sul perché si vuole istituire tale consulta, chi
partecipa di diritto, quali sono i suoi compiti e il finanziamento
che è possibile reperire nello stanziamento del Consiglio
regionale, come abbiamo verificato con gli uffici del Presidente
del Consiglio, quindi riteniamo che sarebbe molto interessante che
questo Consiglio si pronunciasse in modo favorevole. Sarà poi in un
secondo momento l'Ufficio di Presidenza che, sulla base delle
indicazioni, individuerà un regolamento. Riteniamo che questo
potrebbe essere un riconoscimento del ruolo che le donne nelle
istituzioni svolgono. Questo è stato analizzato a lungo dalla I
Commissione, poi tutto si era bloccato perché c'era la volontà
politica di inserire altri elementi all'interno di tale legge: la
Consigliera di parità, la Consulta femminile, ma questo progetto
non è andato in porto. Abbiamo assistito impotenti al fallimento di
tale progetto globale, ma riteniamo che almeno su tale prima parte,
che è stata condivisa dalle Consigliere presenti in quest'aula,
dalla Consulta femminile, anche dal Presidente della I Commissione,
potrebbe essere interessante oggi esprimersi in proposito.
Presidente
- Pongo in votazione l'emendamento n. 7c del
gruppo "Arcobaleno", che recita:
Emendamento
Inserire articolo 14 bis:
"Articolo 14 bis
(Istituzione della Consulta delle elette della Valle
d'Aosta)
1. Nel quadro delle politiche di promozione delle pari
opportunità, di cui all'articolo 15 dello Statuto Speciale della
Valle d'Aosta, è istituita presso il Consiglio regionale la
Consulta delle elette della Valle d'Aosta, a cui partecipano di
diritto le donne elette e nominate negli organismi istituzionali a
livello comunale, regionale, nazionale ed europeo, la presidente
della Consulta regionale per la condizione femminile e la
consigliera di parità.
2. La Consulta delle elette persegue i seguenti
compiti:
a) promuovere iniziative tese ad incrementare la
rappresentanza equilibrata in tutte le istituzioni e in tutti gli
ambiti delle decisioni;
b) promuovere occasioni permanenti di formazione e di
aggiornamento sull'amministrazione della cosa pubblica, per
favorire la preparazione e la presenza femminile
nell'amministrazione e nella vita politica;
c) promuovere la presenza femminile negli organismi in cui le
nomine sono determinate dalle assemblee elettive, dagli organi di
governo e dagli enti strumentali degli enti territoriali;
d) incoraggiare partiti e movimenti politici ad adottare
tutte le misure che permettano una rappresentanza equilibrata nei
vari organismi e istituzioni;
e) valorizzare ruolo ed iniziative delle elette;
f) favorire nelle scelte politiche e amministrative
l'elaborazione e l'attuazione delle analisi di genere.
3. Entro 120 giorni dall'approvazione della presente legge,
l'ufficio di Presidenza del Consiglio regionale adotta, su proposta
della Consulta, un regolamento che ne disciplina l'organizzazione
interna e le regole di funzionamento.
4. In sede di prima applicazione della presente legge, la
Consulta è convocata dal Presidente del Consiglio
regionale.
5. L'onere derivante dall'applicazione del presente articolo
valutato in annui euro 30.000, grava sul bilancio del Consiglio
regionale e trova copertura:
a) per l'anno 2008 negli stanziamenti iscritti nel bilancio
del Consiglio stesso;
b) per gli anni 2009 e 2010 negli stanziamenti iscritti sul
capitolo 20000 (Fondo per il funzionamento del Consiglio regionale)
del bilancio pluriennale della Regione per gli anni
2008/2010.".
Consiglieri presenti: 29
Votanti: 8
Favorevoli: 4
Contrari: 4
Astenuti: 21 (Borre, Caveri, Cesal, Charles Teresa, Comé,
Ferraris, Fey, Fiou, Fosson, Isabellon, Maquignaz, Marguerettaz,
Pastoret, Praduroux, Rini, Salzone, Stacchetti, Vicquéry, Viérin
Adriana, Viérin Laurent, Viérin Marco)
Il Consiglio non approva.
Presidente
- All'articolo 15 vi è l'emendamento n. 398
del "PD".
La parola al Consigliere Sandri.
Sandri (PD)
- Viene ritirato.
Presidente
- L'emendamento viene ritirato.
Pongo in votazione l'articolo 15:
Consiglieri presenti: 30
Votanti: 24
Favorevoli: 21
Contrari: 3
Astenuti: 6 (Ferraris, Fiou, Fontana Carmela, Frassy, Sandri,
Tibaldi)
Il Consiglio approva.
Presidente
- A seguire c'è un insieme di emendamenti: dal
n. 399 al n. 416 del "PD".
La parola al Consigliere Sandri.
Sandri (PD)
- Ritiriamo questi 17 emendamenti.
Presidente
- All'articolo 16 vi è un emendamento del
"PdL".
La parola al Consigliere Frassy.
Frassy (PdL)
- Brevemente, anche se è intuitivo, ma penso
che vada sottolineata una situazione un po' curiosa, nel senso che
qui stanziamo 7,5 milioni per acquistare, come Amministrazione
regionale, 2 immobili che sono le vecchie sedi di "INVA" e di
"Finaosta". Ci sarebbe piaciuto che prima di arrivare a scrivere
l'articolo 16 vi fosse stata una ricognizione del patrimonio
immobiliare di questa Regione, che ci sembra essere un patrimonio
ricco, nel senso di quantità di immobili a disposizione e, quando
dico "a disposizione", intendo immobili che non hanno ancora una
destinazione al di là di quella ipotizzata. Ci piacerebbe che
l'Assessore argomentasse su questa esigenza, perché sarebbe stato
forse il caso di ipotizzare che "Finaosta" e "INVA" vendessero
questi immobili e li immettessero sul mercato e vi fosse una
dismissione di patrimonio immobiliare pubblico, perché queste sono
società partecipate dall'Amministrazione regionale. Ci piacerebbe
capire perché è stato scritto questo articolo 16, di cui chiediamo
l'abrogazione.
Presidente
- La parola all'Assessore al bilancio,
finanze, programmazione e partecipazioni regionali,
Marguerettaz.
Marguerettaz (UV)
- Come lei ben saprà, collega Frassy,
noi, rispetto alla sede di "Finaosta", abbiamo tutti gli uffici
regionali che sono collocati proprio nelle vicinanze, abbiamo tutta
l'attività dell'Assessorato dei trasporti, ora tale Assessorato
ha...
(interruzione del Consigliere Frassy, fuori
microfono)
... è di proprietà della Regione. Abbiamo la necessità... e oggi
all'interno di questo disegno di legge ci sarà il discorso delle
tasse auto, della motorizzazione, abbiamo quindi tutto un settore
in prospettiva in espansione; nello specifico devono partire i
lavori di ristrutturazione di Palazzo Narbonne, poi ci sono i
lavori che vengono fatti oggi a Palazzo regionale, quindi avremo
nei prossimi anni una necessità importante. Lei sa che "Finaosta",
essendo un soggetto vigilato da Banca d'Italia e iscritta
all'articolo 107 del TU bancario, è nell'impossibilità di fare
operazioni immobiliari e, se può farlo, può farlo solo
temporaneamente. Questo articolo consente "in primis" di fare una
locazione, perché è una locazione temporanea con una prospettiva di
cessione, quindi Banca d'Italia non pone difficoltà...
(nuova interruzione del Consigliere Frassy, fuori
microfono)
... alla Regione per poter mettere gli uffici regionali che le
ho detto.
Le ho parlato di tasse auto, le ho parlato del turismo, le ho
parlato del DSI; vengono acquistati, ma prima di perfezionare
l'acquisto, questa è l'autorizzazione, ci sarà tutto il momento
peritale, ci saranno gli atti notarili, quindi non è che una volta
che abbiamo stabilito riusciamo a fare l'atto con una velocità che
può essere quella del cittadino. È verosimile che da questa
autorizzazione al momento in cui perfezioneremo l'acquisto ci sarà
un momento se non si riesce a fare diversamente perché i lavori
sono impellenti... bisogna fare nei prossimi mesi lo spostamento,
ci sono tutti i lavori che premono, c'è già stata la consegna
lavori, bisogna spostare, quindi bisogna poter utilizzare quei
locali. Questa è una norma che avrebbe impedito qualsiasi tipo di
lavoro, perché lei chiede: "perché non fate una locazione con
"Finaosta"?" e io le ho spiegato perché non possiamo farla...
(interruzione del Consigliere Ottoz, fuori microfono)
... collega Ottoz, o mi segue, o dorme, o cosa... ho detto che
abbiamo un lavoro di sistemazione del condizionamento del Palazzo
regionale con una serie di lavori programmati sul Palazzo
regionale, per fare questi lavori c'è la necessità di rendere
liberi una serie di locali per fare tale tipo di discorso. La
soluzione nei locali di "Finaosta" non ha nulla a che vedere con i
lavori programmati, serve per spostare le persone...
(nuova interruzione del Consigliere Frassy, fuori
microfono)
... non so se questa è una cosa positiva o negativa, ma questi
sono "uffici polmone" che negli anni serviranno per ospitare quelle
strutture che dovranno essere delocalizzate per permettere
l'esecuzione dei lavori.
Per quanto attiene l'"INVA", abbiamo detto che è un discorso in
itinere perché oggi abbiamo i locali di "INVA" che sono occupati
dalla stessa, c'è la torre delle telecomunicazioni che necessiterà
almeno di un anno di lavori e nel frattempo questo articolo
consentirà di fare tutte quelle attività contrattuali e giuridiche
che porteranno la Regione ad acquisire quella sede e a destinarla a
tutte quelle attività istituzionali. Ricordo che quella sede è una
sede oggi particolarmente pregiata, perché ha tutta la connettività
possibile e immaginabile, quindi potremmo, chiavi in mano, nel
momento in cui "INVA" trasloca, occuparla per - faccio degli esempi
- la Camera di commercio che ad oggi ha un condominio con un
Assessorato che deve essere definito. È previsto per legge che gli
si debba dare la sede, non è una mia invenzione.
Presidente
- La parola al Consigliere Frassy, per
dichiarazione di voto.
Frassy (PdL)
- Vede, Assessore, abbiamo 2 visioni diverse
del ruolo e del peso dell'Ente Regione e dell'amministrazione
pubblica più in generale. È vero che acquisiremo funzioni che oggi
sono esercitate dalla Motorizzazione, ma riteniamo che lo Stato,
dismettendo quelle funzioni non solo ci passerà gli organici che
attualmente dipendono dallo Stato, ma molto probabilmente, come è
successo con gli uffici del lavoro, ci saranno anche o delle
permute, o dei meccanismi per i quali...
(interruzione del Presidente della Regione, fuori
microfono)
... allora a maggior ragione. Il problema di fondo comunque è
che l'unica cosa che è in espansione in questa Regione è la
struttura amministrativa, lo Stato delega le funzioni, è vero, ma
noi riusciamo ad incrementare una struttura che è già
sovrabbondante non solo dal punto di vista dell'organico, ma
soprattutto dal punto di vista degli spazi.
Se quel problema di "Finaosta" è un problema che può essere
oggettivo, in virtù del fatto che "Finaosta", essendo sottoposta al
controllo della Banca d'Italia, non può fare operazioni
immobiliari, non so se poi quelle operazioni immobiliari precluse
si riferiscano alla compravendita o anche alla locazione. Io
qualche dubbio ce l'ho ancora, ma prendo per buona la sua risposta
che nelle operazioni immobiliari sia preclusa anche la locazione,
ma questa norma non si riferisce ad "INVA", di conseguenza
l'operazione su "INVA" forse poteva essere evitata, nel senso che
sarebbe opportuno - e qui non ha risposto, ma io lo ribadisco -
fare quella ricognizione immobiliare, perché, quando lei parla di
vantaggio per la cablatura dell'immobile di "INVA", le ricordo che
è cablata ed è completamente nuova anche una parte dei corpi non
ancora impegnati dell'"Espace Aosta", non quelli ad uso
industriale, ma quelli ad uso ufficio e che stanno nella parte
centrale dove andrà la "Dora S.p.a.". Se questa è una "funzione
polmone", allora è una funzione transitoria e poteva essere fatta
una valutazione diversa...
(nuova interruzione del Presidente della Regione, fuori
microfono)
... potrebbe andarci in locazione? No, non può andarci, allora
prendiamo atto che non può andare lì, ma prendiamo anche atto che
non c'è una ricognizione sullo stato del patrimonio immobiliare e
un buon amministratore prima di comprare guarda cosa ha in casa e
noi probabilmente questo non lo abbiamo fatto...
(interruzione dell'Assessore Marguerettaz, fuori
microfono)
... sicuramente, questo è il motivo per cui rimaniamo convinti
che prima di scrivere tale articolo era opportuno fare una serie di
verifiche, che, non essendo state fatte, ci fanno mantenere con
convinzione l'emendamento abrogativo dell'articolo 16.
Presidente
- Pongo in votazione l'emendamento n. 3 del
"PdL", che recita:
Emendamento
L'art. 16 è abrogato.
Consiglieri presenti: 28
Votanti: 23
Favorevoli: 3
Contrari: 20
Astenuti: 5 (Bortot, Ferraris, Fiou, Fontana Carmela,
Sandri)
Il Consiglio non approva.
Presidente
- Vi è l'emendamento n. 417 del "Partito
Democratico" a cui susseguono ben altri 14 emendamenti dello stesso
gruppo e la cui numerazione parte dal n. 417 sub 1 per arrivare
al
n. 417 sub 14.
La parola al Consigliere Sandri.
Sandri (PD)
- Ritiro anche questi 15 emendamenti.
Presidente
- Pongo in votazione l'articolo 16:
Consiglieri presenti: 31
Votanti: 27
Favorevoli: 21
Contrari: 6
Astenuti: 4 (Ferraris, Fiou, Fontana Carmela, Sandri)
Il Consiglio approva.
Presidente
- L'emendamento n. 265 bis del "PD" introduce
l'articolo 16bis.
La parola al Consigliere Sandri.
Sandri (PD)
- Questo emendamento viene ritirato.
Presidente
- All'articolo 17 vi sono gli emendamenti n.
418 e n. 419 del "PD" e l'emendamento n. 8c del gruppo
"Arcobaleno"...
Squarzino
(fuori microfono)
- ... ritirato...
Presidente
- ... l'emendamento n. 8c del gruppo
"Arcobaleno" viene ritirato, gli emendamenti del "PD" anche.
Abbiamo ancora il sub-emendamento n. 1h del gruppo
"Arcobaleno".
La parola al Consigliere Segretario Venturella.
Venturella (Arc-VA)
- Questo emendamento tende a dare più
stabilità al trasferimento triennale dell'ARPA, ossia si aggiungono
500mila euro per ogni anno del triennio 2008-2010, perché crediamo
che tali risorse in più debbano essere destinate al potenziamento
del personale destinato al monitoraggio e controllo ambientale.
Sappiamo bene che i compiti e le funzioni dell'ARPA sono
notevolmente accresciute...
Presidente
- ... Consigliere Segretario Venturella, la
interrompo, vorrei solo sapere del sub-emendamento n. 1h, primo
punto, cosa intendete fare, se mantenerlo, oppure no, poi andiamo
in ordine...
Venturella (Arc-VA)
- ... lo manteniamo...
Presidente
- ... c'è un sub-emendamento n. 1h del gruppo
"Arcobaleno" il cui primo punto riguarda l'articolo 17...
Venturella (Arc-VA)
- ... esatto. Il comma 1... "fa
risparmio", 500mila euro per il sistema, prende questi soldi e li
trasferisce nel bilancio triennale all'ARPA. Ripeto: siamo convinti
che le somme vadano in maniera più articolata e stabile all'ARPA
per il personale destinato al monitoraggio e al controllo
ambientale, all'esecuzione di analisi e di indagini di laboratorio
e alla produzione di "report" che sempre più la Regione chiede
all'ARPA, soprattutto nel campo della comunicazione e
dell'informazione ambientale, ossia noi affidiamo all'ARPA dei
compiti sempre più articolati e non diamo le risorse
necessarie.
Presidente
- La parola al Presidente della Regione,
Caveri.
Caveri (UV)
- Visto anche il clima di signorilità che
oggi abbiamo, non voglio turbarlo, ma lei ha idea, collega
Venturella, se tutti quelli che hanno dei conoscenti nelle diverse
strutture che vanno da loro a lamentarsi... dovesse presentare
delle variazioni come in questo caso? L'ARPA è finanziata sulla
base, mi raccontava ancora l'Assessore Cerise, di una conferenza
dei coordinatori che verificano cosa i singoli settori
dell'amministrazione chiedono all'ARPA; se ci sono delle necessità,
ne terremo conto sicuramente nel prossimo bilancio, ma riteniamo
che non sarebbe corretto. Ciascuno qui dentro conosce coordinatori
o dipendenti di singoli settori dell'Amministrazione, ma riteniamo
che presentare delle richieste "ad structuram" sarebbe una cosa non
positiva, quindi non è per scortesia nei confronti dell'ARPA, che
stimiamo moltissimo tant'è che il numero dei TIR è stato fissato
dall'ARPA, quindi per noi "è vangelo", dobbiamo respingere il suo
sub-emendamento.
Presidente
- Pongo in votazione il sub-emendamento n. 1h,
primo punto, del gruppo "Arcobaleno", che recita:
Sub-emendamento
Il comma 4 dell'articolo 1bis, così come inserito dal comma 3
dell'articolo 17, è così sostituito:
"4. L'autorizzazione di spesa per le finalità di cui alla
l.r. 16/1996 è rideterminata in euro 19.610.000 per l'anno 2008,
20.413.000 per l'anno 2009 e 20.380.000 per l'anno 2010 (obiettivo
programmatico 1.3.1. capitoli 20481 e 20490, obiettivo
programmatico 2.1.5 - capitoli 21870 e 21880).".
Consiglieri presenti: 31
Votanti: 24
Favorevoli: 3
Contrari: 21
Astenuti: 7 (Ferraris, Fiou, Fontana Carmela, Frassy, Ottoz,
Sandri, Tibaldi)
Il Consiglio non approva.
Presidente
- Adesso c'è l'emendamento n. 1 del gruppo
"Arcobaleno", che introduce il comma 5 all'articolo 17.
La parola alla Consigliera Squarzino Secondina.
Squarzino (Arc-VA)
- Illustro questo emendamento e
intanto annuncio il ritiro degli emendamenti n. 2, n. 3 e n. 4. Per
quanto riguarda l'emendamento n. 1, si tratta di una questione di
cui abbiamo diverse volte parlato, nel senso che sarebbe opportuno
che nel grande piano triennale che riguarda la società
dell'informazione e "l'e-government" vi fosse una percentuale di
fondi riservati alla formazione del personale amministrativo,
perché sappiamo che, se non vengono formati per riorganizzare i
processi interni, tutta l'azione di preparazione di "software" non
serve a nulla o poco.
Presidente
- La parola al Presidente della Regione,
Caveri.
Caveri (UV)
- Guardi, tutto manca nell'Amministrazione
meno piani molto precisi di formazione che sono gestiti da qualche
anno dall'Agenzia del lavoro con grande professionalità.
Presidente
- Pongo in votazione l'emendamento n. 1 del
gruppo "Arcobaleno", che recita:
Emendamento
Aggiungere il comma 5 all'articolo 17:
"5. Viste le finalità del Piano Triennale 2007/2008
e-government e Società dell'informazione in Valle d'Aosta e
Dipartimento Sistema informativo, il 2 percento della somma
iscritta a bilancio va destinata alla formazione del personale
amministrativo, finalizzata alla riorganizzazione dei processi
interni dell'Amministrazione.".
Consiglieri presenti: 30
Votanti: 23
Favorevoli: 3
Contrari: 20
Astenuti: 7 (Ferraris, Fiou, Fontana Carmela, Frassy, Ottoz,
Sandri, Tibaldi)
Il Consiglio non approva.
Presidente
- Pongo in votazione l'articolo 17:
Consiglieri presenti: 31
Votanti e favorevoli: 21
Astenuti: 10 (Bortot, Ferraris, Fiou, Fontana Carmela, Frassy,
Ottoz, Sandri, Squarzino Secondina, Tibaldi, Venturella)
Il Consiglio approva.
Presidente
- All'articolo 18 c'è l'emendamento n. 9c del
gruppo "Arcobaleno", che recita:
Emendamento
All'articolo 18, al comma 1, che modifica l'articolo 20 della
l.r. 32/2007:
- inserire il numero 4 bis) della lettera a):
"4 bis) euro 500.000 per interventi finalizzati
all'abbattimento delle liste di attesa."
- alla lettera b) sostituire la cifra di "euro 11.000.000"
con "euro 10.500.000".
Lo pongo in votazione:
Consiglieri presenti: 31
Votanti: 26
Favorevoli: 5
Contrari: 21
Astenuti: 5 (Ferraris, Fiou, Frassy, Ottoz, Tibaldi)
Il Consiglio non approva.
Presidente
- Pongo in votazione l'articolo 18:
Consiglieri presenti: 31
Votanti: 24
Favorevoli: 21
Contrari: 3
Astenuti: 7 (Ferraris, Fiou, Fontana Carmela, Frassy, Ottoz,
Sandri, Tibaldi)
Il Consiglio approva.
Presidente
- L'emendamento n. 1 del Presidente Caveri e
dell'Assessore Fosson introduce l'articolo 18 bis.
La parola al Presidente della Regione, Caveri.
Caveri (UV)
- Avevo accennato precedentemente a come vi
fosse una specularità fra l'emendamento sul precariato che abbiamo
approvato a larga maggioranza e questo che invece ha una valenza di
tipo diverso, per cui vale la pena che lo spieghi brevemente. Come
sapete, la finanziaria dello Stato prevedeva dei meccanismi
specifici, il settore della sanità è regionalizzato per la spesa,
non lo è sotto l'aspetto contrattualistico, quindi abbiamo avuto
tale possibilità di mettere a posto una serie di dipendenti - sui
particolari potrà poi intervenire l'Assessore Fosson -, riteniamo
che questo sia un risultato politico rilevante e molto atteso. Devo
dire che abbiamo raggiunto un'intesa con i sindacati, che hanno
espresso soddisfazione per questo pacchetto di assunzioni, che fa
uscire alcune persone da una situazione di precariato, in parte con
assunzione dirette e in parte con quote riservate, come si vede
dall'articolato.
Presidente
- La parola al Consigliere Frassy.
Frassy (PdL)
- Questo è il classico emendamento che trova
d'accordo quasi tutti ed è paradossale che trovi d'accordo anche
quella componente politica che è la Sinistra, che è contro il
precariato. Con questo emendamento si proroga nel tempo la
situazione di precarietà...
Squarzino
(fuori microfono)
- ... ma no,
l'ultimo...
Frassy (PdL)
- ... allora è sbagliata l'impostazione del
titolo, che recita:
"proroga dei contratti del personale
precario utilizzato presso l'Azienda regionale USL della Valle
d'Aosta"
, se prorogo dei contratti di personale precario...
Fosson
(fuori microfono)
- ... comma 2, si inizia
una procedura contrattuale che verrà...
Frassy (PdL)
- ... è una procedura che dovrà iniziare,
non è iniziata, di conseguenza andremo a vedere nel 2010 se allora
ci sarà l'ennesima... il problema di fondo di questa Regione è che
nella sanità come in altri comparti... e noi definiamo il
precariato la scelta politica di tenere 700 forestali ad assunzioni
stagionali; riteniamo che sia precariato una certa gestione fuori
pianta organica di operai dei lavori pubblici; riteniamo che sia
precariato la gestione di personale che si occupa delle mostre. C'è
un'ampia fascia di persone che lavorano nella regione che sono
utilizzate per lo svolgimento di funzioni che a quanto pare sono
essenziali, ma non si trova la volontà politica di dare definitiva
sistemazione. Non so nei bandi di pubblico concorso cosa accadrà,
perché ci piacerebbe vedere come verranno fatti questi bandi,
perché si parla di riserva non superiore al 40%, perciò mi sembra
che sia una percentuale poco significativa rispetto alla
problematica. La Giunta e la parte sindacale con l'avallo della
Sinistra hanno concordato sul mantenimento del precariato, in
questo caso dicendo che poi faranno i bandi; noi aspettiamo i bandi
e poi ne ridiscuteremo, perciò siamo contrari all'emendamento.
Presidente
- Pongo in votazione l'emendamento n. 1 del
Presidente Caveri e dell'Assessore Fosson, che recita:
Emendamento
Dopo l'articolo 18, è inserito il seguente:
"Articolo 18bis
(Proroga dei contratti del personale precario utilizzato
presso l'Azienda regionale USL della Valle d'Aosta)
1. Fermo restando quanto previsto dall'articolo 20, comma 4,
della l.r. 32/2007, l'Azienda USL, al fine di non pregiudicare il
regolare funzionamento dei servizi sanitari, può continuare ad
avvalersi del personale che, alla data di entrata in vigore della
presente legge, risulti utilizzato per esigenze stabili con
contratti a tempo determinato, contratti di collaborazione
coordinata e continuativa o contratti libero-professionali, nelle
more dell'espletamento di pubblici concorsi per l'assunzione a
tempo indeterminato relativi alla stessa categoria e profilo
professionale di utilizzo del personale medesimo e, comunque, non
oltre il 31 dicembre 2010.
2. I bandi di pubblico concorso per le assunzioni a tempo
indeterminato indetti dall'Azienda USL successivamente alla data di
entrata in vigore della presente legge da espletarsi nel triennio
2008/2010 possono prevedere una riserva non superiore al 40 per
cento dei posti messi a concorso per il personale in possesso dei
requisiti di cui al comma 1, fatti salvi i requisiti stabiliti per
l'accesso dall'esterno per ciascuna categoria e profilo
professionale. L'esperienza professionale è valutata, in termini di
punteggio, nell'ambito della procedura concorsuale
proporzionalmente alla quantità oraria delle prestazioni lavorative
rese in virtù dei rapporti di lavoro intrattenuti con l'Azienda USL
purché riferite alla stessa categoria e profilo professionale dei
posti messi a concorso. La mancata partecipazione o il mancato
superamento dei predetti concorsi determina l'immediata decadenza
del contratto in essere con l'Azienda USL.
3. Per le finalità di cui al presente articolo, il direttore
generale dell'Azienda USL effettua, con propria deliberazione, da
sottoporre all'approvazione della Giunta regionale, la rilevazione
del personale di cui al comma 1 utilizzato per esigenze stabili, in
relazione ai posti vacanti nella dotazione organica, alle risorse
finanziarie disponibili e alla programmazione aziendale dei
pubblici concorsi nel triennio 2008/2010.
4. Dalla data di entrata in vigore della presente legge,
l'Azienda USL assume esclusivamente con contratti di lavoro
subordinato a tempo indeterminato e non può avvalersi delle forme
contrattuali di lavoro flessibile se non per esigenze stagionali o
per periodi non superiori a tre mesi, fatto salvo quanto previsto
dall'articolo 36, commi 10 e 11, del decreto legislativo 30 marzo
2001, n. 165 (Norme generali sull'ordinamento del lavoro alle
dipendenze delle amministrazioni pubbliche).
5. Dall'applicazione del presente articolo non possono
derivare oneri aggiuntivi rispetto a quelli che trovano copertura
nel finanziamento annuale all'Azienda USL, come rideterminato ai
sensi dell'articolo 18 della presente legge.".
Consiglieri presenti e votanti: 31
Favorevoli: 28
Contrari: 3
Il Consiglio approva.
Presidente
- Pongo in votazione l'articolo 19:
Consiglieri presenti: 32
Votanti e favorevoli: 22
Astenuti: 10 (Bortot, Ferraris, Fiou, Fontana Carmela, Frassy,
Ottoz, Sandri, Squarzino Secondina, Tibaldi, Venturella)
Il Consiglio approva.
Presidente
- Pongo in votazione l'articolo 20:
Consiglieri presenti: 31
Votanti e favorevoli: 21
Astenuti: 10 (Bortot, Ferraris, Fiou, Fontana Carmela, Frassy,
Ottoz, Sandri, Squarzino Secondina, Tibaldi, Venturella)
Il Consiglio approva.
Si dà atto che dalle ore 18,05 presiede il Vicepresidente
Lanièce.
Presidente
- All'articolo 21 c'è il sub-emendamento n. 2a
del gruppo "Arcobaleno".
La parola alla Consigliera Squarzino Secondina.
Squarzino (Arc-VA)
- Chiediamo che vi sia un milione di
euro in più per quanto riguarda il Fondo per le politiche sociali
per i motivi che abbiamo detto più volte in questo Consiglio.
Presidente
- Pongo in votazione il sub-emendamento n. 2a
del gruppo "Arcobaleno", che recita:
Emendamento
L'articolo 21 è così sostituito:
"Articolo 21
(Fondo regionale per le politiche sociali. Modificazione
dell'articolo 24 della l.r. 32/2007)
1. Il comma 1 dell'articolo 24 della l.r. 32/2007 è
sostituito dal seguente:
"1. L'autorizzazione di spesa del Fondo regionale per le
politiche sociali, istituito ai sensi dell'articolo 3 della legge
regionale 4 settembre 2001 n. 18 (Approvazione del piano
socio-sanitario regionale per il triennio 2002/2004), è
determinata, per il triennio 2008/2010, in euro 90.350.000 di cui
euro 29.290.000 per l'anno 2008, euro 30.380.000 per l'anno 2009 ed
euro 30.680.000 per l'anno 2010 (obiettivo programmatico 2.2.3.03 -
capitoli 61310, 61311, 61312, 61313, 61314, 61315, 61316, 61317,
61318, 61319)."
2. Al maggior onere, previsto al comma 1, si fa fronte
mediante la riduzione per pari importo dal capitolo
20011.".
Consiglieri presenti: 31
Votanti: 27
Favorevoli: 5
Contrari: 22
Astenuti: 4 (Ferraris, Fiou, Frassy, Ottoz)
Il Consiglio non approva.
Presidente
- La parola al Consigliere Sandri.
Sandri (PD)
- Volevo annunciare la presentazione di una
risoluzione della collega Fontana e del collega Vicquéry, in
accordo con l'Assessore alla salute, relativamente alla necessità
di arrivare a verificare il funzionamento dell'articolo 4 della
legge n. 18/2001 in merito alla contribuzione dei familiari alle
rette dei ricoverati nelle microcomunità. Vi sono delle
problematiche che devono essere approfondite, la risoluzione
prevede l'approfondimento in concertazione con i sindacati e la
delega alla Giunta a predisporre un regolamento per definire in
modo più perequativo di quanto non sia oggi l'applicazione di
questo articolo. È un passo importante perché negli ultimi anni
sono emerse delle difficoltà applicative, per cui ringraziamo il
collega Vicquéry e l'Assessore per la collaborazione che hanno dato
al gruppo "PD".
Presidente
- Pongo in votazione l'articolo 21:
Consiglieri presenti: 30
Votanti e favorevoli: 26
Astenuti: 4 (Ferraris, Fiou, Frassy, Ottoz)
Il Consiglio approva.
Presidente
- Il sub-emendamento n. 3a del gruppo
"Arcobaleno" introduce l'articolo 21 bis, poi c'è anche un
sub-emendamento n. 3abis.
La parola alla Consigliera Squarzino Secondina.
Squarzino (Arc-VA)
- I sub-emendamenti n. 3a e n. 3abis
sono la stessa cosa, quindi si può cancellare il sub-emendamento n.
3abis, che è ritirato. Con il sub-emendamento n. 3a chiediamo che
venga inserito un articolo in cui si preveda l'erogazione
anticipata dell'assegno di mantenimento a tutela del minore.
Sappiamo che ci sono delle difficoltà rispetto a tale erogazione,
ma proprio per questo abbiamo individuato la Giunta come il
soggetto che, con propria deliberazione, definisce i requisiti, i
valori dell'indicatore, la decorrenza e la durata della
prestazione, definisce l'accertamento dei requisiti... ossia è un
articolo che individua un principio ed è il principio che la
Regione provvede all'erogazione anticipata al genitore o altro
soggetto affidatario delle somme destinate al mantenimento del
minore qualora esse non siano corrisposte dal genitore obbligato
nei termini e nelle condizioni stabilite dall'autorità giudiziaria.
Fatta questa affermazione di principio, si demanda alla Giunta di
attuarla dopo aver analizzato i vari casi, quindi adattando
l'adozione delle linee alle situazioni esistenti. Ricordo che nel
resoconto dell'Osservatorio regionale sulle politiche sociali si
era messo in luce come esista una percentuale abbastanza alta (30%)
di donne che non percepiscono, o percepiscono solo saltuariamente
l'assegno a cui i loro figli hanno diritto.
Presidente
- La parola al Consigliere Sandri.
Sandri (PD)
- Per illustrare l'emendamento n. 420. È
molto semplice, si ritorna al passato, ossia quando per poter
usufruire della libera circolazione sui mezzi di trasporto pubblico
e da parte degli ultrasessantacinquenni non c'era bisogno di alcuna
formalità. Ovviamente questo è un sistema che apparentemente
potrebbe essere non perequativo fra ricchi e poveri, in effetti
toglie una serie di pratiche burocratiche che obbligavano ogni anno
le persone anziane a predisporre determinate attestazioni del
proprio reddito, a portarle all'Amministrazione, lettere che
andavano, che tornavano e spesso gli anziani rinunciavano ad
esercitare questo diritto per la complessità della procedura. In
tale maniera si torna alla procedura semplice, alla libera
circolazione e ringraziamo il Presidente Caveri per aver rimodulato
l'emendamento in modo che fosse inseribile.
Presidente
- La parola al Presidente della Regione,
Caveri.
Caveri (UV)
- Confermo l'accoglimento dell'emendamento
del "PD", faccio solo notare che, per un motivo di coordinamento,
esso è stato inserito all'articolo 37bis - che discuteremo più
avanti - per una questione meramente di coordinamento, per cui
chiederei di ritirare questo emendamento e di confluire
sull'articolo 37bis, qualora il Consigliere volesse farlo per una
questione di stile, sottoscrivendo anche l'emendamento di cui
all'articolo 37bis; fra l'altro, è stata apportata qualche
leggerissima modificazione di tipo esclusivamente formale.
Alla collega Squarzino invece chiederei, visto che mi sembrava
ci potesse essere un accordo, di trasformare tale questione, come
testè è stato fatto su un altro argomento dal collega Sandri, in
una risoluzione. Lei sa che oggi un processo di delegificazione nei
confronti della Giunta assumerebbe, alla luce dell'esperienza della
Provincia di Bolzano, grandissime criticità. Credo che su questo si
debba legiferare ma, come sa bene il Presidente della Commissione
sanità, collega Comé, a Bolzano oggi ci consiglierebbero una
scrittura diversa da quella che è stata fatta da loro, perché pare
che emergano delle situazioni in cui talvolta persone separate
tendono a mettersi d'accordo per sfruttare i finanziamenti
pubblici, quindi le chiederei di trasformare il sub-emendamento in
una risoluzione.
Presidente
- La parola alla Consigliera Squarzino
Secondina.
Squarzino (Arc-VA)
- Accolgo questa proposta, ritiro il
nostro sub-emendamento.
Presidente
- Passiamo all'analisi dell'articolo 22, dove
c'è l'emendamento n. 4a del gruppo "Arcobaleno", che non ha il
parere favorevole dell'Assessorato delle finanze; poi vi è
l'emendamento n. 3 del Presidente Caveri, che introduce il comma
1bis.
La parola al Presidente della Regione, Caveri.
Caveri (UV)
- In questo caso si tratta del Collegio dei
revisori dei conti dell'ARPA... non era coerente, su segnalazione
medesima dell'ARPA e dei revisori, con la normativa corrente, in
questo caso è solo una questione di coordinamento e che ci è stata
segnalata dall'ARPA stessa e dal Presidente del Collegio dei
revisori dei conti.
Presidente
- La parola al Consigliere Segretario
Venturella.
Venturella (Arc-VA)
- È per annunciare il ritiro
dell'emendamento. Lo dico io anche se l'Assessore Cerise e il
Presidente Caveri se ne sono dimenticati, ma siamo contenti di
questo articolo, perché riguarda l'emendamento che abbiamo
presentato lo scorso anno sull'aumento di 500mila euro al bilancio
annuale del 2008. La Giunta ha voluto accontentarci con
un'accettazione posteriore, quindi avete accettato il nostro
emendamento che 2 mesi fa avevate respinto. Voteremo questo
articolo.
Presidente
- Pongo in votazione l'emendamento n. 3 del
Presidente Caveri, che recita:
Emendamento
Dopo il comma 1 dell'articolo 22, è aggiunto il
seguente:
"1bis. Il comma 1 dell'articolo 16 della l.r. 41/1995 è
sostituito dal seguente:
"1. Il Collegio dei revisori dei conti vigila sulla gestione
amministrativa e contabile dell'ARPA, esprimendo il suo giudizio,
con apposita relazione, sul bilancio di previsione, sul rendiconto
generale e sulle variazioni al bilancio di previsione. La relazione
del collegio dei revisori dei conti è allegata al rendiconto
generale da presentare alla Giunta regionale e al Direttore
generale."."
Consiglieri presenti: 28
Votanti e favorevoli: 24
Astenuti: 4 (Ferraris, Fiou, Frassy, Ottoz,)
Il Consiglio approva.
Presidente
- Pongo in votazione l'articolo 22, nel testo
così emendato:
Articolo 22
(Agenzia regionale per la protezione dell'ambiente
(ARPA))
1. Il trasferimento annuale all'Agenzia regionale per la
protezione dell'ambiente (ARPA), istituita con legge regionale 4
settembre 1995, n. 41 (Istituzione dell'Agenzia regionale per la
protezione dell'ambiente (ARPA) e creazione, nell'ambito dell'Unità
sanitaria locale della Valle d'Aosta, del Dipartimento di
prevenzione e dell'Unità operativa di microbiologia), autorizzato,
per l'anno 2008, in euro 4.500.000 ai sensi dell'articolo 32, comma
1, della l.r. 32/2007, è rideterminato in euro 5.000.000 (obiettivo
programmatico 2.2.1.09 - capitolo 67380).
2. Il comma 1 dell'articolo 16 della l.r. 41/1995 è
sostituito dal seguente:
"1. Il Collegio dei revisori dei conti vigila sulla gestione
amministrativa e contabile dell'ARPA, esprimendo il suo giudizio,
con apposita relazione, sul bilancio di previsione, sul rendiconto
generale e sulle variazioni al bilancio di previsione. La relazione
del collegio dei revisori dei conti è allegata al rendiconto
generale da presentare alla Giunta regionale e al Direttore
generale.".
Consiglieri presenti: 29
Votanti e favorevoli: 25
Astenuti: 4 (Ferraris, Fiou, Frassy, Ottoz)
Il Consiglio approva.
Presidente
- Abbiamo ora l'emendamento n. 2h del gruppo
"Arcobaleno" e un sub-emendamento - presentato sempre da tale
gruppo - n. 1h che al punto n. 2 introduce l'articolo 22 bis.
La parola alla Consigliera Squarzino Secondina.
Squarzino (Arc-VA)
- Lo ritiriamo. Ero venuta su alla
Presidenza per dire che anche gli emendamenti n. 5a, n. 6a, n. 7a e
n. 8a del nostro gruppo sono ritirati.
Presidente
- C'è l'emendamento n. 421 del "PD".
(interruzione della Consigliera Fontana Carmela, fuori
microfono)
... viene ritirato? Grazie. I 7 sub-emendamenti del gruppo
"Arcobaleno" dal n. 1f al n. 7f sono mantenuti? Sì. Vi sono poi gli
emendamenti dal n. 1g al n. 3g. Vuole illustrarli? Li dà per
illustrati?
Prima pongo in votazione l'articolo 23:
Consiglieri presenti: 28
Votanti e favorevoli: 20
Astenuti: 8 (Bortot, Ferraris, Fiou, Fontana Carmela, Frassy,
Ottoz , Squarzino Secondina, Venturella)
Il Consiglio approva.
Presidente
- La parola al Consigliere Segretario
Venturella.
Venturella (Arc-VA)
- I sub-emendamenti dal n. 1f al n.
7f sono una risposta all'immobilità amministrativa e politica
dell'Assessore Cerise che tanto scrive, ma che nulla fa: non fa
azioni per la riduzione dei rifiuti, non fa fare il compostaggio
domestico, forse usa benissimo la sua penna per scrivere piani su
piani e intenzioni su intenzioni, ma nulla viene fatto
praticamente.
Illustro anche gli emendamenti n. 1g, n. 2g e n. 3g perché vanno
nella stessa direzione, sono anche questi una risposta
all'arrendevolezza alle "lobbies" economiche dell'Assessore Cerise,
che dichiara che la raccolta differenziata si deve fermare
all'infima cifra del 50%; qui proponiamo che invece la raccolta
differenziata arrivi al 1° gennaio 2012 all'80%, proposta che è
praticata in tante realtà alpine. Quali sono le azioni? Le azioni
sono semplici e concrete: l'uso per i 1.100 bambini all'anno che
nascono nella nostra regione, con un risparmio di tonnellate di
rifiuti indifferenziati, dei pannolini lavabili e riutilizzabili;
gli interventi per favorire il compostaggio domestico e di
prossimità; gli interventi per l'acquisto di distributori del latte
crudo, secondo noi ogni nucleo abitato dovrebbe avere nell'esempio
di Gressan un distributore automatico destinato al consumo di latte
crudo.
Il sub-emendamento n. 4f introduce una pratica che è stata
iniziata in molti Comuni della nostra Regione, che il "last minute
market"...
(interruzione dell'Assessore Cerise, fuori microfono)
... anche la Regione Emilia Romagna, le fornirò poi la
documentazione necessaria, lei ha tanta documentazione
sull'inceneritore, ma sulle politiche dei rifiuti lei al massimo ha
qualche foglio protocollo... Queste sono azioni concrete e non
chiacchiere come lei è solito fare in questo Consiglio, parlando
della legge n. 31/2007 sui rifiuti, queste sono azioni concrete che
potrebbero essere messe in cantiere subito e che lei in 5 anni del
suo Assessorato dei lavori pubblici "travestito" per 1/20 da
Assessorato dell'ambiente non ha mai voluto attuare. I
sub-emendamenti dal n. 1f al n. 7f e gli emendamenti dal n. 1g al
n. 3g vanno in questa direzione.
Presidente
- Pongo in votazione il sub-emendamento n. 1f
del gruppo "Arcobaleno", che recita:
Sub-emendamento
Dopo l'articolo 23 è inserito il seguente:
"Articolo 23bis"
(Azioni per la riduzione dei rifiuti)
1. La Regione, al fine di attivare interventi volti alla
riduzione dei rifiuti di cui all'articolo 2 della legge regionale 3
dicembre 2007 n. 31, sostiene gli Enti Locali per l'acquisto, la
distribuzione e la promozione nelle famiglie dei bambini da 0 a 30
mesi di pannolini lavabili e riutilizzabili.
2. La spesa per l'attivazione degli interventi di cui al
comma 1 è determinata in euro 100.000 per l'anno 2008.
3. Al maggior onere, previsto al comma 2, si fa fronte
mediante la riduzione per pari importo dal capitolo
68175.".
Consiglieri presenti: 25
Votanti: 21
Favorevoli: 4
Contrari: 17
Astenuti: 4 (Ferraris, Fiou, Frassy, Ottoz)
Il Consiglio non approva.
Presidente
- Pongo in votazione il sub-emendamento n. 2f
del gruppo "Arcobaleno", che recita:
Sub-emendamento
Dopo l'articolo 23 è inserito il seguente:
"Articolo 23ter"
(Interventi per favorire il compostaggio)
1. La Regione, al fine di attivare interventi volti alla
riduzione di rifiuti di cui all'articolo 2 della legge regionale 3
dicembre 2007 n. 31, sostiene gli Enti Locali per l'acquisto, la
distribuzione di attrezzature per il compostaggio domestico di
scarti alimentari e di rifiuti vegetali e per l'attivazione di
corsi teorico-pratici diretti agli utenti.
2. La spesa per l'attivazione degli interventi di cui al
comma 1 è determinata in euro 1.000.000 per l'anno 2008.
3. Al maggior onere, previsto al comma 2, si fa fronte
mediante la riduzione per pari importo dal capitolo
68175.".
Consiglieri presenti: 25
Votanti: 21
Favorevoli: 4
Contrari: 17
Astenuti: 4 (Ferraris, Fiou, Frassy, Ottoz)
Il Consiglio non approva.
Presidente
- Pongo in votazione il sub-emendamento n. 3f
del gruppo "Arcobaleno", che recita:
Sub-emendamento
Dopo l'articolo 23 è inserito il seguente:
"Articolo 23quater"
(Interventi per l'acquisto di distributori di latte
crudo)
1. La Regione, al fine di attivare interventi volti alla
riduzione di rifiuti di cui all'articolo 2 della legge regionale 3
dicembre 2007 n. 31, sostiene gli Enti Locali per l'acquisto di
distributori automatici destinati al consumo di latte crudo alla
spina.
2. La spesa per l'attivazione degli interventi di cui al
comma 1 è determinata in euro 1.000.000 per l'anno 2008.
3. Al maggior onere, previsto al comma 2, si fa fronte
mediante la riduzione per pari importo dal capitolo
68175.".
Consiglieri presenti: 25
Votanti: 21
Favorevoli: 4
Contrari: 17
Astenuti: 4 (Ferraris, Fiou, Frassy, Ottoz)
Il Consiglio non approva.
Presidente
- Pongo in votazione il sub-emendamento n. 4f
del gruppo "Arcobaleno", che recita:
Sub-emendamento
Dopo l'articolo 23 è inserito il seguente:
"Art. 23sexies
(Last minute market)
1. La Regione, d'intesa con le associazioni di volontariato,
la grande distribuzione organizzata, il Consiglio permanente degli
enti locali e l'Azienda USL, promuove il "Last minute market" sul
territorio regionale per la distribuzione, a favore delle fasce di
popolazione più esposte al rischio di impoverimento, dei prodotti
non più commercializzabili dalla grande distribuzione.
2. La Giunta regionale, con deliberazione da adottare entro
90 giorni dalla data di entrata in vigore della presente legge,
definisce le modalità di attuazione di quanto previsto al comma 1,
anche attraverso l'istituzione di un tavolo di lavoro.
3. La spesa per la realizzazione delle finalità di cui al
comma 1 è determinata in euro 50.000 per l'anno 2008.
4. Al maggior onere, previsto al comma 2, si fa fronte
mediante la riduzione per pari importo dal capitolo
68175.".
Consiglieri presenti: 25
Votanti: 21
Favorevoli: 4
Contrari: 17
Astenuti: 4 (Ferraris, Fiou, Frassy, Ottoz)
Il Consiglio non approva.
Presidente
- Pongo in votazione il sub-emendamento n. 5f
del gruppo "Arcobaleno", che recita:
Sub-emendamento
Dopo l'articolo 23 è inserito il seguente:
"Articolo 23septies
(Prodotti sfusi)
1. La Regione promuove, d'intesa con la grande distribuzione
organizzata, tutte le iniziative rivolte alla commercializzazione
di prodotti sfusi e alla spina, nonché alla diffusione di sistemi
di imballaggio cauzionati a rendere e di utilizzatori industriali,
tra cui il deposito cauzionale, presso la ristorazione collettiva e
le catene di grande distribuzione.".
Consiglieri presenti: 25
Votanti: 21
Favorevoli: 4
Contrari: 17
Astenuti: 4 (Ferraris, Fiou, Frassy, Ottoz)
Il Consiglio non approva.
Presidente
- Pongo in votazione il sub-emendamento n. 6f
del gruppo "Arcobaleno", che recita:
Sub-emendamento
Dopo l'articolo 23 è inserito il seguente:
"Articolo 23octies
(Utilizzo di stoviglie monouso o riutilizzabili)
1. Al fine di disincentivare l'utilizzo di stoviglie monouso
per la somministrazione di alimenti e di bevande, è vietato, nelle
mense collettive situate nel territorio regionale e nelle
manifestazioni fieristiche di cui alla legge regionale 14 luglio
2000, n. 15 (Nuova disciplina delle manifestazioni fieristiche.
Abrogazione della legge regionale 16 febbraio 1995, n. 6),
utilizzare contenitori, stoviglie e posate monouso, ad eccezione di
quelli in materiale biodegradabile da avviare a
compostaggio.
2. Per favorire l'utilizzo di contenitori, stoviglie e posate
pluriuso, la Regione sostiene gli enti locali per l'acquisto di
lavastoviglie comprensive di un kit di stoviglie
riutilizzabili.
3. La spesa per l'attivazione degli interventi di cui al
comma 2 è determinata in euro 250.000 per l'anno 2008.
4. Al maggior onere, previsto al comma 2, si fa fronte
mediante la riduzione per pari importo dal capitolo
68175.".
Consiglieri presenti: 25
Votanti: 21
Favorevoli: 4
Contrari: 17
Astenuti: 4 (Ferraris, Fiou, Frassy, Ottoz)
Il Consiglio non approva.
Presidente
- Pongo in votazione il sub-emendamento n. 7f
del gruppo "Arcobaleno", che recita:
Sub-emendamento
Dopo l'articolo 23 è inserito il seguente:
"Art. 23novies
(Controllo e sanzioni)
1. Il controllo sull'applicazione dell'articolo 23octies è
affidato al Corpo forestale della Valle d'Aosta.
2. Il mancato rispetto delle disposizioni di cui all'articolo
23octies comporta l'applicazione della sanzione amministrativa del
pagamento di una somma di denaro da euro 250 a euro 2500.
3. Per l'applicazione delle sanzioni di cui al comma 2, si
osservano le disposizioni della legge 24 novembre 1981, n. 689
(Modifiche al sistema penale).
4. I proventi delle sanzioni amministrative di cui al comma 2
sono introitati al capitolo 7700 (Proventi pene pecuniarie per
contravvenzioni) dello stato di previsione dell'entrata del
bilancio della Regione.".
Consiglieri presenti: 25
Votanti: 21
Favorevoli: 4
Contrari: 17
Astenuti: 4 (Ferraris, Fiou, Frassy, Ottoz)
Il Consiglio non approva.
Presidente
- Pongo in votazione l'emendamento n. 1g del
gruppo "Arcobaleno", che recita:
Emendamento
Dopo l'articolo 23 è inserito il seguente:
"Articolo 23quinquies
(Modificazione all'articolo 10 della l.r. 31/2007)
1. Le lettere b) e c) dell'articolo 10 della l.r. 31/2007
sono sostituite dalle seguenti:
"b) 60 percento di raccolta differenziata, entro il 31
dicembre 2009;
c) 80 percento di raccolta differenziata, entro il 31
dicembre 2011."."
Consiglieri presenti: 25
Votanti: 21
Favorevoli: 4
Contrari: 17
Astenuti: 4 (Ferraris, Fiou, Frassy, Ottoz)
Il Consiglio non approva.
Presidente
- Pongo in votazione l'emendamento n. 2g del
gruppo "Arcobaleno", che recita:
Emendamento
Dopo l'articolo 23 è inserito il seguente:
"Articolo 23quinquies
(Modificazione all'articolo 10 della l.r. 31/2007)
1. Le lettere b) e c) dell'articolo 10 della l.r. 31/2007
sono sostituite dalle seguenti:
"b) 60 percento di raccolta differenziata, entro il 31
dicembre 2009;
c) 75 percento di raccolta differenziata, entro il 31
dicembre 2011."."
Consiglieri presenti: 25
Votanti: 21
Favorevoli: 4
Contrari: 17
Astenuti: 4 (Ferraris, Fiou, Frassy, Ottoz)
Il Consiglio non approva.
Presidente
- Pongo in votazione l'emendamento n. 3g del
gruppo "Arcobaleno", che recita:
Emendamento
Dopo l'articolo 23 è inserito il seguente:
"Articolo 23quinquies
(Modificazione all'articolo 10 della l.r. 31/2007)
1. Le lettere b) e c) dell'articolo 10 della l.r. 31/2007
sono sostituite dalle seguenti:
"b) 55 percento di raccolta differenziata, entro il 31
dicembre 2009;
c) 70 percento di raccolta differenziata, entro il 31
dicembre 2011."."
Consiglieri presenti: 25
Votanti: 21
Favorevoli: 4
Contrari: 17
Astenuti: 4 (Ferraris, Fiou, Frassy, Ottoz)
Il Consiglio non approva.
Presidente
- Pongo in votazione l'articolo 24:
Consiglieri presenti: 26
Votanti e favorevoli: 19
Astenuti: 7 (Ferraris, Fiou, Fontana Carmela, Frassy, Ottoz,
Squarzino Secondina, Venturella)
Il Consiglio approva.
Presidente
- All'articolo 25 ci sono gli emendamenti dal
n. 422 al n. 431 del "PD", si intendono ritirati? Gli emendamenti
sono ritirati.
Pongo in votazione l'articolo 25:
Consiglieri presenti: 29
Votanti e favorevoli: 26
Astenuti: 3 (Fiou, Frassy, Ottoz)
Il Consiglio approva.
Presidente
- La parola alla Consigliera Squarzino
Secondina.
Squarzino (Arc-VA)
- Tutti gli emendamenti che riguardano
l'articolo 26 sono ritirati.
Presidente
- All'articolo 26 non vi sono più emendamenti,
sono ritirati.
Pongo in votazione l'articolo 26:
Consiglieri presenti: 29
Votanti: 27
Favorevoli: 24
Contrari: 3
Astenuti: 2 (Ferraris, Fontana Carmela)
Il Consiglio approva.
Presidente
- C'è l'emendamento n. 3d del gruppo
"Arcobaleno" - che è uguale al n. 6d di tale gruppo - che inserisce
l'articolo 26bis; questi 2 emendamenti sono superati dal
sub-emendamento n. 1d, punto n. 2, presentato sempre dal gruppo in
questione. Sono decaduti?
Squarzino (Arc-VA)
- Che articolo è?
Presidente
- Introduce l'articolo 26bis ed è il
sub-emendamento n. 1d, punto n. 2, del gruppo "Arcobaleno".
Squarzino (Arc-VA)
- Lo avevamo già votato... questo è
ritirato.
Presidente
- Pongo in votazione l'articolo 27:
Consiglieri presenti: 29
Votanti e favorevoli: 22
Astenuti: 7 (Ferraris, Fiou, Fontana Carmela, Frassy, Ottoz,
Squarzino Secondina, Venturella)
Il Consiglio approva.
Presidente
- Adesso c'è un emendamento del Presidente
Caveri e dell'Assessore La Torre, che introduce l'articolo
27bis.
La parola al Presidente della Regione, Caveri.
Caveri (UV)
- Questo è un emendamento coerente con una
recente decisione della Giunta regionale di creare un gruppo di
lavoro per analizzare la legge che fu approvata dal Consiglio in
materia di alcol, zucchero e birra; sono emerse alcune
problematiche nella parte applicativa e, nelle more della soluzione
da parte di questo gruppo tecnico, si richiede l'approvazione di
tale emendamento.
Presidente
- Pongo in votazione l'emendamento del
Presidente Caveri e dell'Assessore La Torre, che recita:
Emendamento
Dopo l'articolo 27, è inserito il seguente:
"Articolo 27bis
(Sospensione della disciplina regionale in materia di generi
contingentati. Legge regionale 4 agosto 2006, n. 16)
1. A far data dall'entrata in vigore della presente legge e
sino al 31 dicembre 2008, l'efficacia della legge regionale 4
agosto 2006, n. 16 (Nuove disposizioni in materia di ripartizione,
assegnazione e immissione in consumo dei contingenti di alcool,
birra, zucchero e loro derivati in esenzione fiscale di cui alla
legge 3 agosto 1949, n. 623 (Concessione alla Valle d'Aosta
dell'esenzione fiscale per determinate merci e contingenti), è
sospesa.".
Consiglieri presenti: 29
Votanti e favorevoli: 21
Astenuti: 8 (Bortot, Ferraris, Fiou, Fontana Carmela, Frassy,
Ottoz, Squarzino Secondina, Venturella)
Il Consiglio approva.
Presidente
- Pongo in votazione l'articolo 28:
Consiglieri presenti: 29
Votanti e favorevoli: 21
Astenuti: 8 (Bortot, Ferraris, Fiou, Fontana Carmela, Frassy,
Ottoz, Squarzino Secondina, Venturella)
Il Consiglio approva.
Presidente
- All'articolo 29 vi è l'emendamento n. 1i del
gruppo "Arcobaleno" e gli emendamenti dal n. 432 al n. 434 del
"PD".
La parola alla Consigliera Squarzino Secondina.
Squarzino (Arc-VA)
- Ritiriamo.
Presidente
- Anche il "PD" ritira i suoi emendamenti?
Bene.
La parola al Consigliere Frassy.
Frassy (PdL)
- Penso che su questo articolo 29,
nonostante gli emendamenti che sono stati ritirati, sarebbe
opportuno fare un minimo di chiarimento, perché stiamo istituendo
in un assestamento di bilancio un museo, che non è cosa di poco
conto. Soprattutto quando è un museo dell'artigianato valdostano di
tradizione e quando lo istituisce in una regione che è ricca di
storia e di cultura, ma povera di sedi museali permanenti. Con un
paio di capoversi viene istituito nel Comune di Fénis il Museo
valdostano di tradizione (MAV), si dice che l'Ivat dovrà occuparsi
di questo museo attraverso il contributo regionale e immaginiamo
che l'entità del contributo regionale sia la spesa di cui al comma
4 dell'articolo 2 bis istituito dall'articolo 29; immaginiamo che
siano di conseguenza i 2.620.000 euro individuati nel triennio
2008-2010 la somma necessaria al funzionamento del museo, che
perciò questo sia l'onere nel triennio, che equivale a poco più di
800mila euro annui. Si fa poi riferimento ai proventi derivanti
dalle attività del MAV, ma vorremmo capire quali sono le attività,
perché probabilmente il MAV avrà un'attività di vendita dei
biglietti, ma scritto così... vorremmo capire che tipo di attività
sono state previste e, di conseguenza, che tipo di introiti sono
stati previsti. Ancora poi si fa riferimento ad erogazioni di enti
pubblici e privati e i privati sono la solita chimera: si mettono
sempre e non arrivano mai!
Quello che vorremmo capire è se il contributo regionale che qui
viene stanziato è esaustivo degli oneri necessari per far
funzionare questo museo, anche perché tale museo prevede del
personale che verrà inquadrato al di fuori dei ruoli pubblici e
seguirà i contratti collettivi nazionali di categoria, anche su
questo ci piacerebbe sapere qualcosa di più, anche perché
nell'ambito delle attività museali c'è una nota vicenda che
riguarda il precariato, ne parlavamo prima, rispetto alle tante
iniziative di mostre temporanee che vengono gestite
dall'Amministrazione regionale. Pur essendo in linea di principio
favorevoli all'istituzione di un museo dell'artigianato valdostano
di tradizione, perciò vorremmo capire anzitutto se i locali in cui
deve essere insediato il museo sono già definiti e quali sono; poi
avere un'idea di che tipo di locali siano rispetto agli spazi,
perché la valutazione di quello che può essere il peso di questo
museo è dato ovviamente dalle metrature che il museo occupa. Di
conseguenza la inviteremmo a dare qualche specificazione in più,
perché non è una norma da assestamento di bilancio. È una norma che
riteniamo importante non solo per il riflesso di questo
stanziamento, ma per la continuità di tale spesa per il riflesso
dal punto di vista culturale e dal punto di vista degli oneri
gestionali.
Presidente
- La parola all'Assessore alle attività
produttive e politiche del lavoro, La Torre.
La Torre (FA)
- Questo argomento è già stato trattato in
Commissione, forse lei in quella Commissione non c'è stato. È un
argomento che è stato attentamente approfondito con l'Ivat ed è una
richiesta che deriva proprio dall'Ivat quella di poter gestire in
autonomia anche l'operazione museale. Evidentemente il problema del
personale è un problema rilevante ed è proprio per questo che
bisogna tenerne conto. L'investimento dei 2,620 milioni è un
investimento triennale che riguarda tutto il funzionamento
dell'Ivat, al quale si aggiunge anche la gestione museale che
incide per una parte. Gli obiettivi del museo sono quelli che ha
enunciato lei, la gestione museale prevede tutta una serie di
iniziative, che sono comunque legate semplicemente a quello: non è
che si vanno ad immaginare particolari iniziative al di fuori. So
che la mia risposta lei non la troverà soddisfacente...
(interruzione del Consigliere Frassy, fuori
microfono)
... a Fénis, mi sfugge il nome, la casa, la "maison", come si
chiama? Il museo è già pronto, non è stato inaugurato ancora, ci
sono alcuni piccoli problemi nella realizzazione dei lavori di
ristrutturazione e verrà inaugurato presumibilmente nel mese di
ottobre...
Frassy
(fuori microfono)
- ... 100 metri, 10.000
metri...?
La Torre (FA)
- ... questi dati onestamente non li ho
dietro, glieli faccio avere, anche perché è una cosa che attiene
assolutamente all'Ivat, che gestisce in piena autonomia. Ci terrei
a precisare che non c'è la nostra influenza. La prossima settimana
le faccio avere tutti questi dati.
Presidente
- La parola al Consigliere Frassy.
Frassy (PdL)
- Ovviamente non siamo soddisfatti della sua
risposta, Assessore, anche se confidiamo sul fatto che sarà più
puntuale nel farci avere i dati, come da lei promesso adesso in
aula.
Evidenzio solo 2 cose in estrema sintesi: l'istituzione di un
museo è norma più complessa di quanto non sia un assestamento di
bilancio e il suo collega di Giunta, l'Assessore Viérin che di
musei ne gestisce insieme poi al suo collega di Giunta Isabellon,
che gestisce il Museo di scienze naturali... sono cose complesse
che sarebbe forse il caso di iniziare a valutare in una prospettiva
futura della prossima legislatura per le forze che avranno
responsabilità di governo... che non vi sia la frammentazione dei
musei, perché la gestione dei musei comporta una serie di percorsi
organizzativi, gestionali, di gestione dell'immagine, di
divulgazione che frammentati fra i vari Assessorati... prima o poi
ci sarà il Museo delle opere pubbliche, quelle mai compiute: il
"Cinema Splendor", la Torre dei Balivi, il Palaghiaccio di Ayas, il
trenino... penso che bisognerebbe coinvolgere nella gestione
museale a questo punto anche l'Assessore Cerise, perché avrebbe
buon gioco in quanto lui avrebbe la facilità di cristallizzare dei
cantieri che di fatto sono già cristallizzati come delle incompiute
e diventerebbero musei di sé stessi. Chiederei più attenzione e
serietà nello stanziare i soldi, perché i musei che partono così
rischiano spesso di essere dimenticati e di diventare dei magazzini
delle scope.
Presidente
- Pongo in votazione l'articolo 29:
Consiglieri presenti: 29
Votanti e favorevoli: 22
Astenuti: 7 (Bortot, Fontana Carmela, Frassy, Lattanzi, Ottoz,
Squarzino Secondina, Venturella)
Il Consiglio approva.
Presidente
- L'emendamento n. 1j del gruppo "Arcobaleno"
è stato ritirato e introduceva l'articolo 29bis, quando lei ha
detto che ritirava tutti gli emendamenti...? No, allora vi è
l'emendamento n. 1j del gruppo "Arcobaleno" che introduce
l'articolo 29 bis.
La parola al Consigliere Segretario Venturella.
Venturella (Arc-VA)
- Questo emendamento è direttamente
collegato con il disegno di legge che discuteremo martedì o
mercoledì sui siti minerari dismessi. Abbiamo individuato in
200mila euro la cifra necessaria a far sì che nasca un organismo
che cataloghi e documenti tutto... per la valorizzazione dei siti,
dato che abbiamo un museo di scienze naturali, perché non istituire
una competente sezione all'interno di quel museo che si occupi
della valorizzazione dei siti minerari dismessi? "È un carrozzone,
un ennesimo..." va bene, ma ne parleremo con il disegno di legge,
era per la relativa copertura finanziaria. Abbiamo un museo di
scienze naturali che funziona bene, le scienze naturali sono
scienze che si occupano della parte biotica e abiotica e quindi
anche di geologia, mineralogia, perché non potenziare il Museo di
scienze naturali?
Presidente
- Pongo in votazione l'emendamento n. 1j del
gruppo "Arcobaleno", che recita:
Emendamento
Dopo l'articolo 29 è inserito il seguente:
"Articolo 29bis"
(Museo di scienze naturali)
1. Il contributo per il funzionamento del Museo regionale di
Scienze naturali di Saint-Pierre è rideterminato per l'anno 2008 in
euro 200.000 (obiettivo programmatico 2.2.4.07 capitolo
68350).
2. Al maggior onere di euro 40.000, previsto al comma 1, si
fa fronte mediante la riduzione per pari importo dal capitolo
68175.".
Consiglieri presenti: 27
Votanti: 23
Favorevoli: 4
Contrari: 19
Astenuti: 4 (Ferraris, Frassy, Lattanzi, Ottoz)
Il Consiglio non approva.
Presidente
- All'articolo 30 ci sono gli emendamenti dal
n. 435 al n. 675 del "PD", sono ritirati? Grazie.
La parola al Consigliere Viérin Marco.
Viérin M. (SA)
- Solo per chiarezza, poi sull'aspetto
politico lo faremo in dichiarazione finale, per dire che il nostro
disegno di legge n. 45 è chiaro che è stato inserito... nei disegni
di legge ritirati, in accordo con tutti.... perché di "paro paro
contenuto" è stato trasportato nell'assestamento di bilancio e
quindi nel disegno di legge n. 212 che stiamo discutendo.
Presidente
- Pongo in votazione l'articolo 30:
Consiglieri presenti: 28
Votanti e favorevoli: 27
Astenuti: 1 (Ferraris)
Il Consiglio approva.
Presidente
- All'articolo 31 ci sono gli emendamenti n.
4, n. 2i e n. 3i del gruppo "Arcobaleno", quest'ultimo però
superato dall'emendamento n. 1 del Presidente Caveri che è
correlato.
La parola alla Consigliera Squarzino Secondina.
Squarzino (Arc-VA)
- Ritiro gli emendamenti relativi
all'articolo 31, nel senso che mi riconosco in quello del
Presidente Caveri.
Presidente
- Vi è l'emendamento n. 1 del Presidente
Caveri - in correlazione all'emendamento n. 3i del gruppo
"Arcobaleno" -, che recita:
Emendamento
Alla lettera b) del comma 2 dell'articolo 31, sono aggiunte,
in fine, le seguenti parole: ", tenuto conto delle specifiche
problematiche inerenti alla viabilità cittadina".
Pongo in votazione l'articolo 31 nel testo così emendato:
Articolo 31
(Interventi finalizzati alla realizzazione del Polo
universitario di Aosta)
1. In attuazione dell'Intesa di cui all'articolo 2 del
decreto legislativo 21 settembre 2000, n. 282 (Norme di attuazione
dello statuto speciale della regione Valle d'Aosta in materia di
potestà legislativa regionale inerente il finanziamento
dell'università e l'edilizia universitaria), la Giunta regionale è
autorizzata a promuovere, con il Ministero della Difesa e le altre
amministrazioni interessate, accordi finalizzati alla realizzazione
del Polo universitario di Aosta negli immobili della caserma
Testafochi.
2. Per le finalità di cui al comma 1, la Giunta regionale,
anche nelle more della definitiva acquisizione dei predetti
immobili, è autorizzata:
a) ad effettuare gli interventi di adeguamento e
ristrutturazione delle caserme Ramires e Battisti di Aosta e
dell'eliporto militare di Pollein, nonché a mettere a disposizione
dello Stato, per il tramite dell'Agenzia del demanio, quattro
alloggi di superficie unitaria non inferiore a 100 metri
quadrati;
b) a provvedere all'espletamento delle indagini preliminari e
alla redazione del piano urbanistico di dettaglio, relativi agli
interventi di realizzazione del Polo universitario di Aosta nella
caserma Testafochi, tenuto conto delle specifiche problematiche
inerenti alla viabilità cittadina.
3. Gli alloggi di cui al comma 2, lettera a), possono essere
realizzati dalla Regione nell'ambito dei lavori di adeguamento
delle caserme o ceduti a titolo gratuito allo Stato per il tramite
dell'Agenzia del demanio, individuandoli tra i beni appartenenti al
patrimonio immobiliare regionale o acquistati in favore dello Stato
per il tramite dell'Agenzia del demanio.
4. Per gli interventi di cui al comma 2, è approvata la spesa
complessiva di euro 27.900.000, in sei anni, di cui euro 2.900.000
nell'anno 2008 ed euro 1.000.000 nell'anno 2010 (obiettivo
programmatico 2.2.4.3., capitolo 35070 e obiettivo programmatico
2.2.1.05. - capitolo 51845 parz.).
5. Per l'applicazione del presente articolo, la Giunta
regionale è autorizzata ad apportare con propria deliberazione le
occorrenti variazioni di bilancio.
Consiglieri presenti, votanti e favorevoli: 29
Il Consiglio approva all'unanimità.
Presidente
- Pongo in votazione l'articolo 32:
Consiglieri presenti, votanti e favorevoli: 30
Il Consiglio approva all'unanimità.
Presidente
- All'articolo 33 vi è l'emendamento n. 4i del
gruppo "Arcobaleno"; vi sono gli emendamenti dal n. 676 al n. 680
del "PD"; vi sono gli emendamenti n. 2d e n. 7d del gruppo
"Arcobaleno", superati dal nuovo sub-emendamento n. 2d, primo
punto, di tale gruppo e gli emendamenti n. 5i e n. 6i, sempre del
gruppo "Arcobaleno", che introducono dei commi.
La parola alla Consigliera Squarzino Secondina.
Squarzino (Arc-VA)
- Ritiro tutti gli emendamenti eccetto
il n. 4i, perché mi sembra che questo debba essere accettato, nel
senso che formula in modo diverso la rubrica, era solo un errore,
nel senso che nell'articolo si fa riferimento alla legge n.
10/1996, mentre nella rubrica si fa riferimento alla legge n.
10/2006, è proprio un errore. Chiedo di mantenere solo
l'emendamento n. 4i...
Presidente
- ... visto che la correzione è formale,
possiamo mettere in votazione l'articolo 33 con questa correzione
formale, va bene? Il "PD" ha ritirato i suoi emendamenti.
Presidente
- Pongo in votazione l'articolo 33 con la
correzione formale indicata dalla collega Squarzino:
Articolo 33
(Associazione Forte di Bard. Legge regionale 17 maggio 1996,
n. 10)
1. L'autorizzazione di spesa per le finalità di cui
all'articolo 2, comma 3, della legge regionale 17 maggio 1996, n.
10 (Interventi per il recupero e la valorizzazione del forte e del
borgo medioevale di Bard), a favore dell'Associazione Forte di Bard
per la valorizzazione del turismo culturale del Forte di Bard è
rideterminata, per il triennio 2008/2010, in complessivi euro
9.950.000 di cui 3.650.000 per l'anno 2008 e annui 3.150.000 per
gli anni 2009 e 2010 (obiettivo programmatico 2.2.4.07 - capitoli
68356 e 68357).
Consiglieri presenti: 31
Votanti e favorevoli: 22
Astenuti: 9 (Bortot, Fiou, Fontana Carmela, Frassy, Lattanzi,
Ottoz, Sandri, Squarzino Secondina, Venturella)
Il Consiglio approva.
Presidente
- Pongo in votazione l'articolo 34:
Consiglieri presenti: 31
Votanti e favorevoli: 22
Astenuti: 9 (Bortot, Fiou, Fontana Carmela, Frassy, Lattanzi,
Ottoz, Sandri, Squarzino Secondina, Venturella)
Il Consiglio approva.
Presidente
- All'articolo 35 ci sono gli emendamenti n. 1
e n. 2 dell'Assessore Pastoret, n. 681 del "PD" e n. 7i del gruppo
"Arcobaleno". L'emendamento del "PD" viene ritirato.
La parola all'Assessore al turismo, sport, commercio e
trasporti, Pastoret.
Pastoret (UV)
- Ci si propone di fugare ogni dubbio
interpretativo in merito a questi 2 articoli che sono stati
inseriti qui e alla volontà di ammettere ad agevolazione non solo
le iniziative di investimento di alberghi, campeggi e affittacamere
che siano classificati o autorizzati al momento della presentazione
della domanda di agevolazione, ma anche quelle di alberghi,
campeggi e affittacamere che siano già stati classificati e
autorizzati - si aggiunge solo il termine "già" - e che per un
qualsiasi motivo abbiano cessato l'attività, e risultino quindi
privi di autorizzazione e di classificazione al momento della
presentazione della domanda e che però abbiano intenzione di
riavviarla attraverso la realizzazione di ampliamenti.
Sostanzialmente questi 2 articoli consentono di poter rendere
equiparati gli affittacamere alle strutture alberghiere per quanto
riguarda gli interventi di ristrutturazione, che nella precedente
lettura della legge n. 19 non erano possibili. Ovviamente questo
sempre all'interno dei parametri che sono fissati dalla legge n.
11/1996, che dice che le strutture di affittacamere non possono
avere più di 6 camere e 12 posti letto. Noi finanziavamo gli
interventi se si ristrutturava un vecchio edificio per poterli
realizzare, ma se uno realizzava 3 camere, poi non aveva la
possibilità di ammettere a beneficio di finanziamento le successive
3, mentre questo era possibile per le altre strutture. Facciamo un
intervento di perequazione e introduciamo con questo emendamento il
termine "già", perché chi volesse riavviare l'attività lo possa
fare.
Presidente
- L'emendamento n. 7i del gruppo "Arcobaleno"
viene ritirato. Do lettura, rispettivamente, degli emendamenti n. 1
e n. 2 presentati dall'Assessore Pastoret:
Emendamento
Al comma 1 dell'art. 35 (Interventi regionali a sostegno
delle attività turistico-ricettive e commerciali. Modificazioni
della legge regionale 4 settembre 2001, n. 19) del disegno di legge
regionale n. 212 le parole: "delle strutture alberghiere, dei
complessi ricettivi all'aperto classificati" sono sostituite dalle
seguenti: "delle strutture alberghiere e dei complessi ricettivi
all'aperto già classificati".
Emendamento
Al comma 2 dell'art. 35 (Interventi regionali a sostegno
delle attività turistico-ricettive e commerciali. Modificazioni
della legge regionale 4 settembre 2001, n. 19) del disegno di legge
regionale n. 212 dopo le parole: "complessi ricettivi all'aperto" è
inserita la seguente: "già".
Pongo in votazione l'articolo 35 nel testo così emendato:
Articolo 35
(Interventi regionali a sostegno delle attività
turistico-ricettive e commerciali. Modificazioni della legge
regionale 4 settembre 2001, n. 19)
1. La lettera a) del comma 1 dell'articolo 4 della legge
regionale 4 settembre 2001, n. 19 (Interventi regionali a sostegno
delle attività turistico-ricettive e commerciali), è sostituita
dalla seguente:
"a) realizzazione di nuove strutture alberghiere e complessi
ricettivi all'aperto, nonché realizzazione di ampliamenti delle
strutture alberghiere e dei complessi ricettivi all'aperto già
classificati ai sensi della normativa regionale vigente e delle
strutture per l'esercizio dell'attività di affittacamere già
autorizzate ai sensi della normativa regionale vigente;".
2. La lettera b) del comma 1 dell'articolo 4 della l.r.
19/2001 è sostituita dalla seguente:
"b) ristrutturazione, ammodernamento e riqualificazione di
strutture alberghiere e complessi ricettivi all'aperto già
classificati ai sensi della normativa regionale vigente e di
strutture per l'esercizio dell'attività di affittacamere già
autorizzate ai sensi della normativa regionale vigente, nonché
riorganizzazione dell'attività d'impresa;".
3. La Giunta regionale, sentite le commissioni consiliari
competenti, determina con propria deliberazione le misure massime
di contributo concedibile a favore delle iniziative di cui
all'articolo 4, comma 1, lettere a) e b), della l.r. 19/2001, come
modificate dai commi 1 e 2, concernenti l'attività di
affittacamere.
4. L'autorizzazione di spesa per le finalità della l.r.
19/2001 è rideterminata per l'anno 2008 in complessivi euro
11.120.000 (obiettivo programmatico 2.2.2.13. - capitoli 38370,
47850, 64960, 65230).
Consiglieri presenti: 29
Votanti e favorevoli: 26
Astenuti: 3 (Fiou, Frassy, Ottoz)
Il Consiglio approva.
Presidente
- Siamo all'emendamento n. 4d del gruppo
"Arcobaleno" - il quale introduce l'articolo 35bis -, superato dal
sub-emendamento n. 2d, secondo punto, sempre del gruppo in
questione.
La parola al Consigliere Bortot.
Bortot (Arc-VA)
- Non ripeto quello che ho detto prima,
credo che questo emendamento permetta la promozione del commercio
equo e solidale nella nostra Regione, potrebbe benissimo, dato che
non comporta oneri, essere accettato. Se non sarà così, ci penserà
qualcuno alla prossima legislatura.
Presidente
- Pongo in votazione il sub-emendamento n. 2d,
punto n. 2, del gruppo "Arcobaleno"; ne do lettura:
Sub-emendamento
Introdurre art. 35 bis:
"Art. 35 bis
(Disposizioni per la diffusione del commercio equo e
solidale)
1. La Regione, nel quadro delle politiche di sostegno alla
cooperazione, ai sensi della l.r. 17 aprile 2007, n. 6 (Nuove
disposizioni in materia di interventi regionali di cooperazione
allo sviluppo e di solidarietà internazionale), riconosce il valore
sociale e culturale del commercio equo e solidale, attribuendo allo
stesso una funzione rilevante nel promuovere l'incontro tra culture
diverse e sostenere una crescita socialmente sostenibile e
rispettosa dell'ecosistema e dei diritti e dei bisogni di tutti i
soggetti che sono parte dello scambio economico.
2. La Regione, per le finalità di cui al comma 1, promuove
iniziative culturali, di formazione, informazione ed educazione
volte a stimolare una riflessione sul consumo consapevole e
incentiva l'utilizzo dei prodotti del commercio equo e solidale,
anche promuovendo fiere periodiche degli stessi.
3. È istituito, presso la struttura regionale competente in
materia di commercio, l'Albo regionale delle organizzazioni del
commercio equo e solidale, a cui possono iscriversi Associazioni e
cooperative senza scopi di lucro operanti in Valle d'Aosta.
4. La Giunta regionale, con propria deliberazione da adottare
entro 90 giorni dall'entrata in vigore della presente legge,
stabilisce le ulteriori modalità di attuazione del presente
articolo.
5. L'onere di cui al presente articolo è determinato in annui
euro 20.000 a decorrere dall'anno 2008, a valere sul Cap. 22560
(Interventi regionali di cooperazione e solidarietà con i Paesi in
via di sviluppo) - obiettivo programmatico 2.1.6.03 (Partecipazione
ad altre iniziative) istituito ai sensi della l.r.
6/2007.".
Consiglieri presenti: 28
Votanti: 18
Favorevoli: 3
Contrari: 15
Astenuti: 10 (Comé, Fiou, Fontana Carmela, Frassy, Lanièce,
Ottoz, Sandri, Stacchetti, Viérin Adriana, Viérin Marco)
Il Consiglio non approva.
Presidente
- Pongo in votazione l'articolo 36:
Consiglieri presenti: 29
Votanti e favorevoli: 28
Astenuti: 1 (Fiou)
Il Consiglio approva.
Presidente
- All'articolo 37 c'è l' emendamento n. 10c
del gruppo "Arcobaleno", che recita:
Emendamento
Abrogare l'articolo 37.
Lo pongo in votazione:
Consiglieri presenti: 30
Votanti: 26
Favorevoli: 3
Contrari: 23
Astenuti: 4 (Fiou, Frassy, Lattanzi, Ottoz)
Il Consiglio non approva.
Presidente
- Pongo in votazione l'articolo 37:
Consiglieri presenti: 31
Votanti: 25
Favorevoli: 22
Contrari: 3
Astenuti: 6 (Fiou, Fontana Carmela, Frassy, Lattanzi, Ottoz,
Sandri)
Il Consiglio approva.
Presidente
- Adesso abbiamo 2 emendamenti che introducono
l'articolo 37bis: uno è l'emendamento del Presidente Caveri in
correlazione all'emendamento n. 5 della II Commissione e
all'emendamento n. 420 del "PD" e l'altro è l'emendamento n. 4 del
"PdL".
La parola al Presidente della Regione, Caveri.
Caveri (UV)
- Solo per chiarimento perché a quest'ora
cominciamo ad essere fusi... Qui c'è l'emendamento che riguarda gli
ultrasessantacinquenni e la gratuità e all'interno dello stesso
viene chiarita, come ha richiesto il "PdL", ancorché non in
servizio purché muniti di tessera di riconoscimento rilasciata
dall'amministrazione di appartenenza, anche al fine di incrementare
il livello di sicurezza degli altri utenti del servizio.
Presidente
- La parola al Consigliere Frassy.
Frassy (PdL)
- L'emendamento n. 4 sub 5 è ritirato,
perché è stato recepito.
Presidente
- Pongo in votazione l'emendamento del
Presidente Caveri che assorbe sia quello del "PD", sia quello del
"PdL"; ne do lettura:
Emendamento
L'emendamento n. 5 della II Commissione è sostituito dal
seguente:
"Dopo l'articolo 37, è inserito il seguente:
"Articolo 37bis
(Circolazione gratuita sui mezzi di trasporto pubblico.
Modificazioni alla legge regionale 1° settembre 1997, n.
29)
1. Alla lettera b) del comma 1 dell'articolo 24 della legge
regionale 1° settembre 1997, n. 29 (Norme in materia di servizi di
trasporto pubblico di linea), le parole: ", in divisa e per motivi
di servizio" sono sostituite dalle seguenti: ", ancorché non in
servizio, purché muniti di tessera di riconoscimento rilasciata
dall'amministrazione di appartenenza, anche al fine di incrementare
il livello di sicurezza degli altri utenti del servizio;".
2. La lettera f) del comma 4 dell'articolo 24 della l.r.
29/1997 è abrogata.
3. Dopo il comma 4 dell'articolo 24 della l.r. 29/1997, è
inserito il seguente:
"4bis. Le persone, a partire dall'età di sessantacinque anni
compiuti, hanno diritto alla libera circolazione sui mezzi di
trasporto pubblico.".
4. L'onere derivante dall'applicazione dei commi 2 e 3 è
determinato complessivamente, per l'anno 2008, in euro 40.000
(obiettivo programmatico 2.2.2.14 - capitolo 67775).".
Conseguentemente, in sede di coordinamento formale, andranno
apportate le seguenti modificazioni:
Al comma 1 dell'articolo 28, le parole: "euro 2.560.000" sono
sostituite dalle seguenti: " euro 2.520.000".
L'allegato F è così modificato:
"a) l'importo dello stanziamento di competenza e di cassa del
capitolo 67372 è ridotto di 40.000 euro;
b) dopo il capitolo 67680, è inserito il seguente:
"cap. 67775 (Spese per la gratuità del servizio di trasporto
pubblico di linea per gli ultra sessantacinquenni): competenza e
cassa euro 40.000".".
Consiglieri presenti, votanti e favorevoli: 30
Il Consiglio approva all'unanimità.
Presidente
- La parola alla Consigliera Squarzino
Secondina.
Squarzino (Arc-VA)
- Ritiro 4 emendamenti che riguardano
l'allegato C, di cui si parla nell'articolo 38, perché fa
riferimento ad esso l'allegato C... comunque li ritiro adesso: sono
gli emendamenti n. 9a, n. 10a, n. 11a e n. 12a.
Presidente
- Pongo in votazione l'articolo 38:
Consiglieri presenti: 29
Votanti: 25
Favorevoli: 22
Contrari: 3
Astenuti: 4 (Fiou, Frassy, Lattanzi, Ottoz)
Il Consiglio approva.
Presidente
- Pongo in votazione l'articolo 39:
Consiglieri presenti: 31
Votanti e favorevoli: 22
Astenuti: 9 (Bortot, Fiou, Fontana Carmela, Frassy, Lattanzi,
Ottoz, Sandri, Squarzino Secondina, Venturella)
Il Consiglio approva.
Presidente
- Pongo in votazione l'articolo 40:
Consiglieri presenti: 31
Votanti e favorevoli: 22
Astenuti: 9 (Bortot, Fiou, Fontana Carmela, Frassy, Lattanzi,
Ottoz, Sandri, Squarzino Secondina, Venturella)
Il Consiglio approva.
Presidente
- Pongo in votazione l'articolo 41:
Consiglieri presenti: 31
Votanti e favorevoli: 22
Astenuti: 9 (Bortot, Fiou, Fontana Carmela, Frassy, Lattanzi,
Ottoz, Sandri, Squarzino Secondina, Venturella)
Il Consiglio approva.
Presidente
- Pongo in votazione l'articolo 42:
Consiglieri presenti: 31
Votanti e favorevoli: 22
Astenuti: 9 (Bortot, Fiou, Fontana Carmela, Frassy, Lattanzi,
Ottoz, Sandri, Squarzino Secondina, Venturella)
Il Consiglio approva.
Presidente
- Pongo in votazione l'articolo 43:
Consiglieri presenti: 31
Votanti e favorevoli: 22
Astenuti: 9 (Bortot, Fiou, Fontana Carmela, Frassy, Lattanzi,
Ottoz, Sandri, Squarzino Secondina, Venturella)
Il Consiglio approva.
Presidente
- Pongo in votazione l'articolo 44:
Consiglieri presenti: 31
Votanti e favorevoli: 22
Astenuti: 9 (Bortot, Fiou, Fontana Carmela, Frassy, Lattanzi,
Ottoz, Sandri, Squarzino Secondina, Venturella)
Il Consiglio approva.
Presidente
- Pongo in votazione l'articolo 45:
Consiglieri presenti: 30
Votanti: 24
Favorevoli: 21
Contrari: 3
Astenuti: 6 (Fiou, Fontana Carmela, Frassy, Lattanzi, Ottoz,
Sandri)
Il Consiglio approva.
Presidente
- Pongo in votazione l'articolo 46:
Consiglieri presenti: 31
Votanti e favorevoli: 22
Astenuti: 9 (Bortot, Fiou, Fontana Carmela, Frassy, Lattanzi,
Ottoz, Sandri, Squarzino Secondina, Venturella)
Il Consiglio approva.
Presidente
- La parola al Consigliere Ottoz sull'articolo
47.
Ottoz (PdL)
- Solo per una lettura puntuale dell'articolo
47, comma 3, riguardante le tasse automobilistiche, se abbiamo
capito correttamente, significa che la Regione ogni anno per l'anno
successivo può rideterminare dal + 10% al - 10% la tassa di
proprietà rispetto alla tariffa nazionale. È così? Che era il
vecchio problema, che il collega Rini ricorda molto bene, che non
potevamo... e il + 10 o - 10 è un limite posto dalla norma
nazionale che dava questa facoltà alle altre Province e non...
siccome non c'era...
(interruzione dell'Assessore Marguerettaz, fuori
microfono)
... perché c'era il problema dell'APF e del... ho capito.
Grazie.
Presidente
- Pongo in votazione l'articolo 47:
Consiglieri presenti: 31
Votanti e favorevoli: 24
Astenuti: 7 (Bortot, Ferraris, Fiou, Fontana Carmela, Sandri,
Squarzino Secondina, Venturella)
Il Consiglio approva.
Presidente
- Pongo in votazione l'articolo 48:
Consiglieri presenti: 31
Votanti e favorevoli: 24
Astenuti: 7 (Bortot, Ferraris, Fiou, Fontana Carmela, Sandri,
Squarzino Secondina, Venturella)
Il Consiglio approva.
Presidente
- Pongo in votazione l'articolo 49:
Consiglieri presenti: 31
Votanti e favorevoli: 24
Astenuti: 7 (Bortot, Ferraris, Fiou, Fontana Carmela, Sandri,
Squarzino Secondina, Venturella)
Il Consiglio approva.
Presidente
- Pongo in votazione l'articolo 50:
Consiglieri presenti: 31
Votanti e favorevoli: 24
Astenuti: 7 (Bortot, Ferraris, Fiou, Fontana Carmela, Sandri,
Squarzino Secondina, Venturella)
Il Consiglio approva.
Presidente
- Pongo in votazione l'articolo 51:
Consiglieri presenti: 31
Votanti e favorevoli: 24
Astenuti: 7 (Bortot, Ferraris, Fiou, Fontana Carmela, Sandri,
Squarzino Secondina, Venturella)
Il Consiglio approva.
Presidente
- Pongo in votazione l'articolo 52:
Consiglieri presenti: 31
Votanti e favorevoli: 24
Astenuti: 7 (Bortot, Ferraris, Fiou, Fontana Carmela, Sandri,
Squarzino Secondina, Venturella)
Il Consiglio approva.
Presidente
- Pongo in votazione l'articolo 53:
Consiglieri presenti: 31
Votanti e favorevoli: 24
Astenuti: 7 (Bortot, Ferraris, Fiou, Fontana Carmela, Sandri,
Squarzino Secondina, Venturella)
Il Consiglio approva.
Presidente
- Pongo in votazione l'articolo 54:
Consiglieri presenti: 31
Votanti e favorevoli: 24
Astenuti: 7 (Bortot, Ferraris, Fiou, Fontana Carmela, Sandri,
Squarzino Secondina, Venturella)
Il Consiglio approva.
Presidente
- Pongo in votazione l'articolo 55:
Consiglieri presenti: 31
Votanti e favorevoli: 24
Astenuti: 7 (Bortot, Ferraris, Fiou, Fontana Carmela, Sandri,
Squarzino Secondina, Venturella)
Il Consiglio approva.
Presidente
- Pongo in votazione l'articolo 56:
Consiglieri presenti: 31
Votanti e favorevoli: 24
Astenuti: 7 (Bortot, Ferraris, Fiou, Fontana Carmela, Sandri,
Squarzino Secondina, Venturella)
Il Consiglio approva.
Presidente
- Pongo in votazione l'articolo 57:
Consiglieri presenti: 30
Votanti e favorevoli: 20
Astenuti: 10 (Bortot, Ferraris, Fiou, Fontana Carmela, Frassy,
Lattanzi, Ottoz, Sandri, Squarzino Secondina, Venturella)
Il Consiglio approva.
Presidente
- Pongo in votazione l'articolo 58:
Consiglieri presenti: 30
Votanti e favorevoli: 20
Astenuti: 10 (Bortot, Ferraris, Fiou, Fontana Carmela, Frassy,
Lattanzi, Ottoz, Sandri, Squarzino Secondina, Venturella)
Il Consiglio approva.
Presidente
- Pongo in votazione l'articolo 59:
Consiglieri presenti: 30
Votanti e favorevoli: 20
Astenuti: 10 (Bortot, Ferraris, Fiou, Fontana Carmela, Frassy,
Lattanzi, Ottoz, Sandri, Squarzino Secondina, Venturella)
Il Consiglio approva.
Presidente
- Pongo in votazione l'allegato A:
Consiglieri presenti: 30
Votanti e favorevoli: 20
Astenuti: 10 (Bortot, Ferraris, Fiou, Fontana Carmela, Frassy,
Lattanzi, Ottoz, Sandri, Squarzino Secondina, Venturella)
Il Consiglio approva.
Presidente
- Pongo in votazione l'allegato B:
Consiglieri presenti: 30
Votanti e favorevoli: 20
Astenuti: 10 (Bortot, Ferraris, Fiou, Fontana Carmela, Frassy,
Lattanzi, Ottoz, Sandri, Squarzino Secondina, Venturella)
Il Consiglio approva.
Presidente
- Pongo in votazione l'allegato C:
Consiglieri presenti: 30
Votanti e favorevoli: 20
Astenuti: 10 (Bortot, Ferraris, Fiou, Fontana Carmela, Frassy,
Lattanzi, Ottoz, Sandri, Squarzino Secondina, Venturella)
Il Consiglio approva.
Presidente
- Pongo in votazione l'allegato D:
Consiglieri presenti: 30
Votanti e favorevoli: 20
Astenuti: 10 (Bortot, Ferraris, Fiou, Fontana Carmela, Frassy,
Lattanzi, Ottoz, Sandri, Squarzino Secondina, Venturella)
Il Consiglio approva.
Presidente
- Pongo in votazione l'allegato E:
Consiglieri presenti: 30
Votanti e favorevoli: 20
Astenuti: 10 (Bortot, Ferraris, Fiou, Fontana Carmela, Frassy,
Lattanzi, Ottoz, Sandri, Squarzino Secondina, Venturella)
Il Consiglio approva.
Presidente
- Pongo in votazione l'allegato F:
Consiglieri presenti: 30
Votanti e favorevoli: 20
Astenuti: 10 (Bortot, Ferraris, Fiou, Fontana Carmela, Frassy,
Lattanzi, Ottoz, Sandri, Squarzino Secondina, Venturella)
Il Consiglio approva.
Presidente
- Pongo in votazione l'allegato G:
Consiglieri presenti: 30
Votanti e favorevoli: 20
Astenuti: 10 (Bortot, Ferraris, Fiou, Fontana Carmela, Frassy,
Lattanzi, Ottoz, Sandri, Squarzino Secondina, Venturella)
Il Consiglio approva.
Presidente
- Pongo in votazione il disegno di legge nel
suo complesso:
Consiglieri presenti: 32
Votanti: 25
Favorevoli: 22
Contrari: 3
Astenuti: 7 (Ferraris, Fiou, Fontana Carmela, Frassy, Lattanzi,
Ottoz, Sandri)
Il Consiglio approva.
