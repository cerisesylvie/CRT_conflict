Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 259 del 11 novembre 1993 - Resoconto
OGGETTO N. 259/X - Pericolosità dell'accesso stradale alla
frazione Derby in Comune di La Salle. (Interpellanza)
Interpellanza - Sentite le lamentele della popolazione della
frazione Derby del Comune di La Salle per i continui incidenti
stradali che acca­dono sulla S.S.26 all'altezza dell'incrocio per
la frazione stessa con conseguenze gravi ai mezzi ed alle
persone;
i sottoscritti consiglieri regionali
Interpellano
l'Assessore competente per conoscere:
1) quali iniziative intende assumere o ha assunto per impegnare
l'ANAS a voler sistemare in modo adeguato l'accesso alla fra­zione
di Derby onde scongiurare l'eventualità di ulteriori
inci­denti.
F.to: Rini - Lanièce.
Presidente -
Ha chiesto la parola il Consigliere
Rini.
Rini (DC) -
Abbiamo portato all'attenzione
dell'Assessore competente il grave problema dell'accesso alla
frazione Derby di La Salle, in località Villaret, sollecitati da
diversi abitanti della frazione stessa.
L'incrocio per l'accesso alla frazione e alla statale 26 è
estre­mamente pericoloso, trovandosi su un burrone e tenendo conto
che la statale è particolarmente stretta in quel punto.
Preciso che l'Amministrazione comunale di La Salle in data 25
agosto 1992 ha trasmesso all'ANAS gli elaborati progettuali per la
sistemazione dell'incrocio. Il 18 ottobre di questo anno, dopo 14
mesi di attesa senza aver ricevuto nessun riscontro da parte
dell'ANAS, ha nuovamente sollecitato l'ente per avere una
ri­sposta, onde ovviare alla pericolosità dell'incrocio in cui sono
già avvenuti diversi incidenti con gravi danni ai mezzi e alle
persone, di cui anche un incidente mortale.
Gli stessi amministratori comunali di La Salle sono stupiti del
comportamento dell'ANAS e sono intenzionati a trasmettere tutta la
documentazione alla Pretura, al fine di cautelarsi e di sollevarsi
da ogni responsabilità, in caso di eventuali incidenti che
potrebbero ancora verificarsi all'incrocio stesso.
Vorremmo sapere se l'Amministrazione regionale è al corrente
della situazione e se ha assunto o intende assumere delle
ini­ziative per impegnare l'ANAS a voler sistemare in modo
ade­guato l'accesso, onde scongiurare l'eventualità di ulteriori
inci­denti.
Presidente -
Ha chiesto la parola l'Assessore dei
lavori pubblici, Ferrero.
Ferrero (Ass.tec.) -
Concordo sui rilievi
formulati, sottolineo che la pericolosità dell'accesso stradale
alla frazione Derby esiste da quando c'è l'incrocio. L'Assessorato
provvederà a sollecitare già venerdì prossimo all'ANAS, che è
competente per l'intervento, la siste­mazione dell'innesto.
Presidente -
Ha chiesto la parola il Consigliere
Rini.
Rini (DC) -
Ringrazio l'Assessore per la risposta
che mi ha dato e mi augu­ro che possa in breve tempo dare una
risposta concreta alla po­polazione della frazione di Derby, che si
trova costretta a transitare in quel pericoloso tratto di strada,
mettendo a repen­taglio la propria vita.
Spero di non dover ritornare sull'argomento e invito l'Assessore
a seguire il problema con estrema attenzione.
