Classificazione
EDILIZIA
Edilizia residenziale


Resoconto integrale del dibattito dell'aula
Oggetto del Consiglio n. 508 del 23 febbraio 1994 - Resoconto
OGGETTO N. 508/X - Individuazione di alloggi nel Comune di
Doues, realiz­zati con fondi Gescal, non utilizzabili per i fini
dell'edi­lizia residenziale pubblica, ai sensi dell'articolo 1,
com­ma terzo, della legge regionale 6 marzo 1987, n. 15.
Deliberazione - Il Consiglio
Vista la legge regionale 6 marzo 1987, n. 15, recante
disposi­zioni in materia di assegnazione, determinazione dei canoni
e gestione degli alloggi di edilizia residenziale pubblica;
Visto in particolare il comma terzo dell'articolo 1 della legge
precitata, il quale stabilisce che l'individuazione degli alloggi
di cui alla lettera d) del precedente secondo comma (alloggi che
non siano utilizzati o utilizzabili per i fini propri dell'edilizia
residenziale pubblica per le modalità di acquisizione o per la
destinazione funzionale o per le caratteristiche dell'utenza, o per
particolari caratteri di pregio storico o artistico) è effettuata
su richiesta dell'Ente pubblico proprietario o gestore, con
deli­berazione del Consiglio regionale;
Vista la richiesta in data 4 ottobre 1993 del Sindaco del
Comu­ne di Doues, diretta ad ottenere, ai sensi della normativa
so­pracitata, il cambiamento d'uso per quattro alloggi siti in quel
Comune, realizzati con fondi GESCAL, da destinare, per qua­nto
concerne tre alloggi, a centro diurno-notturno per anziani, e il
quarto alloggio per la sistemazione di un nucleo familiare di
extracomunitari in emergenza abitativa;
Visto il parere favorevole espresso dalla Commissione per
l'Edilizia Residenziale, come risulta dalla nota dell'Assessorato
regionale dei Lavori Pubblici, prot. n. 9620/5LL.PP., in data 30
dicembre 1993;
Visto il parere favorevole rilasciato dal Capo di Gabinetto, ai
sensi del combinato disposto dell'articolo 72 della legge
regio­nale n. 3/1956 e successive modificazioni, e dell'articolo 21
della legge regionale n. 18/1980 e successive modificazioni, in
ordine alla legittimità della presente deliberazione;
Richiamata la legge regionale 6 marzo 1987, n. 15;
delibera
1) di individuare, ai sensi del 3° comma dell'articolo 1 della
leg­ge regionale 6 marzo 1987, n. 15, le quattro unità abitative
realizzate con fondi GESCAL dall'Amministrazione Comunale di Doues
e site sul piazzale del Capoluogo comunale;
2) di dare atto che le suddette unità abitative, in forza del
cambiamento d'uso stabilito dal precedente punto 1), saranno
escluse dalla disciplina prevista dalla legge regionale 6 marzo
1987, n. 15;
3) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nella categorie indicate nell'articolo 1 del
decreto legislativo 13 febbraio 1993, n. 40 co­me corretto dal
successivo 10 novembre 1993, n. 479 e di darne esecuzione.
Presidente -
Ha chiesto la parola il Consigliere
Parisi.
Parisi (VAP) -
Non ho capito bene cosa è successo
con questa delibera. Mi pare di capire che nel Comune di Doues ci
sono sei alloggi, costruiti con finanziamento Gescal, che per vari
motivi (non ho capito quali) vengono trasformati per altri usi.
Tenuto conto della situazione alloggiativa che esiste non solo
ad Aosta, ma negli altri comuni, mi sembra abbastanza strano che si
vada a trasformare questi alloggi per altri usi quando esiste
questa situazione.
Mi piacerebbe sapere perché si è arri­vati a ciò, e se il Comune
ha provveduto in altri tempi, o di re­cente, a pubblicizzare la
cosa per verificare se nel territorio (non del Comune di Doues,
evidentemente) del Comune di Ao­sta o comunque a livello regionale
ci fossero degli utenti che fossero interessati ad andare ad
occupare questi alloggi. Perché il motivo per questa
trasformazione, da quel che ho capito, è le­gato al fatto che non
vi sono stati utenti interessati ad occupare questi alloggi.
Mi piacerebbe sapere se ciò è avvenuto o meno.
Presidente -
Ha chiesto la parola il Presidente
della Giunta, Viérin Dino.
Viérin D. (UV) -
Le Syndic de la commune de Doues,
par un courrier adressé à l'Administration début novembre, a
demandé le changement d'affectation de ces appartements, compte
tenu des raisons suivantes.
Depuis plusieurs années on utilise déjà ces appartements pour
les nécessités de la maison d'accueil, qui doit insérer des
personnes âgées de la commune de Doues ou d'autres communes de la
Région et, faute de disponibilité au sein de sa structure, il
recourait déjà à ces appartements.
Par ailleurs il y avait la nécessité de pourvoir aux exigences
d'une famille d'extra-communautaires, une famille de 7 personnes et
à cet égard la commune de Doues, aux termes des dispositions en
vigueur, a sollicité à l'Administration régionale l'autorisation
d'utiliser à cet effet lesdits appartements.
Cette commune a signalé dans sa requête qu'à l'intérieur de
Doues
"non ci sono nuclei familiari necessitanti di beneficiari
di detti alloggi".
Donc il y a eu également cette vérification
quant aux nécessités de disposer de logements à l'intérieur de la
commune. C'est pour ces raisons que le Gouvernement propose au
Conseil d'accueillir cette requête de la municipalité de Doues.
Presidente -
Ha chiesto la parola il Consigliere
Parisi.
Parisi (VAP) -
Non vorrei adesso passare per un
provocatore. É chiaro che avevo letto che la motivazione era quella
del fatto che questi alloggi erano destinati già alla microcomunità
o comunque agli anziani del Comune, ed un altro alloggio serviva
per essere destinato ad una famiglia di extracomunitari; la cosa
che mi sembrava strana era che il Comune non avesse fatto un
comu­nicato nel quale faceva presente che nello stesso comune vi
erano questi alloggi, di fronte ad una situazione alloggiativa
abbastanza grave.
É chiaro però che se il Comune ha ritenuto che questa fosse la
soluzione migliore per una struttura fino adesso sfruttata in
maniera inadeguata, prendiamo atto di questa decisione.
Però mi interessava sapere se era stato fatto un accertamento
per verificare se qualche nucleo familiare, che si trovasse in
emer­genza abitativa, fosse interessato ad andare ad occupare
quegli alloggi.
Presidente -
Pongo in votazione la delibera in
oggetto.
Presenti: 24
Votanti e favorevoli: 23
Astenuti: 1 (Parisi)
Il Consiglio approva
