Classificazione
CONSIGLIO REGIONALE
Attività consiliare d'aula


Resoconto integrale del dibattito dell'aula
Oggetto del Consiglio n. 856 del 27 luglio 1994 - Resoconto
OGGETTO N. 856/X - Ratifica di deliberazioni adottate dalla
Giunta regionale in via d'urgenza.
Oggetto n. 5746 in data 15 luglio 1994:
Approvazione dello schema di convenzione relativo
all'insediamento in immobile di proprietà regionale sito in Pollein
dall'Impresa Valcaps S.r.l.
Presidente
- Ha chiesto la parola il Consigliere
Collé.
Collé (PpVA) -
Per chiedere all'Assessore alcuni
chiarimenti: intanto, se gli risultava che su parte delle aree
interessate dovrebbe passare la nuova strada di accesso
all'Autoporto e se questo implica qualcosa per lo stabilimento; se
per quanto riguarda il custode attuale che vive in questi locali si
è comunque pensato a salvaguardare la sua situazione; se fosse
possibile, ai punti 2 e 4, inserire il divieto di vendere per un
certo periodo di tempo, onde evitare anche speculazioni.
Presidente -
Ha chiesto la parola l'Assessore
all'industria, comrnercio e artigianato, Mafrica.
Mafrica (GV-PDS-SV) -
Da quello che mi risulta,
non dovrebbero esserci interferenze fra le richieste del Comune di
Pollein e il fatto di concedere in affitto questo fabbricato.
Credo che la piantina abbia già tenuto conto delle esigenze,
comunque l'area a disposizione ha spazi sufficienti e, in
precedenti occasioni, si era verificato che la razionalizzazione
delle strade non interferiva in alcun modo con l'attività
produttiva.
Sulla seconda domanda, sembra esserci una disponibilità
dell'azienda a riassumere il custode della precedente attività
industriale, però non possiamo imporre nulla.
Per quanto riguarda invece la possibilità di acquisto da parte
dei privati, questa è una formula che viene contenuta in tutte le
convenzioni e sono casi molto rari quelli in cui si ha un seguito.
Comunque non è obbligatoria, è una possibilità su cui poi deve
esserci una successiva istruttoria e un successivo accordo.
Presidente -
Pongo in votazione la ratifica della
deliberazione in oggetto.
Presenti, votanti e favorevoli: 24
Il Consiglio approva all'unanimità
Oggetto n. 5816 in data 15 luglio 1994:
Costituzione di un diritto di superficie trentennale gratuito a
favore della società Magnesium Products of Italy - ­M.P.I. S.r.l. a
carico di un'area di proprietà regionale sita in Comune di
Verrès.
Presidente -
Ha chiesto la parola il Consigliere
Lanièce.
Lanièce (GA) -
Volevo chiedere all'Assessore delle
delucidazioni in merito alla installazione di questa società. A
quanto mi risulta, questa società dovrebbe costituirsi il prossimo
anno e comporterebbe l'assunzione di circa 100 operai e di trenta
impiegati. Volevo sapere se questo corrisponde a verità e se è
stata fatta un'analisi sulla validità di questa società.
Presidente -
Ha chiesto la parola l'Assessore
all'industria, commercio e artigianato, Mafrica.
Mafrica (GV-PDS-SV) -
Il diritto di superficie
attualmente viene concesso alla società che ha questo nome, perché
sono in fase di elaborazione procedure complesse per la
costituzione della società vera e propria, che poi avrà la
responsabilità industriale, in quanto per il momento è il gruppo
FIAT che, essendo in Italia, ha avuto la possibilità di fare in
fretta.
La società finale, invece, sarà al 70 percento della società
canadese Meridian e al 30 percento della società del gruppo Fiat.
La società Meridian è una società che ha i brevetti per la
costruzione dei sedili al magnesio, ed è anche collegata con
società venditrici della materia prima, quindi ha una presenza
importante in questo settore e quasi una possibilità di monopolio,
che la rende fortemente concorrenziale.
Questo tipo di sedili al magnesio negli USA in pratica hanno già
occupato il 50 percento della produzione, in quanto le automobili
hanno la necessità di essere rese più leggere per ragioni collegate
all'inquinamento.
L'ipotesi è quella di partire entro il 1996 e già il 12
settembre di quest'anno, se verranno rispettati i tempi, dovrebbe
essere posata la prima pietra della costruzione dello stabilimento.
Gli addetti previsti sono 140 e c'è anche l'impegno da parte della
società a raggiungere i 200. La soluzione trovata è quella di dare
il diritto di superficie e poi far costruire direttamente
attraverso un
leasing
il capannone industriale da parte
della società, per superare i tempi lunghi per la costruzione da
parte regionale degli stabilimenti industriali. In questo senso,
rimarranno poi a carico della Regione invece le opere di
collegamento viario, le opere di riorganizzazione urbanistica. É
un'attività che promette molto bene, perché guarda al futuro
sviluppo di questo settore e quindi ci auguriamo che possa dare una
risposta valida alle necessità di occupazione della zona di
Verrès.
Presidente -
Pongo in votazione la ratifica della
deliberazione in oggetto.
Presenti, votanti e favorevoli: 25
Il Consiglio approva all'unanimità
