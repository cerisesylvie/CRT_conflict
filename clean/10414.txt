Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1407 del 26 settembre 1990 - Resoconto
OGGETTO N. 1407/IX - Comunicazioni del Presidente della
Giunta.
Presidente - Ha chiesto di parlare il Presidente della Giunta,
ne ha facoltà.
Bondaz (DC)
- Signor Presidente, signori Consiglieri, mi
associo anzitutto alle parole di cordoglio pronunciate dal
Presidente del Consiglio per la scomparsa dell’On.
Giancarlo Pajetta, membro della direzione del partito comunista,
deputato del Parlamento italiano dal 1946 e già parlamentare
europeo.
Con la scomparsa di Pajetta l’Italia perde uno
dei protagonisti di questi ultimi quaranta anni di vita
democratica, un combattente sincero e leale per la democrazia, per
la libertà e per l’autonomia, un antifascista
coraggioso che ha saputo sopportare anni di carcere per la difesa
delle proprie idee e della democrazia.
?-
Intendo ricordare in modo particolare la figura di Cosimo
Zappelli, guida alpina di grande valore, scomparso in un tragico
incidente in montagna, e la guida Ubaldo Rey della cui amicizia mi
onoravo.
?-
Profonda impressione ha pure destato la notizia degli incidenti
mortali accorsi ad alcuni lavoratori della società RAV, impiegati
nella realizzazione dell’autostrada. Oltre al
cordoglio, che deve pur sempre esserci, ritengo doveroso assicurare
l’intervento della Regione affinchè nei cantieri di
lavoro siano posti in essere tutti gli interventi necessari onde
evitare i gravi episodi testè ricordati.
La Giunta provvederà nei prossimi giorni a nominare un tecnico
particolarmente esperto in materia, in modo che ci faccia avere una
relazione specifica, cantiere per cantiere, relazione di cui darò
notizia al Presidente del Consiglio perchè venga poi trasmessa a
tutti i Consiglieri regionali. Senza ledere evidentemente le
competenze della società RAV e dell’ANAS, ritengo
che l’Amministrazione regionale abbia il dovere di
fare una sua indagine, chiamiamola amministrativa, per individuare
quelle che sono le eventuali carenze che ci possono essere.
?-
Il 21 luglio Sua Santità Giovanni Paolo II ha lasciato la Valle
d’Aosta dopo un breve soggiorno. In occasione del
commiato ho avuto modo di ringraziare il Papa per aver scelto per
il secondo anno consecutivo la Valle d’Aosta come
terra di riposo e gli ho rinnovato l’invito a voler
tornare fra noi anche per l’anno prossimo, perchè la
sua presenza è stata motivo di gioia profonda per tutta la comunità
valdostana.
?-
Il 19 luglio ha avuto luogo a Courmayeur la cerimonia
rievocativa del venticinquesimo anniversario
dell’apertura al traffico del tunnel del Monte
Bianco, alla presenza dei Presidenti della Repubblica italiana
Cossiga e della Repubblica francese Mitterrand. Nel corso della
cerimonia i due capi di stato hanno avuto modo di ricordare la
storica data dell’apertura del traforo che ha
segnato un passo in avanti nel processo di integrazione
europea.
?-
Credo che la cosa più importante che il Presidente della Giunta
possa comunicare in questo momento al Consiglio riguarda quelli che
saranno definiti i rapporti stato- regione.
Nel corso del mese di settembre ho avuto modo di partecipare ad
incontri a livello governativo per discutere la posizione delle
regioni nei confronti della elaboranda legge finanziaria per il
1991.
In data 11 settembre ho incontrato, unitamente agli altri
rappresentanti delle regioni, il Ministro degli affari regionali
Maccanico in ordine alle problematiche relative
all’applicazione della legge recante
"Norme in
materia di autonomia impositiva delle regioni a statuto ordinario e
disposizioni concernenti i rapporti finanziari
stato-regione"
.
Sempre in data 11 settembre si è svolta a Roma la riunione
dell’ufficio di presidenza della conferenza dei
presidenti delle regioni e delle province autonome, nel corso della
quale è stata sottolineata l’esigenza di una
riorganizzazione della struttura di coordinamento, al fine di
rilanciarla e potenziarla.
Ho poi incontrato i Ministri del bilancio Pomicino e della
Sanità De Lorenzo, dai quali ho ottenuto anticipazioni sulla
manovra economica in corso di predisposizione.
Riguardo alla manovra economica nel settore della sanità il
Ministro De Lorenzo ha avuto modo di dichiarare che il disavanzo
delle USL relativo al 1987-88-89 dovrebbe essere ripianato dallo
Stato, mentre per quanto concerne il 1990 tale disavanzo dovrebbe
essere accollato alle regioni con una piccola modificazione di cui
riferirò subito dopo.
La posizione del Governo in materia di ripiano del deficit
finanziario delle USL ha suscitato indubbie preoccupazioni in
ambito regionale; dopo anni di discussione la Conferenza dei
presidenti delle regioni e delle province autonome ha definito
nella seduta del 18 settembre 1990 all’unanimità la
posizione delle regioni sulle proposte governative.
Dopo aver criticato duramente le decisioni governative ed aver
evidenziato il gravissimo deterioramento del rapporto
Governo-regioni, la Conferenza ha inteso sottolineare che in
mancanza di un chiaro segnale politico che manifesti la volontà di
una inversione di tendenza, le regioni non intendono avallare con
la loro partecipazione scelte assolutamente non condivisibili e che
annullano il sistema delle autonomie nel nostro paese.
Per quanto concerne i contenuti del decreto emanato dal Governo,
secondo il quale il disavanzo 1990 del sistema sanitario dovrebbe
essere accollato alle regioni, la Conferenza ha chiesto ed ottenuto
come pregiudiziale alla prosecuzione del dialogo Stato-regioni un
esplicito impegno del Governo a modificare sostanzialmente
l’articolo 3 del decreto legge testè ricordato sulle
misure urgenti per il finanziamento delle maggiori spese
sanitarie.
Il Governo si è impegnato ad istituire una commissione mista che
sta già operando e che ieri ha già operato in modo fattivo; una
commissione mista - dicevo - Stato-regioni formata dai Presidenti
delle regioni e dai ministri interessati che opererà su queste
quattro direttrici:
- revisione del citato articolo 3 del decreto legge;
- verifica dei congegni istituzionali ed organizzativi del
servizio sanitario ai fini dell’effettivo governo
della spesa sanitaria, il tutto nella prospettiva di una autentica
regionalizzazione del fondo sanitario;
- verifica dei problemi connessi ai ventilati tagli ed agli
altri interventi lesivi delle peculiarità delle Regioni a statuto
speciale;
- trasferimento sui bilanci regionali delle disponibilità
finanziarie attualmente allocate nel bilancio dei ministeri per le
materie di competenza delle regioni.
Sempre nel corso degli incontri romani è stata pure ribadita la
disponibilità delle regioni a partecipare attivamente al processo
di risanamento della finanza pubblica, purchè lo stesso avvenga nel
quadro di una effettiva partecipazione delle scelte che investono
gli aspetti fondamentali economico-sociali del paese.
Da tutto quanto sopra esposto si evince la volontà precisa delle
regioni di assumere iniziative concrete per modificare
sostanzialmente i rapporti con il Governo centrale e per
ridisegnare gli assetti istituzionali dello Stato nel solco della
volontà dei padri costituenti della Repubblica.
Mi sembra opportuno a questo punto darvi lettura
dell’ordine del giorno che è stato approvato dalla
Conferenza dei presidenti delle regioni e delle province autonome,
che è stato poi fatto oggetto della posizione durissima che è stata
assunta dalle regioni al momento della Conferenza
Stato-regioni:
"La Conferenza dei presidenti delle regioni e delle province
autonome, nella seduta del 18 settembre 1990, ha definito
all’unanimità la seguente posizione sulla manovra
finanziaria 1991:
1) le Regioni rilevano in via preliminare il fatto che ancora
una volta la Conferenza Stato-regioni scade a sede di audizione su
proposte elaborate a livello governativo in termini generali ed
approssimativi, tali pertanto da impedire una effettiva
partecipazione alle scelte che investono gli aspetti fondamentali
della politica economico sociale del paese;
2) rilevano che questa situazione conferma il gravissimo
deterioramento dei rapporti Governo-regioni ed è chiaro indice del
mancato rispetto delle regole che devono intercorrere fra soggetti
di pari dignità e rilevanza costituzionale;
3) sottolineano altresì che, in mancanza di un chiaro segnale
politico che manifesti la volontà di una inversione di tendenza,
non intendono avallare con la loro partecipazione scelte che non
condividono e che annullano il sistema costituzionale delle
autonomie nel nostro paese;
4) considerano in particolare inaccettabile e non corretta la
scelta unilaterale di porre a carico delle regioni i disavanzi 1990
del sistema sanitario, disavanzi derivanti da decisioni e
comportamenti assunti a livello centrale;
5) chiedono come pregiudiziale alla prosecuzione dei lavori
della conferenza Stato-regioni un esplicito impegno del Governo a
modificare sostanzialmente l’articolo 3 del decreto
legge sulle misure urgenti per il finanziamento delle maggiori
spese sanitarie;
6) le regioni dichiarano infine la propria disponibilità a
partecipare attivamente alle determinazioni delle politiche
sottostanti alla manovra di finanza pubblica, a condizione che
vengano esplicitati i criteri e modalità di attribuzioni delle
competenze, delle responsabilità e delle risorse".
A questo proposito mi corre l’obbligo di
comunicare che nei primi giorni del mese di settembre la presidenza
dell’USL della Valle d’Aosta ha fatto
pervenire a questa presidenza una richiesta (motivata in modo
assolutamente preciso) di ottenere da parte della Regione un
ripiano per il disavanzo 1990 di 47 miliardi, che rappresentano più
del raddoppio delle spese sanitarie del 1989.
Poichè si ritiene opportuno che, ricevendo una richiesta di 47
miliardi di un disavanzo pubblico, si possa anche andare ad
esaminare le motivazioni con cui questi miliardi sono stati
richiesti, la Regione, in ottemperanza all’articolo
42 della legge regionale 22 gennaio 1980, n. 2, provvederà quanto
prima alla nomina di verificatori, al fine di accertare la
congruità fra la programmazione sanitaria regionale e
l’attività posta in essere dall’USL,
nonchè la corrispondenza fra costi dei servizi e relativi benefici,
e infine per verificare il raggiungimento degli obiettivi
socio-sanitari regionali.
?-
Mi corre ancora l’obbligo di comunicare che in
conseguenza dell’agitazione sindacale dei doganieri
si sono verificati disagi in tutta Italia. Finora in Valle
d’Aosta la situazione è stata sotto controllo grazie
alle intese raggiunte a fine agosto fra amministrazione delle
dogane e questa presidenza, di cui riferirò in risposta ad una
interrogazione del Consigliere Riccarand.
Infatti, la corrente dei transiti soggetti a sdoganamento è
separata da quella dei transiti comunitari, per i quali sono stati
previsti turni dei doganieri nell’intero arco della
giornata. Perciò, con il regolare scorrimento dei TIR in transito
comunitario i disagi sono stati minimi; solo in caso di blocco
all’interno dell’autoporto si
sarebbero verificate code. Fra pochi giorni sarà eliminata anche
questa ultima possibilità di rischio perchè si stanno
concretizzando gli interventi per fare in modo che i TIR in
transito comunitario non debbano più entrare
nell’autoporto.
Abbiamo saputo che l’agitazione sindacale è stata
sospesa da lunedì 24 settembre; sono per ora confermate le tre
giornate di sciopero per i giorni 4, 8 e 9 ottobre. Per tali
giorni, qualora lo sciopero non fosse revocato, è però già previsto
con decisione ministeriale l’intervento sostitutivo
della guardia di finanza che provvederà agli adempimenti per i
transiti comunitari.
?-
Come ultima cosa voglio comunicare al Consiglio che la scorsa
settimana si è tenuta una riunione con i sindaci interessati alla
questione del Parco Nazionale del Gran Paradiso. In questa riunione
si è deciso di prendere come base di trattativa con il Parco e con
il Governo il piano redatto dal prof. Janin, piano che sarà
trasmesso al Ministero dell’ambiente e di cui ho
avuto modo già di parlare con il Ministro Ruffolo. A questo
riguardo sarà definita una Commissione composta da un tecnico
nominato dall’Amministrazione regionale, da un
tecnico nominato dalle comunità montane interessate, un tecnico
nominato dal parco e probabilmente un tecnico nominato dal
Ministero dell’ambiente.
E’ peraltro assodato che nessuna trattativa potrà
essere iniziata se non sarà posto come base il progetto Janin; al
di là di questo nè la Regione nè gli enti locali interessati
possono accettare qualunque inizio di trattativa. Questo è stato
fatto col totale accordo delle amministrazioni locali e pertanto
credo che pian piano anche questo problema, sia pure con estrema
difficoltà, potrà raggiungere una sua definizione.
?-
Mi è pervenuta pochi minuti fa una comu-nicazione da parte dei
nostri uffici romani in merito alla manovra fiscale del Governo,
che dovrebbe essere definita giovedì nel corso del Consiglio dei
Ministri.
Per quanto riguarda l’articolo 3 del decreto
legge di cui ho accennato poc’anzi, vi è una ipotesi
di lavoro che riguarderebbe il fatto che lo Stato ci addosserebbe
l’80 percento dei debiti del 1990, mentre il 20
percento verrebbero addossati allo Stato ma in realtà sarebbe
soltanto il ripiano del 20 percento che non ci era stato assegnato
l’anno precedente.
Vi sarebbe una conferma dei tagli apportati al bilancio
regionale dello scorso anno che verrebbero apportati anche
quest’anno.
In più vi sarebbe una ipotesi - sono tutte ipotesi che vi dico e
non sono cose certe perchè domani pomeriggio si terrà una riunione
definitiva, e mi auguro che il Consiglio sia terminato in modo che
con l’Assessore alle finanze possa recarmi a Roma -
di sterilizzazione degli aumenti delle imposte,
dell’IVA e altre imposte del genere.
Questo peraltro avrebbe un riflesso molto limitato per le
regioni a statuto speciale, in primo luogo perchè qualunque
sterilizzazione deve essere fatta d’intesa con la
Regione, essendo materia costituzionalmente protetta, in secondo
luogo perchè, comunque vadano le cose, se, ad esempio,
l’IVA passasse dal 19 al 21 percento,
dall’incremento dell’IVA la Regione
otterrebbe il 19%, quindi con un incremento delle entrate anche in
questo settore.
Sono tuttavia solo delle ipotesi.
Tutto questo potrebbe essere accettato o accettabile nella
ipotesi posta come condizione sospensiva da parte di tutte le
regioni, sia a statuto speciale che a statuto ordinario, che venga
emanato il provvedimento di regionalizzazione della sanità.
Vi è un parere di massima positivo dei ministri economici, ma vi
sono alcune difficoltà da parte del Ministro della sanità per ovvie
ragioni di riduzione di competenze istituzionali.
Mi auguro che queste cose possano essere definite, anche perchè
se dovesse intervenire la regionalizzazione della sanità, questa
comporterebbe sicuramente una ricerca approfondita sulle divisioni
delle somme che attualmente sono depositate o indicate dal fondo
sanitario nazionale.
Non credo di aver da aggiungere altro, salvo dire che la
situazione economica attuale dello Stato italiano è arrivata in una
situazione di decozione praticamente totale, per cui si dovranno
trovare delle definizioni da parte di tutti, ivi comprese le
regioni.
Presidente
- Ha chiesto di parlare sulle Comunicazioni
del Presidente della Giunta il Consigliere Voyat, ne ha
facoltà.
Voyat (UV)
- Chiederei al Presidente se è possibile avere
copia di quanto ci ha letto ora per quanto riguarda la parte della
legge finanziaria dello Stato e la parte dei deficit
dell’USL. Evidentemente sulla questione dei tagli
c’è un non rispetto da parte del Governo di quanto
dettoci negli anni passati, che questi tagli alla Regione Valle
d’Aosta devono essere limitati per
l’anno 1988 e 1989 al limite massimo fino al 1990.
Invece qui si vede che, anzichè il rispetto di quanto ci avevano se
non proprio promesso, almeno assicurato di discutere per il non
peggioramento, c’è un peggioramento di quanto già
fatto negli anni 1988, ’89 e ’90.
Per quanto riguarda la richiesta dell’USL di un
ripianamento del deficit, in attesa di poter discutere la questione
sarebbe opportuno da parte della Giunta di prendere almeno in
considerazione il fatto di dare degli anticipi perchè la situazione
sanitaria e finanziaria dell’USL non venga a
peggiorare.
Sul fatto delle verifiche che diceva or ora il Presidente della
Giunta non mi pronuncio per il momento, ma mi sembra che, da come
spiegatoci, più che una verifica sarebbe una messa sotto tutela per
quanto riguarda gli impegni fatti dall’USL finora. A
mio avviso forse sarebbe più corretto discutere con
l’USL questi problemi, chiedere dei chiarimenti su
dati che non risultano chiari e insieme andare a verificare.
Presidente
- Ha chiesto di parlare il Consigliere
Rollandin, ne ha facoltà.
Rollandin (UV)
- Je suis un peu surpris
d’entendre que de la part du gouvernement il y a
l’exigence de prévoir une espèce
d’enquête sur ce qui se passe à
l’Unité sanitaire locale. La surprise est due au
fait que pas plus tard qu’au mois de mai il avait
été décidé de la part des régions soit ordinaires
qu’à statut spécial, en accord avec le ministère
compétent, de faire un enquête sur les différentes unités
sanitaires locales.
Parmi les unités sanitaires locales, il y en avait vingt sur le
total, une était justement l’unité sani-taire locale
d’Aoste. Ça a été un choix, par conséquent il y a eu
des experts, des fonctionnaires du Ministère des Finances et du
Ministère du Trésor qui on passé quelques semaines à Aoste et qui
ont examiné dans les détails ce qui se passe à
l’unité sanitaire locale.
Je crois donc de pouvoir dire que pour ce qui est des
comptes-rendus et des possibilités d’examiner les
modalités de travail de l’unité sanitaire locale il
n’y a pas de doutes. En plus - je crois que depuis
toujours il suffit de voir les relations qui existent chaque trois
mois - on a soulevé le problème conséquent aux prises de position
qui avaient été décidées déjà au passé à propos des frais de
l’unité sanitaire locale.
A ce sujet comme Groupe on présentera une motion pour discuter
soit des prises de position du gouvernement face aux problèmes
sanitaires, soit pour discuter ensemble des conséquences de la
sentence dont personne a parlé, la sentence du 31 juillet, qui se
réfère au recours à la Cour Constitutionnelle, qui avait été
présenté de la part des régions.
Face à ces problèmes il est indispensable que les Commissions
compétentes soient concernées du thème et je crois que présenter le
problème du déficit de l’unité sanitaire locale
comme un problème qui doit être encore examiné c’est
vraiment aller au delà de ce qui est la vérité.
Tout est connu, il suffit de donner les réponses adéquates à ce
qui a déjà été présenté depuis des mois.
Je crois donc que sur ce thème on y reviendra; je crois que
c’est important de même que le plus tôt possible les
Commissions compétentes soient concernées du problème.
Je demanderais donc à l’Assesseur
d’avoir la possibilité de pouvoir discuter tout de
suite ce thème, afin de décider de quelle façon intervenir, car le
problème plus urgent c’est celui
d’intervenir du point de vue financier.
Presidente
- Ha chiesto di parlare il Consigliere
Riccarand, ne ha facoltà.
Riccarand (VA)
- Ho preso positivamente atto dalle parole
del Presidente della Giunta che c’è la volontà di
riprendere un esame, una discussione sui problemi relativi al Parco
Nazionale del Gran Paradiso, e che si intende usare come base della
discussione lo studio predisposto dall’équipe del
Prof. Bernard Janin.
L’osservazione che vorrei fare è però di questo
tipo: questo studio redatto dal prof. Janin non è mai stato finora
oggetto di una discussione all’interno del Consiglio
regionale e di una deliberazione o di una adozione, comunque di una
valutazione. E’ stata fatta lo scorso anno una
presentazione alla II Commissione, dopo di che
l’esame dello studio del prof. Janin non è
proseguito. Credo che nel momento in cui si ritiene giustamente di
riprendere in mano questo problema, sia necessario che il Consiglio
regionale nel suo insieme sia investito dei contenuti dello studio
predisposto dal prof. Janin e possa darne una sua valutazione, e
quindi sollecito la Giunta regionale perchè avvii un iter in modo
che attraverso le Commissioni e poi attraverso
l’aula si giunga ad esprimere una valuta-zione
complessiva del Consiglio sullo studio del prof. Janin.
Presidente
- Ha chiesto di parlare il Presidente della
Giunta, ne ha facoltà.
Bondaz (DC)
- Non avrei voluto intervenire ma ogni tanto,
se preso per i capelli, quei pochi che mi sono rimasti, devo
farlo.
Non ho parlato assolutamente di voler mettere sotto accusa
nessuno; è vero quanto ha detto il Consigliere Rollandin che vi è
stato un esame da parte di alcuni funzionari del Ministero delle
Finanze su quanto riguarda l’USL della Valle
d’Aosta, e da questo abbiamo anche appurato dei dati
molto significativi. Per esempio, abbiamo appreso che per quanto
riguarda la spesa sanitaria, in una media nazionale di 235mila lire
a persona, la Valle d’Aosta si posiziona a livello
ben inferiore sulle 160-170mila lire, mentre regioni come la
Campania sono a livello di 400 mila lire per persona.
E’ evidente che non possiamo assolutamente
accettare il discorso che qualche regione ha fatto, che i debiti
vengono pagati da tutti. Su questo aspetto il Ministro Pomicino è
stato sicuramente consenziente nel senso che ogni regione si
pagherà i propri debiti, perchè sarebbe assurdo sia dal punto di
vista finanziario che istituzionale che la Valle
d’Aosta provvedesse a pagare i debiti della
Campania, o viceversa.
Se poi qualcuno si adombra per il fatto che vogliamo applicare
una legge regionale che è stata approvata dal Consiglio regionale,
si adombri, ma con questo non significa che vogliamo mettere sotto
accusa nessuno; vogliamo solo come Amministrazione regionale - e
credo che nella nostra autonomia, al di là di quello che dicono i
funzionari romani, possiamo farlo - andare a vedere le cose, visto
che vogliamo amministrarci da soli.
Da questo esame sono certo che verrà fuori un fatto positivo,
perchè i funzionari dello Stato, che hanno guardato i conti, non
hanno fatto una cosa che deve essere tenuta nella debita
considerazione, e cioè l’esame di congruità fra la
programmazione sanitaria regionale e l’attività
posta in essere dall’USL. Questa è una cosa ben
diversa rispetto a quello che è un esame dei costi, delle fatture o
cose di questo genere, che sono qui a dire saranno sicuramente
tutte regolari. Però visto che la Regione autonoma Valle
d’Aosta ha un suo piano finanziario, giusto o
sbagliato che sia, ha un piano sanitario, ha approvato una certa
legge, non vedo perchè ci sia tanto scalpore perchè si fa una
verifica di questo genere.
Vorrei solo chiarire questo fatto: non vogliamo mettere sotto
accusa nessuno, vogliamo soltanto fare una verifica di quello che
ci è stato richiesto dal momento che nel 1989 il ripiano è stato di
21 miliardi circa, mentre quest’anno ci viene
chiesto un ripiano di 47 miliardi. Questo sarà probabilmente dovuto
ai contratti di lavoro, sarà dovuto ad una maggiore incidenza della
farmaceutica, non lo discuto, però mi sembra opportuno che di
fronte ad una richiesta di pagamento di 47 miliardi
l’Amministrazione abbia il dovere di esaminare la
congruità di queste cifre soprattutto in rapporto fra la
programmazione sanitaria e quello che è stato fatto.
Rispondendo al Consigliere Riccarand per quanto riguarda il
progetto Janin, credo che l’Amministrazione non
abbia nessuna difficoltà a portare in Consiglio questo progetto per
farne un esame che mi sembra opportuno ed anche giusto, in vista di
queste ulteriori trattative che andremo a fare nei confronti del
parco nazionale e nei confronti del Ministero
dell’ambiente.
***
