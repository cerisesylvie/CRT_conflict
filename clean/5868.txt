Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 291 del 11 gennaio 1984 - Resoconto
OGGETTO N. 291/VIII - INFORMAZIONE SULLA ATTIVITA' DEL
CONSIGLIO REGIONALE, DELLE COMMISSIONI E DEI GRUPPI CONSILIARI. -
(Approvazione di mozione).
PRESIDENTE:
Do lettura della mozione presentata dai
Consiglieri Riccarand, Mafrica e Torrione:
MOZIONE
RILEVATO che la pagina "Nouvelles de la Région Autonome de la
Vallée d'Aoste" redatta dall'Ufficio Stampa della Presidenza della
Giunta regionale in collaborazione con il "Servizio di Informazione
della Presidenza del Consiglio" non garantisce una adeguata
informazione sull'attività e sulle posizioni dei Gruppi
consiliari;
RILEVATO altresì che la Regione Valle d'Aosta è priva di
appositi strumenti di informazione sull'attività del Consiglio
regionale, delle Commissioni consiliari e dei Gruppi
consiliari;
AL FINE di ottenere una informazione più puntuale, precisa e
completa sulla attività dei Gruppi consiliari;
IN ATTESA di individuare lo strumento più adatto a tale
scopo;
IMPEGNA
La Giunta regionale a dare le opportune disposizioni affinché
la redazione della pagina "Nouvelles de la Région Autonome de la
Vallée d'Aoste" concordi con la Conferenza dei capigruppo alcune
modifiche all'attuale presenza su tale periodico della voce e delle
tesi dei Gruppi consiliari.
PRESIDENTE:
Ha chiesto di parlare il Consigliere
Riccarand, ne ha facoltà.
RICCARAND (N.S.):
Credo che la questione posta dalla
mozione sottoscritta dal. Capogruppo P.C.I., dal. P.S.I. e Nuova
Sinistra sia molto semplice e non richieda una lunga
illustrazione.
La constatazione da cui siamo partiti è l'attuale mancanza nella
nostra Regione di un apposito strumento di informazione
sull'attività del Consiglio regionale, delle Commissioni e dei
Gruppi consiliari. Presso molte altre Regioni ci sono degli
appositi periodici, bollettini, giornali, riviste, ecc., che hanno
questo specifico compito di essere canali di informazione sulle
attività che svolgono le Commissioni consiliari, il Consiglio ed in
particolare i Gruppi consiliari. Da noi questo strumento non esiste
né credo ci siano in questo momento le premesse per poter creare
uno strumento di questo genere, che funzioni con una sufficiente
tempestività e puntualità.
L'unico strumento ufficiale di informazione che attualmente
abbiamo sull'attività del Consiglio e che è in comproprietà con la
Giunta regionale, è costituito da questo quindicinale che
normalmente viene chiamato la pagina della Valle ed è un foglio di
informazione che viene inserito nei periodici regionali.
Lo scopo estremamente modesto di questa mozione è di fare in
modo che possa essere discussa una eventuale modifica
dell'impostazione di questa Pagina della Valle fra chi
materialmente la redige e la Conferenza dei Capigruppo, in modo di
vedere insieme se è possibile trovare una soluzione tecnica e
redazionale per cui la voce dei Gruppi consiliari trovi un modo di
espressione più puntuale e diretto di quanto non avvenga
attualmente, perché evidentemente ci sono alcuni elementi che
tendono ad attutire la voce dei Gruppi e a non renderla
sufficientemente nitida attraverso questo strumento.
Quindi la proposta è che ci sia la possibilità, attraverso un
incontro fra chi redige la Pagina della Valle e a Conferenza dei
Capigruppo, di valutare delle proposte per fare in modo che la voce
dei Gruppi consiliari abbia una espressione più autonoma e diretta
su questo periodico quindicinale.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN (U.V.):
Je voudrais faire une simple
observation: d'abord je pense que si d'un côté nous pouvons
partager a nécessité que l'information du débat qu'il
y
a
soit à l'intérieur du Conseil qu'à l'intérieur des Commissions
puisse être porté à l'attention de la population, de l'autre côté
nous voulons souligner que jusqu'à présent jamais on a donné des
dispositions contraires, c'est-à-dire on n'a jamais dit de ne pas
donner l'information relative à ce qui se passe à l'intérieur du
Conseil.
En effet sur les journaux locaux il
y
a aussi le compte
rendu des interventions des Conseillers; donc on est absolument
contraire de voir s'il
y
a la possibilité d'avoir davantage
la possibilité de cette collaboration.
Je voudrais seulement souligner si c'est le cas de voir ce
problème à niveau de la Commission des Chefs de Groupe avec le
responsable du bureau de presse.
PRESIDENTE:
Il
y
a une proposition d'amendement du
Président du gouvernement régional.
Ha chiesto di parlare il Presidente della Giunta, ne ha
facoltà.
ROLLANDIN (U.V.):
On peut seulement ajouter "e la
Commissione Affari Generali".
PRESIDENTE:
Allora il testo potrebbe essere modificato
sostituendo le parole "La Conferenza dei Capigruppo" con le parole
"la Commissione Affari Generali allargata ai Capigruppo"; pongo in
votazione la mozione nel testo così emendato:
MOZIONE
RILEVATO che la pagina "Nouvelles de la Région Autonome de la
Vallée d'Aoste" redatta dall'Ufficio Stampa della Presidenza della
Giunta regionale in collaborazione con il "Servizio di Informazione
della Presidenza del Consiglio" non garantisce una adeguata
informazione sull'attività e sulle posizioni dei Gruppi
consiliari;
RILEVATO altresì che la Regione Valle d'Aosta è priva di
appositi strumenti di informazione sull'attività del Consiglio
regionale, delle Commissioni consiliari e dei Gruppi
consiliari;
AL FINE di ottenere una informazione più puntuale, precisa e
completa sulla attività dei Gruppi consiliari;
IN ATTESA di individuare lo strumento più adatto a tale
scopo;
IMPEGNA
La Giunta regionale a dare opportune disposizioni affinché la
redazione della pagina "Nouvelles de la Région Autonome de la
Vallée d'Aoste" concordi con la Commissione Affari Generali,
allargata ai Capigruppo, alcune modifiche all'attuale presenza su
tale periodico della voce e delle tesi dei Gruppi
consiliari.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
