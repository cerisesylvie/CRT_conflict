Classificazione
FINANZA REGIONALE E LOCALE
Partecipazioni azionarie regionali
TRASPORTI E VIABILITÀ
Trasporti



Oggetto del Consiglio n. 593 del 17 aprile 2019 - Resoconto
OGGETTO N. 593/XV - Interrogazione: "Problematiche inerenti i
rapporti di lavoro tra dipendenti della società Autoporto Valle
d'Aosta".
Farcoz (Président) -
Point n° 5 à l'ordre du jour. La
parole à l'Assesseur Testolin pour la réponse.
Testolin (UV) -
Rispondiamo alle tre domande poste dal
Consigliere.
Prima domanda: se la Giunta "
è a conoscenza di queste
problematiche, di quali e da quando
". Premesso che non siamo a
conoscenza delle problematiche sollevate e segnalate, sarebbe
tuttavia interessante capire a chi giungono le continue
segnalazioni di questi dipendenti, richiamate nelle premesse
dell'interrogazione, e di cui noi non siamo a conoscenza.
Per quanto riguarda la seconda domanda, se la Giunta "
è a
conoscenza di eventuali decisioni prese in merito dalla società
Autoporto Valle d'Aosta
", ribadiamo che, atteso che la Giunta
non è puntualmente a conoscenza di tutte le decisioni assunte dalla
società, ci si è attivati per attingere le informazioni in merito
alla questione in oggetto presso la società Autoporto stessa, la
quale, avendo in questi giorni l'Amministratore delegato assente
per ferie, ha provveduto a risponderci per il tramite del suo
Presidente. Per quanto a conoscenza del Presidente di Autoporto,
gli amministratori non hanno ricevuto alcuna segnalazione formale
da parte dei dipendenti. Sono invece pervenute, da parte dei legali
di tre dipendenti, delle richieste di riconoscimento di mansioni
superiori e delle richieste economiche pregresse e future, ritenute
però infondate dalla società; di queste tre, una è poi sfociata in
una causa attualmente ancora in corso.
Il Presidente della società ha inoltre precisato che il
pensionamento di due dipendenti, le dimissioni di un terzo e la
riduzione dell'orario di lavoro concessa ad un altro dipendente,
hanno di fatto reso più complessa la gestione dell'attività degli
uffici, soprattutto per quanto concerne l'applicazione delle
procedure adottate per garantire il rispetto degli obblighi
normativi previsti per la società a controllo pubblico. D'altro
canto, lo stesso Presidente ha sottolineato che, a suo parere,
negli ultimi tempi la situazione ambientale e organizzativa sia
andata migliorando rispetto a quando ha iniziato il proprio mandato
(se non erro circa due anni fa).
Ci viene altresì segnalato come la società, oltre ad avere
riorganizzato il lavoro degli uffici coinvolti dalle citate
modifiche dell'organico e degli orari di lavoro, negli ultimi mesi
abbia delineato nuove procedure interne e, in più, di aver adottato
il regolamento aziendale per la disciplina dell'orario di lavoro.
Inoltre ci è stato comunicato come sia stata affidata una
valutazione dello stress lavoro correlato, siano stati attivati
degli specifici corsi di formazione riguardanti l'applicazione
degli obblighi normativi di cui sopra e come il personale esperto
si sia reso costantemente disponibile per eventuali approfondimenti
nelle materie trattate.
Sulla base delle indicazioni fornite dalla società, è bene
altresì precisare come l'organizzazione della medesima sia
caratterizzata da un rapporto diretto tra l'Amministratore delegato
e tutti i dipendenti. Il Direttore e il Presidente, quindi, non
gestiscono direttamente il personale, né ne definiscono compiti e
ruoli, i quali sono definiti e gestiti direttamente - anche nel
quotidiano - dall'Amministratore delegato. Il Direttore opera, sì,
su tutti i
dossier
più importanti, ma in stretta
collaborazione con l'Amministratore delegato stesso.
Si precisa inoltre che la società Autoporto ha individuato un
organismo di vigilanza interno, al quale, oltre al compito di
vigilare sul funzionamento e sull'osservanza dei modelli di
organizzazione, gestione e controllo, e di curarne il relativo
aggiornamento, spetta l'onere, unitamente al
management
aziendale, di saper trasformare i
requirement
normativi in
opportunità di miglioramento dell'efficienza e dell'efficacia del
sistema di controllo interno dell'ente.
Tale organismo di verifica appura l'efficienza dell'applicazione
di quanto previsto dal decreto legislativo n. 231 del 2001 ed allo
stesso organismo consideriamo che possano altresì indirizzarsi i
dipendenti per effettuare segnalazioni in merito a difficoltà nello
svolgimento delle proprie mansioni lavorative. L'organismo di
vigilanza ha inoltre la funzione di verificare e attestare il
rispetto degli obblighi di trasparenza da parte della società.
Prima di rispondere al terzo quesito, mi permetto solo di
sottolineare come, se uno volesse agganciarsi ai cavilli di quanto
c'è scritto sul Regolamento del Consiglio, per quanto riguarda le
interrogazioni, questo prevede che l'interrogazione consista nella
semplice domanda se un fatto sia vero, se alcune informazioni siano
giunte alla Presidenza della Regione, o sia esatto che la Giunta e
i suoi componenti abbiano preso risoluzioni su determinati oggetti.
Questa terza domanda è un po' diversa e chiede se la Giunta
"
ritiene corretto il comportamento degli vertici
societari
"
.
Se uno volesse proprio attenersi al
Regolamento, direbbe che non è una decisione o un'iniziativa della
Giunta, ma è un'iniziativa del Consiglio. Tuttavia, per onore di
verità, si dà comunque risposta, ma è solo per dire che di
eccezioni da sollevare ce ne sarebbero tutti i momenti. Dalle
informazioni acquisite, risulterebbe come il comportamento tenuto
dai vertici societari sia stato improntato alla gestione
dell'operatività della società finalizzata innanzitutto alla
definizione e codificazione di procedure e di regolamenti interni,
volti a migliorare l'operatività ordinaria degli uffici e a
garantire il rispetto delle norme sopracitate. Da quanto appreso,
dunque, non risultano in nostro possesso elementi che dimostrino un
comportamento anomalo o non opportuno dei vertici societari.
Speriamo di aver dato contezza di quelle che erano le
richieste.
Président -
La parole au collègue Gerandin pour la
réplique.
Gerandin (MOUV') -
Assessore Testolin, ho ascoltato
attentamente e penso che lei non abbia fatto null'altro che esporre
quello che le è stato riferito dai vertici societari. Mi interessa
relativamente poco se l'Amministratore non era presente e qualcun
altro le ha fornito questi dati.
Sono però contento che quanto lei ha riferito e comunicato - a
questo punto non ho dubbi che provenga da parte della società -
venga registrato e sia agli atti del Consiglio, perché vede,
Assessore, è gravissimo che i dipendenti, siccome non hanno
risposte a lamentele che penso anche corrette, parlino
eventualmente con il singolo Consigliere e non con la pubblica
amministrazione direttamente.
Le dico però una cosa: a me sono stati portati una serie di
atti, io farò accesso ad un "116" e chi le ha scritto le risposte
se ne assumerà tutte le responsabilità, dalla A alla Z. Non voglio
entrare nel merito, perché non è un 116 ufficiale, ma tra gli atti
che mi sono stati consegnati c'è una comunicazione partita il 29
maggio - è una raccomandata con ricevuta di ritorno - intestata e
diretta alla società Autoporto, al relativo Consiglio di
amministrazione e, per conoscenza, alla Finaosta e al relativo
Consiglio di amministrazione, in cui addirittura si parla di
"scontro fisico". Non solo: ci sono atti - per la carità, li
acquisirò ufficialmente tramite 116 - in cui vi sono incarichi dati
dalla società Autoporto per verificare eventuali contestazioni,
lettere di contestazione e provvedimenti disciplinari.
Lei, sulla base delle comunicazioni di qualcuno, ha detto che
tutto va bene, che non esiste nulla di questo. Penso che costui si
prenderà totalmente la responsabilità di quanto da lei comunicato,
perché le posso garantire che appena mi arriveranno i dati del 116
io la testa di questo qualcuno gliela chiedo. Non si può far finta
che non ci siano problemi seri in questa società. Pertanto io le
chiederò sicuramente di prendere provvedimenti. Sul punto 3 ha poi
probabilmente ragione, non era un'interrogazione bensì
un'interpellanza, però era finalizzato al fatto di capire se si
riteneva corretto il comportamento dei vertici societari.
Certo che, se fossi io l'Assessore, con quello che le hanno
scritto, non potrei che dire di sì, ma - torno a dire - qualcuno si
prenderà la responsabilità, perché io acquisirò formalmente questi
documenti, dopodiché sarà un po' difficile avere delle difese
d'ufficio e, soprattutto, sarà difficile avere qualcuno che ci
risponda che tutto va bene e addirittura - come ha detto - che la
situazione ambientale è migliorata.
Non leggo nessun passaggio di quella lettera, perché - ripeto -
non è un documento ufficiale acquisito, ma si parla di conflitti,
frustrazioni, disagi tali da ingenerare disorganizzazione e
disfunzione all'interno della società. Lei ha detto che tutto va
bene, quindi immagino abbia letto quello che qualcuno le ha
preparato. Una volta che ci saranno i documenti ufficiali,
probabilmente le posizioni saranno un po' più difficili da
sostenere, però chi le ha scritto quello dovrà assumersi ogni tipo
di responsabilità.
