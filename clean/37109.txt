Classificazione
FINANZA REGIONALE E LOCALE
Partecipazioni azionarie regionali
LAVORO
Infortunistica - Previdenza - Tutela della salute



Oggetto del Consiglio n. 980 del 27 gennaio 2015 - Resoconto
OGGETTO N. 980/XIV - Interrogazione: "Affidamento, da parte
della società CVA, di consulenze in materia di sicurezza del lavoro
a professionalità esterne".
Presidente -
La parola al Presidente della Regione.
Rollandin (UV)
- Grazie Presidente.
Per quanto concerne le richieste di approfondimento, vado per
punti, riguardo al primo:
"se è a conoscenza del ricorso di CVA
a professionalità esterne in possesso di conoscenza /esperienza in
materia di sicurezza sul lavoro..."
, rispetto a questo tema, va
premesso che l'affido di consulenze e collaborazioni esterne, come
pure l'aggiudicazione di gare e appalti, sono fatti squisitamente
gestionali, di competenza esclusiva del
management
della
società e quindi estranei non solo alla competenza della Giunta,
quello è scontato, ma addirittura del Consiglio di amministrazione
della società: questa è la parte gestionale che non viene nemmeno
analizzata dal consiglio di amministrazione. Per rispondere alla
domanda: "se sono a conoscenza che CVA ricorra a professionalità
quando il management della società ritiene che ve ne sia
l'esigenza, sia in generale che per quanto riguarda la sicurezza
del lavoro". Non sono a conoscenza invece dei singoli incarichi che
vengono dati dalla società, cioè ci sono dei casi, non so quali
sono...diretti per queste ragioni.
"Se tali affidamenti avvengono tramite appalto pubblico di
servizi..."
: ho interpellato per poterle dare una risposta CVA
e le informazioni che mi sono state fornite attestano che, in tema
di sicurezza del lavoro, nel periodo dal 1° gennaio 2014 ad oggi,
sono state affidate quattro consulenze esterne, tutte a soggetti in
possesso di competenze, esperienza, abilitazioni non rinvenibili
all'interno dell'organico aziendale. Per quanto riguarda l'altra
domanda, l'affidamento di questi incarichi è avvenuto ai sensi del
Regolamento dell'Attività contrattuale in regime privato della
società e nello specifico sono stati dati due affidamenti diretti e
una gara, a cui hanno partecipato, come previsto dal citato
regolamento, tre invitati. Per quanto riguarda la quarta
consulenza, si è trattato di un contratto di collaborazione ai
sensi del decreto legislativo 276/2003 e della legge n. 92 del
2012.
"Se è a conoscenza anche del fatto che uno di questi
professionisti è un familiare di un membro del Consiglio di
amministrazione"
, per quanto riguarda questa domanda, CVA
comunica che nessuno dei professionisti affidatari di questi
incarichi in materia di sicurezza sul lavoro risulta essere
familiare di un membro del Consiglio di amministrazione della
società. Come risulta dai documenti che credo siano già stati a lei
forniti, invece, a riscontro della richiesta ai sensi del "116" del
mese di agosto, nel mese di luglio 2014 è stato affidato, per il
tramite di una procedura di gara al massimo ribasso, a cui hanno
partecipato i tre invitati di cui le dicevo prima, un incarico di
consulenza su tematiche ambientali ad un familiare di un componente
del Consiglio di amministrazione per un importo complessivo di
14.976 euro. Queste in sintesi sono le richieste che lei mi
ha...
Presidente
- Grazie. La parola al collega Chatrian.
Chatrian (ALPE)
- Sì, grazie Presidente.
Grazie per la specifica sulla domanda n. 1, indubbiamente certe
operazioni gestionali vengono fatte direttamente dalla Direzione
generale, ma la domanda era ampia, nel senso che si voleva
conoscere se il gruppo aveva comunque utilizzato delle
professionalità esterne e se c'erano dei motivi per magari non
valorizzare al meglio invece le professionalità interne; di
conseguenza, tramite corsi e aggiornamenti o che cosa, non
attingere all'esterno, ma poter valorizzare quelle che sono le
professionalità interne, al di là se era il CdA a decidere tali
operazioni o la Direzione interna.
Per quanto riguarda la seconda domanda, che è quella più
importante dal nostro punto di vista...riteniamo in queste
settimane...la proposta di legge che andrà a modificare l'impianto
delle società partecipate e controllate...come gruppo ALPE,
riteniamo importante comunque la possibilità di creare le
condizioni per chi ha i requisiti di poter partecipare a tali
scelte e a tali consulenze o collaborazioni nel momento in cui
conosciamo le difficoltà anche per quanto riguarda gli autonomi e i
professionisti che hanno tutti questi requisiti...di poter non
intraprendere dei percorsi sugli affidamenti diretti, ma quanto
meno avere la possibilità per chi ha dei requisiti, con metodi,
modi di rotazione, o che cosa, di partecipare ai bandi o alle gare
messe in campo.
Per quanto riguarda la terza domanda, se ho ben capito, il
familiare che comunque ha avuto la consulenza è a seguito di una
gara. Eventualmente se avremo bisogno di ulteriore documentazione,
comunque chiederemo direttamente alla società per avere contezza
della situazione.
In sintesi, comunque ribadiamo la necessità in questo momento
comunque di confezionare e di portare al dibattito e terminare il
lavoro che è stato fatto in commissione. Riteniamo importante, per
quanto riguarda gli affidamenti, utilizzare tendendo allo zero
l'affidamento diretto, invece creare le condizioni per chi ha i
requisiti di poter partecipare e, di conseguenza, collaborare con
le relative società. Grazie.
Presidente -
Grazie collega. Punto 11 all'ordine del
giorno.
