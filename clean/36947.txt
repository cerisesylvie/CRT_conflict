Classificazione
CASA DA GIOCO



Oggetto del Consiglio n. 832 del 5 novembre 2014 - Resoconto
OGGETTO N. 832/XIV - Interrogazione: "Notizie in merito
all'erogazione di eventuali premi a favore di alcune categorie di
lavoratori della Casa da gioco".
Presidente
- La parola all'Assessore Perron.
Perron (UV)
- Grazie Presidente.
Sul punto 1, collega Ferrero, nel 2014 non sono stati erogati o
deliberati premi o altri emolumenti aggiuntivi
una tantum
a
favore dei lavoratori della Casa da gioco di Saint-Vincent. La
società applica i contratti collettivi di lavoro e riconosce sul
piano economico le prestazioni aggiuntive che ne derivano
assicurate dai lavoratori. In modo particolare se questo si
riferisce alla trattativa in atto tra la società e i rappresentanti
dei lavoratori, reparto
Roulette francese
, dal 31 ottobre
2007 vige un raccordo che prevede l'erogazione di un incentivo
annuale a fronte di maggiori prestazioni lavorative connesse alle
modalità di chiusura dei tavoli da gioco e agli incrementi di
produttività che a questo sono collegati. In particolare i
miglioramenti operativi che intervengono sulla produttività e che
quindi costituiscono una variazione rispetto agli accordi del 2007
sono: la chiusura contemporanea dei tavoli di
Fairoulette
,
che di fatto consente un prolungamento dell'attività di gioco; la
programmazione dei giorni festivi e prefestivi con gli orari
speciali prolungati, che sono già previsti per sabato e domenica;
l'ottimizzazione del piano ferie in modo da assicurare la migliore
copertura dei servizi; la flessibilità nelle aperture dei tavoli
rispettivamente di
Roulette francese
o
Fairoulette
,
questo è previsto anche per il
privé
a seconda di quelle che
sono le esigenze della clientela; altri miglioramenti: una
disponibilità a variare quando è necessario il servizio
giornaliero, che già è programmato; una migliore collaborazione tra
le figure tecniche per le segnalazioni delle movimentazioni della
clientela all'interno della Casa da gioco, questo al fine di
consentire una corretta politica di ospitalità e al tempo stesso di
lavorare sulla prevenzione delle normative antiriciclaggio; la
partecipazione attiva a progetti volti all'informatizzazione dei
processi produttivi, della gestione dati e programmi di
formazione.
Sul punto due il riconoscimento sul piano economico di queste
prestazioni aggiuntive riguarda 99 lavoratori del reparto
Roulette
francese
.
Sul punto tre, l'incentivo è agganciato all'andamento degli
introiti e dell'afflusso della clientela e pertanto può variare
ovviamente di anno in anno. Per quello che riguarda il 2014, sempre
in linea con gli obiettivi generali di contenimento del costo del
lavoro, la società ha prospettato un'importante riduzione degli
importi da corrispondere raccogliendo al momento un'intesa di
massima, che prevede un'erogazione di 2.500 euro lordi annui pro
capite a fronte di una media degli ultimi quattro anni e di una
previsione per l'anno in corso di circa 4 mila euro lordi, quindi
il costo stimato del premio in totale è di circa 270 mila euro
contro una media degli anni precedenti di 450 mila euro, pertanto
con un risparmio per la società di all'incirca 180 mila euro. In
ogni caso, alla luce dell'andamento generale della Casa da gioco,
nel 2015 tutta la materia della retribuzione variabile relativa a
prestazioni aggiuntive andrà rivisitata alla luce dell'andamento
della società, dei suoi obiettivi industriali e economici, come
peraltro già evidenziato durante il dibattito dello scorso
Consiglio.
Sul punto 4 l'accordo ovviamente viene sottoscritto dalla
Direzione del personale e Direzione giochi, che nelle prossime
settimane provvederanno alla formalizzazione di questo nuovo
documento. Grazie.
Presidente -
Grazie Assessore. La parola al collega
Ferrero.
Ferrero (M5S)
- Grazie Presidente.
Grazie all'Assessore per i chiarimenti, ma io penso che, al di
là di atti che possono alle volte rappresentare delle semplici
polemiche, spetti al Consiglio regionale di far chiarezza sulle
cose, perché brutalmente alcune notizie passate come..."ecco danno
2.500 euro in più ai lavoratori del Casinò" hanno un effetto che
può essere dirompente: "ma come il Casinò è in passivo, gli danno
ancora un premio, allora in che direzione stiamo andando?". Bisogna
ovviamente capire, abbiamo capito che sono legate ad accordi, che
erano accordi contrattuali, che quindi devono essere rispettati a
prescindere dal fatto che siano stati buoni o cattivi, adesso
devono essere rispettati e su questo non ci piove. Ovviamente per
noi sarà indispensabile in sede della prossima contrattazione,
proprio in relazione alla situazione, che è quella attuale della
Casa da gioco, vedere se è il caso, proprio in virtù del fatto che
non ci sono più soldi, di sospendere per un periodo questi premi,
anche se questi premi vanno comunque nella direzione di migliorare
la produttività del personale e migliorare quindi la redditività
della Casa da gioco. È ovvio che però in un periodo del genere un
po' di prudenza ci vuole. Quello che noi volevamo sottolineare
quindi è semplicemente il fatto che in sede di prossima
contrattazione...ma ci sarà quindi anche quel gruppo di lavoro che
è stato costituito, che, secondo me, potrà dire la sua anche su
questi aspetti...ecco che, pur mantenendo magari una parte del
salario variabile in relazione a quello che effettivamente fa il
lavoratore, cioè premiare chi fa e magari penalizzare chi è un
pochettino più tranquillo o pigro, è ovvio che bisognerà
rideterminare le somme e fare una revisione totale di quelli che
poi sennò all'opinione pubblica vengono propinati semplicemente
come dei benefit, come un qualcosa...dei privilegi che continuano a
persistere nonostante la situazione di dissesto di bilancio e
finanziario della Casa da gioco.
Si dà atto che dalle ore 9,46 assume la presidenza il
Vicepresidente Follien.
Follien (Président)
- Point 6 à l'ordre du jour.
