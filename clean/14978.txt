Classificazione
ACQUE
Acque pubbliche


Resoconto integrale del dibattito dell'aula
Oggetto del Consiglio n. 1461 del 13 luglio 1995 - Resoconto
SEDUTA POMERIDIANA DEL 13 LUGLIO 1995
OGGETTO N. 1461/X Subconcessione alla Società Cervino S.p.A. di
derivazione d'acqua dal Lago delle Cime Bianche, in comune di
Valtournenche, per produzione di neve artificiale.
Deliberazione Il Consiglio
Premesso che con domanda in data 8 agosto 1990, la Società
Cervino S.p.A. ha chiesto all'Amministrazione regionale la
subconcessione di derivare dal lago Cime Bianche, in Comune di
Valtournenche, mod. max. 0,42 e medi 0,032 di acqua per la
produzione di neve artificiale.
Precisato, che la domanda, corredata dal relativo progetto a
firma Ing. Pietro CAVALLERO, prevede la captazione dell'acqua
tramite una condotta di aspirazione posata sul fondo del lago
alimentata da una pompa posta in un fabbricato in lamiera
coibentata.
Tenuto presente che:
- il Magistrato per il Po, di Parma con nota n. 11647 in data 19
novembre 1991, ha rilasciato il proprio nulla-osta nei riguardi
idraulici per l'ammissione ad istruttoria della domanda di cui si
tratta;
- l'avviso di presentazione della domanda 8 agosto 1990 della
Società CERVINO S.p.A., è stato pubblicato sul Foglio Annunzi
Legali della Valle d'Aosta n. 7 in data 7 marzo 1992 e riprodotto
nel n. 90 della Gazzetta Ufficiale della repubblica Italiana
(foglio inserzioni) in data 16 aprile 1992, senza dar luogo alla
presentazione di domande incompatibili e concorrenti;
- Con ordinanza n. 166 in data 6 luglio 1993 dell'Assessore
regionale ai Lavori Pubblici, è stato disposto il deposito della
domanda e del relativo progetto presso l'Ufficio Concessioni Acque
dell'Assessorato dei Lavori Pubblici della Regione per 15 giorni
consecutivi, decorrenti dal 26 luglio 1993, a disposizione di
chiunque intendesse prenderne visione nelle ore d'ufficio;
- Copia dell'ordinanza è stata affissa per il predetto periodo
di 15 giorni all'albo pretorio del Comune di Valtournenche e copia
della medesima è stata inviata al Ministero dei Lavori Pubblici, al
Magistrato per il Po di Parma, alla sezione idrografica per il Po
di Torino, all'Associazione d'Irrigazione Est-Sesia di Novara,
all'Associazione d'Irrigazione Ovest-Sesia di Vercelli, alla prima
direzione del Genio Militare di Torino, al Consorzio Pesca della
Valle d'Aosta, all'Assessorato Agricoltura e Forestazione, Servizio
S.I.D.S., all'Assessorato dell'Ambiente, all'Assessorato del
Turismo, all'ENEL Compartimento di Torino ed alla società Cervino
S.p.A..
- La pubblicazione presso il Comune di Valtournenche, come
risulta dal referto in calce all'ordinanza, è avvenuta regolarmente
ed ha dato luogo alla presentazione, da parte della Associazione
Irrigua Ovest-Sesia di Vercelli di un esposto datato 3 agosto 1993,
prot. 1096/2142-2/9-lA con il quale si chiedeva l'inserimento nel
disciplinare di subconcessione delle seguenti prescrizioni:
a) il manufatto di derivazione dovrà essere dotato di apposito
edificio idoneo alla misura della portata assentita;
b) le manovre di invaso e di svaso del canale di carico della
centrale dovranno essere attuate con gradualità tale da evitare
turbamenti del regime idraulico del corso d'acqua pubblico.
Osservato che l'impianto in oggetto è privo di vasca di carico e
la derivazione avviene direttamente dal lago delle Cime Bianche
tramite una condotta di aspirazione posata sul fondo del lago
stesso, per cui, anche in considerazione dei modesti quantitativi
d'acqua derivati, non si possono arrecare turbamenti al regime
idraulico della Dora Baltea comunque, ritenuta ammissibile la
richiesta di cui al paragrafo a) dell'esposto sopraccitato,
apposita clausola è stata inserita nell'articolo 6 del disciplinare
di subconcessione.
Rilevato che la visita locale d'istruttoria come stabilito
nell'ordinanza è regolarmente avvenuta il 3 settembre 1993, ed alla
medesima, oltre ai funzionari dell'Ufficio Concessioni Acque della
Regione è intervenuto il Signor Mazzanti Luciano dell'ENEL R.I.D.
di Châtillon, i quali hanno rinunciato ad effettuare il sopralluogo
alle località interessate dalla derivazione in quanto a tutti
conosciute ed hanno dato atto che le medesime corrispondono, di
massima alle rappresentazioni grafiche di progetto. Il Signor
Mazzanti ha segnalato che, in base a quanto stabilito dal
disciplinare n. 968 di 6 maggio 1925 ed il R.D. 9916 del 16
settembre 1926 e successive varianti l'ENEL è titolare della
subconcessione per lo sfruttamento delle acque Cime Bianche di cui
il lago è tributario. Pertanto chiede che la subconcessione in
oggetto sia vincolata alle condizioni indicate sulla convenzione
già stipulata tra l'ENEL e la Cervino S.p.A. in data 6 luglio 1989
e relativa appendice 1 del 13 novembre 1990, in particolare per
quanto concerne la durata del prelievo.
Visto che in data 11 ottobre 1993 è pervenuta all'Ufficio
Concessioni Acque copia della convenzione di cui sopra e relativa
appendice che stabilisce tra l'altro:
1) L'ENEL consente alla Cervino S.p.A. di prelevare dal lago
delle cime Bianche, tramite, una tubazione di aspirazione posta sul
fondo del lago e collegata ad una pompa, una portata max. di 40
l/sec. nelle ore notturne del periodo dal 1° ottobre al 30 aprile
dell'anno successivo, ed una portata media riferita ad anno di
1,61/sec.
2) l'ENEL potrà, in qualsiasi momento, per le proprie esigenze
di esercizio, sospendere l'erogazione dell'acqua senza che la
Cervino S.p.A. possa avanzare alcuna richiesta di risarcimento per
danni che potessero verificarsi a causa della mancanza di
acqua.
3) il progetto della derivazione dovrà essere approvato
dall'ENEL ed i lavori di esecuzione delle opere di captazione
dovranno essere eseguiti a cura e spese della Cervino S.p.A. con il
controllo dei tecnici dell'ENEL.
In particolare dovrà essere posto all'imbocco della derivazione
un dispositivo che impedisca il prelievo di una portata superiore a
40 litri al secondo e la tubazione dovrà essere munita di un
contatore piombato, preventivamente tarato, per la misura della
quantità d'acqua prelevata.
5) il prelievo massimo per ogni esercizio non potrà superare i
50.000 metri cubi, eccetera ..
Osservato che la convenzione stipulata tra l'ENEL e Cervino
S.p.A. contiene, oltre alle clausole che regolano esclusivamente il
rapporto diretto tra i due contraenti, anche alcune prescrizioni
che riguardavano più specificatamente la derivazione ed essendo
ritenute ammissibili le richieste dell'ENEL, contenute nella sopra
menzionata convenzione e relativa appendice, apposita clausola
cautelativa è stata inserita nell'articolo 6 del disciplinare di
subconcessione.
Tenuto inoltre presente che:
- l'acqua viene prelevata a quota 2.800 m.s.m. tramite una
condotta di aspirazione posta sul fondo del lago al fine di
garantire la pressione necessaria all'entrata nei generatori di
neve, verrà installata una elettropompa nei pressi del lago, per
alimentare il tratto iniziale di condotta ove la pressione naturale
per caduta non sarebbe sufficiente per far funzionare i generatori
di neve;
- alla pompa verrà collegata una tubazione in acciaio zincato
per alta pressione completamente interrata;
- ogni 70 metri circa, verranno allacciate le prese d'acqua per
i generatori di neve;
Richiamata la deliberazione del Consiglio regionale n. 1193/X in
data 22 febbraio 1995, concernente l'approvazione dei criteri
provvisori di valutazione per l'esame delle domande di concessione
e subconcessione di derivazione d'acqua, e rilevato che essendo i
prelievi d'acqua effettuati dal Lago Cime Bianche saltuari ed i
quantitativi esigui, non viene influenzato considerevolmente il
livello del bacino.
Ritenuto, pertanto, che il rispetto delle disposizioni di cui
alla deliberazione consigliare sopra menzionata, sia comunque
garantito.
Rilevato quindi, in considerazione di quanto sopra esposto
che:
1) appare evidente che la derivazione dal lago delle Cime
Bianche corrisponde ad una reale necessità per la produzione di
neve programmata per l'innevamento delle piste di sci denominate
"Laghi Cime Bianche" e "Ventina - tratto intermedio".
2) La derivazione corrisponde alla razionale utilizzazione del
Lago Cime Bianche ed è compatibile con il buon regime idraulico,
senza che occorrono, oltre a quelle inserite nel disciplinare di
subconcessione, speciali garanzie a tutela di detto regime;
Visto infine che il Magistrato per il Po di Parma, con nota n.
15229 in data 18 gennaio 1994 ha rilevato che l'istruttoria è stata
regolarmente espletata ed ha espresso parere favorevole
all'accoglimento della richiesta di subconcessione sotto
l'osservanza delle condizioni espresse nel sottoriportato schema di
disciplinare.
Visto lo Statuto Speciale per la Valle d'Aosta, promulgato con
legge costituzionale n. 4 del 26 febbraio 1948 e successive norme
di attuazione;
Vista la legge regionale n. 4 del 8 novembre 1956;
Visto il parere favorevole rilasciato dall'Ing. Vice-Dirigente
Reggente del posto di Ing. Capo Dirigente del Servizio Assetto e
Tutela del territorio dell'Assessorato dei LL.PP, ai sensi del
combinato disposto dell'articolo 72 della legge regionale n. 3/1956
e successive modificazioni e dell'articolo 21 della legge regionale
18/1980 e successive modificazioni, in ordine alla legittimità
della presente proposta di deliberazione;
Visto il parere della III Commissione consiliare permanente;
Delibera
1) di subconcedere, per la durata di anni 30 decorrenti dalla
data del decreto di subconcessione, alla società CERVINO S.p.A.,
con sede in Valtournenche, giusta la domanda presentata in data 8
agosto 1990, di derivare dal lago Cime Bianche, in Comune di
Valtournenche, nel periodo dal 1° ottobre al 30 aprile di ogni
anno, complessivamente mc 50.000 di acqua, corrispondenti a 0,016
moduli industriali medi, da utilizzarsi per produrre neve
programmata per l'innevamento delle piste denominate "Laghi Cime
Bianche" e "Ventina - tratto intermedio";
2) di approvare l'allegato schema di disciplinare di
subconcessione;
3) di autorizzare l'emanazione del decreto di subconcessione da
parte del Presidente della Giunta regionale, previa sottoscrizione
del disciplinare da parte del legale rappresentante della Società
Cervino S.p.A.
4) di ordinare ed accettare l'introito delle seguenti somme da
versare presso la tesoreria dell'amministrazione regionale:
a) lire 1.500.000 (unmilionecinquecentomila) pari a mezza
annualità del canone, a titolo di cauzione, ai sensi dell'articolo
11 del T.U. 11 dicembre 1933, n. 1775, somma che verrà restituita
ove nulla-osti, al termine della subconcessione;
b) lire 10.000 (diecimila) pari al minimo fissato dall'articolo
3 della legge 21 dicembre 1961 n. 1501 e per gli scopi di cui
all'articolo 7 del T.U. 11 dicembre 1933, n. 1775, somma da
introitare al Capitolo 08800 della parte ENTRATE del bilancio
preventivo della Regione per il corrente esercizio finanziario
(prosento delle concessioni e subconcessioni di acque pubbliche e
miniere);
c) lire 1.500.000 (unmilionecinquecentomila) quale somma a
disposizione dell'Amministrazione regionale (Ufficio Concessioni
Acque dell'Assessorato dei LL.PP.) per spese di sorveglianza,
esperimenti di portata, collaudo, registrazione di atti, eccetera
somma da introitare al Capitolo 13500 della parte ENTRATE del
bilancio preventivo della Regione per il corrente anno finanziario
(Gestione di fondi per conto terzi per istruttoria domande e
pratiche varie);
5) di stabilire, come specificato nell'articolo 9 del
disciplinare di subconcessione, in lire 3.000.000 (tremilioni) il
canone annuo da versare anticipatamente alla Regione, anno per anno
a decorrere dalla data del decreto di subconcessione, somma da
introitare al capitolo 08800 della parte ENTRATE del bilancio
preventivo della Regione per il corrente anno finanziario (progetto
di concessioni e subconcessioni di acque pubbliche e miniere) dando
atto che il suddetto canone potrà variare, in caso di diverse
modalità di applicazione che potranno essere emanate con decreto
del Ministro delle Finanze, di concerto con il Ministro del
Tesoro;
6) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Disciplinare
(...omissis...)
Presidente Qualcuno chiede la parola? Se nessuno chiede la
parola, pongo in votazione la delibera in oggetto:
Presenti, votanti e favorevoli: 28
Il Consiglio approva all'unanimità
