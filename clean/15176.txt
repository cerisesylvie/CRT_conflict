Classificazione
OPERE PUBBLICHE
PROTEZIONE CIVILE, VIGILI DEL FUOCO E INTERVENTI PER CALAMITÀ NATURALI
Calamità naturali


Resoconto integrale del dibattito dell'aula
Oggetto del Consiglio n. 1696 del 12 dicembre 1995 - Resoconto
SEDUTA POMERIDIANA DEL 14 DICEMBRE 1995
OGGETTO N. 1696/X Approvazione del piano di ripristino e
prevenzione dei danni a seguito degli eventi alluvionali del
1993-1994, e dell'elenco degli interventi, ai sensi dell'articolo 4
della legge n. 471/1994 e degli articoli 1 e 2 della legge
n. 22/1995 come modificate dalla legge n. 265/1995 per i quali
richiedere il finanziamento alla Cassa Depositi e Prestiti.
Si dà atto che il Consigliere Lanièce non partecipa alla
discussione e alla votazione dell'oggetto.
Deliberazione Il Consiglio
Vista la legge 25 luglio 1994, n. 471, recante "Disposizioni
urgenti in favore delle zone colpite dagli eventi alluvionali nei
mesi da settembre a dicembre 1993" come modificata dalla legge 30
giugno 1995, n. 265, recante "Conversione in legge del decreto
legge 154/1995 concernente "Ulteriori interventi in favore delle
zone alluvionate negli anni 1993-1994";
Considerato che l'articolo 4 della citata legge prevede la
possibilità di concessione di mutui ventennali, con onere di
ammortamento a totale carico del bilancio dello Stato, da parte
della Cassa Depositi e Prestiti a regioni, province, a comuni e a
comunità montane per fronteggiare le necessità derivanti dai danni
provocati dagli eventi alluvionali nel settore delle opere
pubbliche nei comuni individuati dalla Giunta regionale, nel limite
massimo di lire 1.000 miliardi da suddividere tra le regioni
interessate;
Richiamata la deliberazione della Giunta regionale n. 8438 in
data 11 ottobre 1993 con la quale furono individuati i comuni
maggiormente colpiti dalle eccezionali avversità atmosferiche
verificatesi nei giorni 22, 23 e 24 settembre 1993, ai sensi
dell'articolo 1 del decreto legge 7 ottobre 1993, n. 401,
convertito con modificazioni dopo successive reiterazioni, dalla
legge 25 luglio 1994, n. 471;
Vista la deliberazione 13 luglio 1995 della conferenza
permanente per i rapporti Stato/Regioni con la quale sono stati
ripartiti i fondi disponibili ai sensi della legge 471/94
assegnando alla Regione Valle d'Aosta lire 30.000.000.000;
Vista la legge 21 gennaio 1995, n. 22 recante "Interventi
urgenti a favore delle zone colpite dalle eccezionali avversità
atmosferiche e dagli eventi alluvionali nella prima decade del mese
di novembre 1994" come modificata dalla legge 30 giugno 1995, n.
265, recante "Conversione in legge del decreto legge 154/1995
concernente "Ulteriori interventi in favore delle zone alluvionate
negli anni 1993 -1994";
Considerato che l'articolo 2 commi 2 e 3 della citata legge
prevede la possibilità di concessione dei mutui ventennali, con
opere di ammortamento a totale carico del bilancio dello Stato, da
parte della Cassa Depositi e Prestiti a regioni, province, a comuni
e a comunità montane per fronteggiare le necessità derivanti dai
danni provocati dagli eventi alluvionali nel settore delle opere
pubbliche nei territori delle regioni individuate dal decreto del
Presidente del Consiglio dei Ministri 10 novembre 1994, nel limite
massimo di lire 250 miliardi da suddividere tra le regioni
interessate;
Vista la deliberazione 13 luglio 1995 della conferenza
permanente per i rapporti Stato/Regioni con la quale sono stati
ripartiti i fondi disponibili ai sensi della legge 22/95 assegnando
alla Regione Valle d'Aosta lire 3.000.000.000;
Rilevato che per essere ammessi ai benefici di cui sopra deve
essere approvato da parte delle regioni un apposito piano regionale
di prevenzione e di ripristino dei danni sulla base delle
attestazioni di danno degli enti interessati e degli accertamenti
dei servizi tecnici regionali della difesa del suolo previo parere
dell'Autorità di bacino;
Richiamata la deliberazione della Giunta regionale n. 7967 in
data 7 ottobre 1994 con la quale venne approvato un piano
provvisorio di interventi nell'ambito del settore delle opere
pubbliche finalizzate all'accensione di mutui presso la Cassa
Depositi e Prestiti, in applicazione della legge 25 luglio 1994, n.
471;
Ritenuto necessario predisporre un piano di ripristino e
prevenzione ai sensi dell'articolo 4 della legge n. 471/1994 e
dell'articolo 1 della legge n. 22/1995 come modificate dalla legge
n. 265/1995, aggiornando anche l'elenco degli interventi
individuati con la deliberazione di Giunta n. 7967/1994, visto il
tempo trascorso e le opere urgenti nel frattempo realizzate con
fondi regionali e alla luce delle determinazioni della Conferenza
permanente fra lo Stato, le regioni e le province in ordine alla
ripartizione dei fondi disponibili;
Considerato che i medesimi territori regionali sono stati
interessati tra settembre 1993 e novembre 1994 da diversi eventi
alluvionali connessi ad avverse condizioni meteorologiche che hanno
determinato e successivamente aggravato i danni alle opere
pubbliche;
Ritenuto opportuno, viste le segnalazioni pervenute da parte
degli enti interessati e dei servizi regionali competenti
relativamente agli interventi di ripristino dei danni alle opere
pubbliche, al consolidamento di dissesti idrogeologici e di
riassetto idraulico che necessitano anche di una programmazione
pluriennale a causa delle quote elevate alle quali si opera,
predisporre un programma organico di interventi per il ripristino e
la prevenzione dei danni a seguito degli eventi alluvionali del
1993/1994;
Visto il parere favorevole di legittimità rilasciato
dall'ingegnere Vice-dirigente reggente del posto di Ingegnere Capo
dirigente del servizio assetto e tutela del territorio
dell'Assessorato dei lavori pubblici ai sensi dell'articolo 72
della legge regionale n. 3/1956 e successive modificazioni, e del
combinato disposto degli articoli 13 - comma 1 - lett. e) e 59 -
comma 2 - della legge regionale n. 45/1995, sulla presente
deliberazione;
Visto il parere della III commissione consiliare permanente;
Delibera
1) di approvare il piano di ripristino e prevenzione dei danni a
seguito degli eventi alluvionali che hanno interessato il
territorio regionale tra settembre 1993 e novembre 1994;
2) di approvare ai sensi dell'articolo 4 della legge n. 471/1994
e dell'articolo 1 della legge n. 22/1995 come modificate dalla
legge n. 265/1995, al fine dell'acquisizione del parere da parte
dell'Autorità di bacino del fiume Po, previsto dal comma 3
dell'articolo 4 della legge n. 471/1994 e dal comma 2 dell'articolo
1 della legge n. 22/1995 come modificate dalla legge n. 265/1995
l'elenco degli interventi per i quali richiedere il finanziamento
alla Cassa Depositi e Prestiti contenuto rispettivamente nella
tabella n. 3 e 4 del piano di cui al punto precedente;
3) di stabilire chela Giunta regionale provvederà alle modalità
di esecuzione per l'accensione dei mutui presso la Cassa Depositi e
Prestiti di competenza regionale;
4) di stabilire inoltre che la Giunta regionale provvederà alle
modalità di esecuzione degli interventi indicati nella tabella n. 2
del piano di cui al punto 1 e alla liquidazione della relativa
spesa in relazione alle disponibilità finanziarie;
5) di sottoporre la presente deliberazione al controllo della
Commissione di Coordinamento per la Valle d'Aosta, ai sensi e per
gli effetti dell'articolo 8, lett. d), del decreto legislativo 22
aprile 1994, n. 320.
Piano di ripristino
(...omissis...)
Presidente É aperta la discussione generale. Qualcuno chiede la
parola? Se nessuno chiede la parola, pongo in votazione la delibera
in oggetto:
Presenti, votanti e favorevoli: 27
Il Consiglio approva all'unanimità
