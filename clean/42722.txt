Classificazione
PARTECIPAZIONE E INIZIATIVA POPOLARE
Referendum e iniziativa popolare



Oggetto del Consiglio n. 227 del 14 gennaio 2021 - Resoconto
OGGETTO N. 227/XVI - Nomina della Commissione regionale per i
procedimenti referendari di iniziativa popolare.
Bertin (Presidente) -
Alla presenza di 34 Consiglieri,
diamo avvio ai lavori del Consiglio di questo pomeriggio.
Faccio soltanto una comunicazione: il Presidente della Regione,
in merito agli incontri avuti questa mattina, interverrà più avanti
nel pomeriggio quando sarà in possesso di tutti gli elementi per
poter informare il Consiglio relativamente agli aspetti, pandemici
e non solo, nei rapporti con lo Stato. Pertanto passiamo al punto
n. 40 all'ordine del giorno.
L'articolo 40 della legge regionale del 2003 prevede che il
Consiglio regionale, entro i primi quattro mesi del suo
insediamento, istituisca, nomini la Commissione regionale per i
procedimenti referendari e di iniziativa popolare. Questa
Commissione è composta da tre membri effettivi e da tre rispettivi
supplenti esperti in disciplina giuridica e pubblicistica, indicati
dal Presidente della Corte di Appello di Torino.
Il Presidente della Corte di Appello di Torino, con nota del 24
novembre scorso, ha comunicato i nominativi per la nomina dei
componenti effettivi e supplenti della Commissione sopra
indicata.
Ci sono sei nominativi; come convenuto nella Conferenza dei
Capigruppo, passiamo direttamente a una votazione palese sui
nomi.
I componenti effettivi sono la professoressa Elisabetta Palici
Di Suni Prat, il professor Raffaele Caterina e professor Francesco
Dassano. I supplenti l'avv. Giuseppe Gallenca, l'avv. Antonella
Lauria e il prof. Eugenio Dalmotto.
Passiamo pertanto, come convenuto nella Conferenza Capigruppo,
alla nomina in forma palese dei sei componenti della
Commissione.
Apriamo la votazione. Chiudiamo la votazione.
Presenti, votanti e favorevoli: 33
Il Consiglio approva all'unanimità.
