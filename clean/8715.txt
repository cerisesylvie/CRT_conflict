Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3216 del 12 novembre 1987 - Resoconto
OGGETTO N. 3216/VIII - DISEGNO DI LEGGE CONCERNENTE:
"DESTINAZIONE DEI FONDI ASSEGNATI DALLO STATO AI SENSI DELLA LEGGE
17 MAGGIO 1983, N. 217: LEGGE QUADRO PER IL TURISMO".
PRESIDENTE
: Ha chiesto la parola l'Assessore al Turismo,
Urbanistica e Beni Culturali, Lanièce; ne ha facoltà.
LANIECE (D.C.):
La legge quadro per il turismo ed
interventi per il potenziamento e la qualificazione dell'offerta
turistica prevede, tra l'altro, l'assegnazione, da parte dello
Stato alle regioni, di fondi da destinarsi allo sviluppo
dell'attività di interesse turistico, nonché all'ammodernamento ed
alla riqualificazione delle strutture ricettive dei servizi
turistici, oltre che alla creazione di strutture e servizi
nuovi.
I fondi attribuiti alla Regione Valle d'Aosta, con riferimento
all'esercizio 1987, risultano pari a 2 miliardi, 568 milioni e 174
mila lire e si è ritenuto opportuno destinarli interamente ad
integrare gli stanziamenti previsti nell'ambito della legge
regionale 7 agosto 1986, n. 45, per la realizzazione di
infrastrutture ricreativo-sportive.
Tale scelta è motivata, non solo dalla necessità di procedere
con maggiore sollecitudine ad una sostanziale riqualificazione
delle nostre località turistiche, sovente penalizzate sul piano
concorrenziale, tanto in Italia che all'estero, da una obiettiva
insufficienza di infrastrutture, ma anche dalla considerazione che,
per l'attuazione della citata legge regionale, si fa riferimento ad
un preciso programma di sviluppo, in grado si soddisfare le
condizioni poste dall'articolo 13 della legge quadro, in materia di
investimenti destinati alle nuove strutture.
In particolare, questi finanziamenti sono destinati per la pista
di bob al Breuil, allo stadio del ghiaccio e del padiglione coperto
per il tennis di Courmayeur, per il complesso sportivo di
Gressoney-St-Jean e per l'impianto di pattinaggio su ghiaccio di
Ayas; il che comporta un investimento di oltre 32 miliardi, 22 dei
quali sono da impegnare nel corso dei prossimi esercizi
finanziari.
PRESIDENTE
: Passiamo ora all'esame dell'articolato.
Do lettura dell'articolo 1.
Articolo 1
1. I fondi assegnati dallo Stato, per l'anno 1987, ai sensi
dell'articolo 13 della legge 17 maggio 1983, n. 217, ammontanti a
complessive lire 2.568.174.000, vengono destinati a integrare gli
stanziamenti previsti per la realizzazione degli interventi di cui
all'articolo 2, primo comma, punto a), della legge regionale 7
agosto 1986, n. 45, concernente "Interventi per la realizzazione di
infrastrutture ricreativo-sportive".
PRESIDENTE
: Se nessuno chiede la parola, pongo in
votazione l'articolo 1, testé letto.
ESITO DELLA VOTAZIONE
Presenti: 25
Votanti: 24
Favorevoli: 24
Astenuti: 1 (Sandri)
Il Consiglio approva
PRESIDENTE
: Do lettura dell'articolo 2.
Articolo 2
1. I fondi statali di cui al precedente articolo 1 saranno
introitati sul capitolo n. 02850 della Parte Entrata del bilancio
di previsione per l'esercizio 1987.
2. Le spese per gli interventi di cui al medesimo articolo 1
graveranno sul capitolo n.
37576
della parte spesa del
bilancio stesso.
PRESIDENTE
: Se nessuno chiede la parola, pongo in
votazione l'articolo 2, testé letto.
ESITO DELLA VOTAZIONE
Presenti: 25
Votanti: 24
Favorevoli: 24
Astenuti: 1 (Sandri)
Il Consiglio approva
PRESIDENTE
: Do lettura dell'articolo 3.
Articolo 3
1. Al bilancio di previsione della Regione per l'esercizio
finanziario 1987 sono apportate le seguenti variazioni in
aumento:
Parte Entrata
Cap. 02850 "Fondi per il potenziamento e la qualificazione
dell'offerta turistica"
L. 17 maggio 1983, n. 217 art. 13
lire 2.568.174.000
Parte Spesa
Cap.
37576
(la cui denominazione viene così
modificata)
"Spese sui fondi assegnati dallo Stato per il potenziamento
delle infrastrutture ricreativo-sportive"
L. 17 maggio 1983, n. 217, art. 13
L.R. 1987, n.
lire 2.568.174.000
PRESIDENTE
: Se nessuno chiede la parola, pongo in
votazione l'articolo 3, testé letto.
ESITO DELLA VOTAZIONE
Presenti: 25
Votanti: 24
Favorevoli: 24
Astenuti: 1 (Sandri)
Il Consiglio approva
PRESIDENTE
: Do lettura dell'articolo 4.
Articolo
4
1. La presente legge
è
dichiarata urgente ai sensi del
terzo comma dell'articolo 31 dello Statuto speciale ed entrerà in
vigore il giorno successivo a quello della sua pubblicazione nel
Bollettino Ufficiale della Regione.
PRESIDENTE
: Se nessuno chiede la parola, pongo in
votazione l'articolo 4, testé letto.
ESITO DELLA VOTAZIONE
Presenti: 25
Votanti: 24
Favorevoli: 24
Astenuti: 1 (Sandri)
Il Consiglio approva
PRESIDENTE
: Il Consiglio è chiamato ora a pronunciarsi
per votazione segreta sul complesso della legge.
VOTAZIONE A SCRUTINIO SEGRETO
ESITO DELLA VOTAZIONE
Presenti: 25
Votanti: 25
Favorevoli: 22
Contrari: 3
Il Consiglio approva
