Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 626 del 21 giugno 1989 - Resoconto
OGGETTO N. 626/IX - "Introduzione di misure idonee ad
incentivare l'uso della benzina senza piombo e della marmitta
catalitica". (Approvazione di mozione).
Presidente: Dò lettura della mozione presentata dal Consigliere
Riccarand:
MOZIONE
APPRESO che il Consiglio regionale del Trentino Alto Adige,
nella sua seduta del 18 maggio 1989, ha approvato un ordine del
giorno che invita il Parlamento ed il Governo della Repubblica ad
azioni concrete per contenere gli scarichi nocivi e velenosi delle
automobili;
RILEVATO CHE
- un fattore essenziale, spesso di gran lunga
predominante,nell'inquinamento atmosferico soprattutto delle città
è costituito dai veicoli a motore.
- L'automobile ricava la propria forza motrice dalla combustione
di una miscela aria-carburante il cui componente principale è
generalmente un combustibile carbonioso fossile come la benzina o
il gasolio. In condizioni ideali la combustione sarebbe completa e
produrebbe soltanto residui innocui: anidride carbonica (C02)
vapore acqueo (H
20). Per una serie di ragioni, però, il
motore degli automezzi non riesce ad offrire queste condizioni
ideali; uno degli ostacoli principali è dato dal fatto che in
questo caso il processo di combustione ha andamento ciclico e la
durata di ogni singolo ciclo è troppo breve per consentire una
combustione completa. Ciò fa sì che nei gas di scarico finiscano
numerosi composti chimici più o meno nocivi, soprattutto ossido di
carbonio (C0), idrocarburi incombusti (HnCm) quali paraffine
alcheni e aromatici, nonchè idrocarburi (HnCn.CO) e l'acido
carbonico (HnCn.C00H). Ad essi si aggiungono altre sostanze, tra
cui altri idrocarburi (ad esempio acetilene ed etilene) e sostanze
solide (come la fuliggine) prodotte dalle reazioni termiche che
hanno luogo nel motore. I gas di scarico contengono inoltre alcuni
sottoprodotti della combustione come gli ossidi di azoto
(dall'azoto atmosferico), gli ossidi di piombo (dagli additivi del
carburante) e gli ossidi di zolfo (dalle impurità contenute nel
carburante).
- L'attenzione della critica ambientalista è attualmente rivolta
contro l'ossido di carbonio, gli idrocarburi, gli ossidi di azoto e
l'emissione di composti di piombo.
- Tra gli inquinanti prodotti dal traffico stradale, l'ossido di
carbonio (CO) è quello presente in percentuale maggiore. Nell'uomo
esso può provocare tramite l'emoglobina una ipossigenazione del
sangue; non appena libero, tuttavia, l'ossido di carbonio si lega
rapidamente all'ossigeno atmosferico, dando luogo all'anidride
carbonica che è innocua. Gli idrocarburi (HnCm) sono presenti nei
gas di scarico degli autoveicoli sotto forma di svariati composti
chimici, ma in concentrazioni relativamente basse. L'impatto di
queste sostanze sull'ambiente è molto vario. Le conseguenze
negative per l'organismo umano si manifestano talora con disturbi
provocati dall'odore, effetti narcotici ed irritazioni delle
mucose, ma a taluni composti viene attribuito anche un effetto
cancerogeno. Ulteriori pericoli si ravvisano nella loro azione
secondaria: parte di essi contribuisce infatti allo sviluppo di
smog fotochimico (soprattutto ozono) nell'atmosfera, il quale non
solo è irritante per le vie respiratorie dell'uomo ma è stato
identificato anche quale possibile causa dei danni al patrimonio
boschivo.
- Gli ossidi di azoto (NOx) sono presenti negli scarichi dei
motori sotto forma di monossido (NO) e perossido (N02). In presenza
di ossigeno il monossido di azoto si trasforma rapidamente in
perossido, un gas irritante dall'odore acre, che in elevate
concentrasioni può provocare gravi danni ai tessuti e in particolar
modo ai polmoni.
Anche in questo caso non vi sono tuttavia grossi rischi
immediati per la salute dell'uomo: in primo luogo infatti la
percentuale contenuta nei gas di scarico è relativamente bassa, in
secondo luogo le emissioni più consistenti si hanno soltanto alle
alte velocità, dunque in zone a traffico meno intenso. Come per gli
idrocarburi, i rischi ambientali sono di natura più indiretta:
nell'atmosfera gli ossidi di azoto si trasformano in acido nitrico
e contribuiscono alla formazione delle pioggie acide, considerate
oggi la causa principale della morte dei boschi in Europa.
- Una fonte non trascurabile di inquinamento atmosferico è
rappresentata dai prodotti di reazione degli additivi mescolati
alla benzina con funzioni di antidenotante, costituiti da composti
organici del piombo (piombo tetraetile e piombo tetrametile).
- I principali effetti patologici del saturnismo (intossicazione
da piombo) colpiscono soprattutto il sistema nervoso centrale e
periferico, l'apparato digerente, i reni e il sangue.
Particolarmente esposti sono i bambini, il cui organismo assorbe il
cinquanta per cento del contenuto di piombo: un'intossicazione
acuta ha spesso esiti mortali, e le intossicazioni croniche
provocano danni cerebrali, turbe comportamentali ed anche anomalie
del feto, aborti e malformazioni congenite. Attualmente nel nostro
territorio vengono scaricate 15.000 tonnellate di piombo all'anno,
il che significa che la percentuale di piombo contenuta nel sangue
degli abitanti dell'Italia è tra le più elevate di tutta la
Comunità Europea.
- Il Ministero della Sanità (circolare n.63/82), preoccupato che
queste sostanze potessero essere assunte dall'uomo e dagli animali
tramite gli alimenti, ha disposto un'analisi quantitativa dei
metalli pesanti, tra cui il piombo, contenuti nella carne del
bestiame da macello, del pollame e dei pesci d'allevamento.
- In uno studio dell'Istituto Superiore della Sanità sui
pericoli dell'intossicazione da piombo è espressa la seguente
conclusione: - Finora, forse anche a causa della scarsa
informazione dell'opinione pubblica, le autorità competenti non
hanno dedicato al problema la dovuta attenzione.
- La Comunità Europea ha adottato con la direttiva n. 70/220,
modificata dalla direttiva n. 77/102, provvedimenti per la
riduzione dell'inquinamento atmosferico prodotto da ossido di
carbonio, idrocarburi incombusti e monossido di azoto emessi dai
veicoli a motore. Successivamente, in data 29 giugno 1978, essa ha
emanato la direttiva sull'andamento della legislazione degli Stati
membri in riferimento al tenore di piombo nella benzina.
- Ad onta delle suddette direttive comunitarie, l'Italia
continua ad applicare il tetto di 0,40 g di piombo per litro.
Inoltre la benzina super a 95 (numero d'ottano) offerta sul mercato
italiano è più costosa del carburante additivato con piombo.
- Manca ancora in Italia una rete di punti di vendita di benzina
senza piombo che copra l'intero territorio nazionale. E' noto che
una rete di distribuzione capillare costituisce una condizione
imprescindibile per l'introduzione della marmitta catalitica.
- Il metodo fino ad oggi più efficace per la riduzione dei gas
nocivi emessi dai motori a scoppio consiste nella trasformazione
dei gas di scarico tramite la marmitta catalitica trivalente con
sonda "lamba". Questo procedimento consente di ridurre del 90%
circa l'emissione degli inquinanti sottoposti a limiti di legge
quali l'ossido di carbonio (CO), gli idrocarburi (HnCm), gli ossidi
di azoto (NOx). Inoltre, ciò che è particolarmente significativo,
esso riduce in misura notevole - talvolta oltre il 90% -
l'emissione di sostanze cancerogene come il benzolo e di altre
sostanze organiche. L'impiego di benzina senza piombo fa sì che non
vi siano emissioni di composti a base di piombo;
Il Consiglio regionale della Valle d'Aosta
D E L I B E R A
di sollecitare il Parlamento ed il Governo della Repubblica
italiana a:
1) fissare tempestivamente un limite massimo di 0,15 g/l per il
contenuto di piombo nella benzina, in conformità alla direttiva
della Comunità Europea sopra menzionata;
2) diffondere la benzina senza piombo su tutto il territorio
nazionale tramite una rete distributiva capillare e a prezzo
inferiore rispetto alla benzina additivata con piombo, ed obbligare
le compagnie petrolifere a produrre benzina senza piombo di una
qualiti tale da permettere il rifornimento anche ad automezzi privi
di marmitta catalitica anche sotto il profilo della tutela della
salute;
3) incentivare a livello fiscale l'introduzione della marmitta
catalitica;
4) operare per l'introduzione a livello europeo di un regime
fiscale per gli autoveicoli orientato a colpire proporzionalmente
secondo il livello delle emissioni di sostanze nocive;
5) munire il parco macchine delle amministrazioni statali di
auto con marmitta catalitica;
6) promuovere un'ampia opera d'informazione su tale tematica tra
la popolazione, i proprietari di autoveicoli, gli addetti ai
distributori di carburante, i gestori di officine di
riparazione;
7) invitare tutti i Comuni ad attivarsi con ordinanze per lo
spegnimento obbligatorio dei motori di ogni tipo di autoveicolo in
sosta.
IMPEGNA
il Presidente del Consiglio a trasmettere copia della presente
mozione al Presidente della Camera dei Deputati,al Presidente del
Senato, ai Capigruppo della Camera dei Deputati e del Senato, al
Presidente del Consiglio dei Ministri.
Presidente
: Ha chiesto di illustrare la mozione il
Consigliere Riccarand, ne ha facoltà.
Riccarand (NS)
: Questa mozione riprende, senza
sostanziali correzioni, un ordine del giorno che è stato approvato
dal Consiglio regionale del Trentino Alto Adige, che è stato
trasmesso dalla Presidenza del Consiglio regionale del Trentino
Alto Adige a tutte le Regioni e a tutti i Capigruppo delle varie
Regioni, perchè lo recepissero e perchè si affiancassero all'ordine
del giorno votato dalla Regione Trentino Alto Adige, in modo da
sollecitare il Parlamento e il Governo italiano ad una azione più
incisiva rispetto agli scarichi nocivi degli autoveicoli.
La mozione che ho presentato riprende tale e quale l'ordine del
giorno approvato dal Consiglio regionale del Trentino Alto Adige e
nella parte deliberativa sollecita il Parlamento e il Governo a
fissare dei limiti più ristretti per quanto riguarda la presenza di
contenuto di piombo nella benzina, a diffondere la benzina senza
piombo su tutto il territorio nazionale, ad incentivare i vari modi
di introduzione della marmitta catalitica, a munire il parco
macchine delle amministrazioni pubbliche, a partire dalle
amministrazioni statali, di auto con marmitta catalitica e ad
invitare anche i Comuni ad attivarsi affinchè siano generalizzate
le ordinanze che già ci sono in diversi Comuni per un risparmio
energetico, per lo spegnimento obbligatorio dei motori in caso di
soste brevi, ecc., cosa che già in alcuni Comuni spontaneamente è
stata fatta.
Credo che questa mozione possa essere votata da tutto il
Consiglio, possa essere inviata al Presidente della Camera dei
Deputati e al Presidente del Senato, ai Capigruppo parlamentari e
al Presidente del Consiglio dei Ministri, in modo che sia una
ulteriore sollecitazione anche da parte della nostra Regione, che
si aggiunge a quella di tanti altri enti pubblici, in modo da
arrivare ad una normativa più attenta degli effetti sull'ambiente e
sulla salute degli scarichi nocivi, e quindi ad un provvedimento
che migliori la qualità della vita nella nostra Regione e in tutta
Italia.
Presidente
: Ha chiesto di parlare il Presidente della
Giunta, ne ha facoltà.
Rollandin (UV)
: On ne peut que partager un certain souci
pour ce qui est de la sauvegarde de la santé de l'homme par rapport
à la circulation des véhicules, qui notamment va poser différents
problèmes.
Dans la partie introductive il y aurait différentes données qui
pourraient être un peu revues, mais au delà de cela je proposerait
de modifier le premier alinéa là où on dit:
"fissare
tempestivamente un limite massimo di 0,15 g/l per il contenuto di
piombo nella benzina, in conformità alla direttiva della Comunità
Europea sopra menzionata"
parce que la directive de la CEE
n'indique pas ce pourcentage; en effet les Etats membres ont
modifié ce pourcentage. Je crois qu'on pourrait mettre: "
fissare
tempestivamente un nuovo limite per il contenimento ecc.".
Pour le restant on peut accepter l'intervention dans ce sens et
surtout prévoir d'initiatives pour éliminer la pollution de
l'air.
Presidente
: Se il Consigliere Riccarand è d'accordo con
le osservazioni fatte dal Presidente, queste si intendono acquisite
nella mozione.
Pongo in votazione la mozione nel testo così modificato:
MOZIONE
APPRESO che il Consiglio regionale del Trentino Alto Adige,
nella sua seduta del 18 maggio 1989, ha approvato un ordine del
giorno che invita il Parlamento ed il Governo della Repubblica ad
azioni concrete per contenere gli scarichi nocivi e velenosi delle
automobili;
RILEVATO CHE
- un fattore essenziale, spesso di gran lunga
predominante,nell'inquinamento atmosferico soprattutto delle città
è costituito dai veicoli a motore.
- L'automobile ricava la propria forza motrice dalla combustione
di una miscela aria-carburante il cui componente principale è
generalmente un combustibile carbonioso fossile come la benzina o
il gasolio. In condizioni ideali la combustione sarebbe completa e
produrebbe soltanto residui innocui: anidride carbonica (C02) e
vapore acqueo (H20). Per una serie di ragioni, però, il motore
degli automezzi non riesce ad offrire queste condizioni ideali; uno
degli ostacoli principali è dato dal fatto che in questo caso il
processo di combustione ha andamento ciclico e la durata di ogni
singolo ciclo è troppo breve per consentire una combustione
completa. Ciò fa sì che nei gas di scarico finiscano numerosi
composti chimici più o meno nocivi, soprattutto ossido di carbonio
(C0), idrocarburi incombusti (HnCm) quali paraffine alcheni e
aromatici, nonchè idrocarburi (HnCn.CO) e l'acido carbonico
(HnCn.C00H). Ad essi si aggiungono altre sostanze, tra cui altri
idrocarburi (ad esempio acetilene ed etilene) e sostanze solide
(come la fuliggine) prodotte dalle reazioni termiche che hanno
luogo nel motore. I gas di scarico contengono inoltre alcuni
sottoprodotti della combustione come gli ossidi di azoto
(dall'azoto atmosferico), gli ossidi di piombo (dagli additivi del
carburante) e gli ossidi di zolfo (dalle impurità contenute nel
carburante).
- L'attenzione della critica ambientalista è attualmente rivolta
contro l'ossido di carbonio, gli idrocarburi, gli ossidi di azoto e
l'emissione di composti di piombo.
- Tra gli inquinanti prodotti dal traffico stradale, l'ossido di
carbonio (CO) è quello presente in percentuale maggiore. Nell'uomo
esso può provocare tramite l'emoglobina una ipossigenazione del
sangue; non appena libero, tuttavia, l'ossido di carbonio si lega
rapidamente all'ossigeno atmosferico, dando luogo all'anidride
carbonica che è innocua. Gli idrocarburi (HnCm) sono presenti nei
gas di scarico degli autoveicoli sotto forma di svariati composti
chimici, ma in concentrazioni relativamente basse. L'impatto di
queste sostanze sull'ambiente è molto vario. Le conseguenze
negative per l'organismo umano si manifestano talora con disturbi
provocati dall'odore, effetti narcotici ed irritazioni delle
mucose, ma a taluni composti viene attribuito anche un effetto
cancerogeno. Ulteriori pericoli si ravvisano nella loro azione
secondaria: parte di essi contribuisce infatti allo sviluppo di
smog fotochimico (soprattutto ozono) nell'atmosfera, il quale non
solo è irritante per le vie respiratorie dell'uomo ma è stato
identificato anche quale possibile causa dei danni al patrimonio
boschivo.
- Gli ossidi di azoto (NOx) sono presenti negli scarichi dei
motori sotto forma di monossido (NO) e perossido (N02). In presenza
di ossigeno il monossido di azoto si trasforma rapidamente in
perossido, un gas irritante dall'odore acre, che in elevate
concentrasioni può provocare gravi danni ai tessuti e in particolar
modo ai polmoni.
Anche in questo caso non vi sono tuttavia grossi rischi
immediati per la salute dell'uomo: in primo luogo infatti la
percentuale contenuta nei gas di scarico è relativamente bassa, in
secondo luogo le emissioni più consistenti si hanno soltanto alle
alte velocità, dunque in zone a traffico meno intenso. Come per gli
idrocarburi, i rischi ambientali sono di natura più indiretta:
nell'atmosfera gli ossidi di azoto si trasformano in acido nitrico
e contribuiscono alla formazione delle pioggie acide, considerate
oggi la causa principale della morte dei boschi in Europa.
- Una fonte non trascurabile di inquinamento atmosferico è
rappresentata dai prodotti di reazione degli additivi mescolati
alla benzina con funzioni di antidenotante, costituiti da composti
organici del piombo (piombo tetraetile e piombo tetrametile).
- I principali effetti patologici del saturnismo (intossicazione
da piombo) colpiscono soprattutto il sistema nervoso centrale e
periferico, l'apparato digerente, i reni e il sangue.
Particolarmente esposti sono i bambini, il cui organismo assorbe il
cinquanta per cento del contenuto di piombo: un'intossicazione
acuta ha spesso esiti mortali, e le intossicazioni croniche
provocano danni cerebrali, turbe comportamentali ed anche anomalie
del feto, aborti e malformazioni congenite. Attualmente nel nostro
territorio vengono scaricate 15.000 tonnellate di piombo all'anno,
il che significa che la percentuale di piombo contenuta nel sangue
degli abitanti dell'Italia è tra le più elevate di tutta la
Comunità Europea.
- Il Ministero della Sanità (circolare n.63/82), preoccupato che
queste sostanze potessero essere assunte dall'uomo e dagli animali
tramite gli alimenti, ha disposto un'analisi quantitativa dei
metalli pesanti, tra cui il piombo, contenuti nella carne del
bestiame da macello, del pollame e dei pesci d'allevamento.
- In uno studio dell'Istituto Superiore della Sanità sui
pericoli dell'intossicazione da piombo è espressa la seguente
conclusione: - Finora, forse anche a causa della scarsa
informazione dell'opinione pubblica, le autorità competenti non
hanno dedicato al problema la dovuta attenzione.
- La Comunità Europea ha adottato con la direttiva no 70/220,
modificata dalla direttiva n. 77/102, provvedimenti per la
riduzione dell'inquinamento atmosferico prodotto da ossido di
carbonio, idrocarburi incombusti e monossido di azoto emessi dai
veicoli a motore. Successivamente, in data 29 giugno 1978, essa ha
emanato la direttiva sull'andamento della legislazione degli Stati
membri in riferimento al tenore di piombo nella benzina.
- Ad onta delle suddette direttive comunitarie, l'Italia
continua ad applicare il tetto di 0,40 g di piombo per litro.
Inoltre la benzina super a 95 (numero d'ottano) offerta sul mercato
italiano è più costosa del carburante additivato con piombo.
- Manca ancora in Italia una rete di punti di vendita di benzina
senza piombo che copra l'intero territorio nazionale. E' noto che
una rete di distribuzione capillare costituisce una condizione
imprescindibile per l' introduzione della marmitta catalitica.
- Il metodo fino ad oggi più efficace per la riduzione dei gas
nocivi emessi dai motori a scoppio consiste nella trasformazione
dei gas di scarico tramite la marmitta catalitica trivalente con
sonda "lamba". Questo procedimento consente di ridurre del 90%
circa l'emissione degli inquinanti sottoposti a limiti di legge
quali l'ossido di carbonio (CO), gli idrocarburi (HnCm), gli ossidi
di azoto (NOx). Inoltre, ciò che è particolarmente significativo,
esso riduce in misura notevole - talvolta oltre il 90% -
l'emissione di sostanze cancerogene come il benzolo e di altre
sostanze organiche. L'impiego di benzina senza piombo fa sì che non
vi siano emissioni di composti a base di piombo;
Il Consiglio regionale della Valle d'Aosta
D E L I B E R A
di sollecitare il Parlamento ed il Governo della Repubblica
italiana a:
1) fissare tempestivamente un nuovo limite per il contenuto di
piombo nella benzina, in conformità alla direttiva della Comunità
Europea sopra menzionata;
2) diffondere la benzina senza piombo su tutto il territorio
nazionale tramite una rete distributiva capillare e a prezzo
inferiore rispetto alla benzina additivata con piombo, ed obbligare
le compagnie petrolifere a produrre benzina senza piombo di una
qualiti tale da permettere il rifornimento anche ad automezzi privi
di marmitta catalitica anche sotto il profilo della tutela della
salute;
3) incentivare a livello fiscale l'introduzione della marmitta
catalitica;
4) operare per l'introduzione a livello europeo di un regime
fiscale per gli autoveicoli orientato a colpire proporzionalmente
secondo il livello delle emissioni di sostanze nocive;
5) munire il parco macchine delle amministrazioni statali di
auto con marmitta catalitica;
6) promuovere un'ampia opera d'informazione su tale tematica tra
la popolazione, i proprietari di autoveicoli, gli addetti ai
distributori di carburante, i gestori di officine di
riparazione;
7) invitare tutti i Comuni ad attivarsi con ordinanze per lo
spegnimento obbligatorio dei motori di ogni tipo di autoveicolo in
sosta.
IMPEGNA
il Presidente del Consiglio a trasmettere copia della presente
mozione al Presidente della Camera dei Deputati,al Presidente del
Senato, ai Capigruppo della Camera dei Deputati e del Senato, al
Presidente del Consiglio dei Ministri.
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
Presidente: Sono esauriti gli argomenti all'ordine del giorno,
pertanto dichiaro chiusi i lavori di questa adunanza del Consiglio
regionale.
La seduta è tolta.
***
