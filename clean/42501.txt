Classificazione
CONSIGLIO REGIONALE
Costituzione e funzionamento degli organi consiliari



Oggetto del Consiglio n. 60 del 18 novembre 2020 - Resoconto
OBJET N° 60/XVI - Serment du Conseiller régional Augusto
Rollandin.
Bertin (Presidente) -
Alla presenza di 34 consiglieri,
possiamo iniziare i lavori del Consiglio regionale. Il Consigliere
Chatrian è assente per ragioni personali e ci raggiungerà più
tardi. Oggetto numero 1 all'ordine del giorno.
Il Consiglio regionale, nella seduta del 20 ottobre 2020, ha
convalidato l'elezione dei proclamati eletti, tra i quali il
consigliere sospeso Augusto Rollandin che non ha poi proceduto a
prestare giuramento in quanto il Consiglio regionale, visto il
perdurare della sospensione di diritto dalla carica, ai sensi
dell'articolo 8 comma 1 del decreto legislativo del 31 dicembre
2012, con deliberazione n. 4 ha proceduto alla sua temporanea
sospensione. Il 7 novembre scorso sono decorsi i termini di
sospensione di diritto dalla carica del consigliere sospeso Augusto
Rollandin, ovvero i diciotto mesi a decorrere dalla data del 6
maggio, i diciotto mesi previsti dalla legge Severino. Pertanto, il
consigliere Rollandin può essere ammesso al pieno esercizio delle
sue funzioni attraverso la presentazione del giuramento.
Invito il Consigliere Segretario a procedere alla lettura della
formula del giuramento e il consigliere Rollandin ad alzarsi.
Jordan (VdA Unie)
- "Giuro di essere fedele alla
Costituzione della Repubblica ed allo Statuto speciale per la Valle
d'Aosta e di esercitare il mio ufficio al solo scopo del bene
inseparabile dello Stato e della Regione autonoma della Valle
d'Aosta.
Je jure d'être fidèle à la Constitution de la République et au
Statut spécial pour la Vallée d'Aoste et d'exercer mon mandat dans
le seul but du bien inséparable de l'Etat et de la Région Autonome
de la Vallée d'Aoste".
Rollandin
- Je le jure.
