Classificazione
ASSISTENZA SANITARIA E OSPEDALIERA


Resoconto integrale del dibattito dell'aula
Oggetto del Consiglio n. 2208 del 3 ottobre 2001 - Resoconto
OGGETTO N. 2208/XI Tempistica dei lavori di ristrutturazione
dell’ex Consorzio ambulatoriale di via Guido Rey.
(Interrogazione)
Interrogazione A conoscenza che dal 1° ottobre 2000, l'USL ha
proceduto alla chiusura dell'ex Consorzio ambulatoriale, per un
lungo periodo di ristrutturazione;
Preso atto che è trascorso un anno dalla chiusura dei locali di
Via Guido Rey, 3;
il sottoscritto Consigliere regionale
Interroga
la Giunta regionale e l’Assessore competente per
conoscere:
1) a che punto è la ristrutturazione dei locali, visto il tempo
trascorso;
2) se la struttura è trasformata, come dichiarato a suo tempo
dal Direttore Generale dell'USL, per accogliere il Poliambulatorio
del distretto n. 2;
3) quali altre strutture sanitarie è previsto che vengano
insediate nei suddetti locali una volta ristrutturata, oltre a ciò
che rimane della U.B. di Pneumotisiologia.
F.to: Beneforti
PrésidentLa parole à l’Assesseur à la santé,
au bien-être et aux politiques sociales, Vicquéry.
Vicquéry (UV)
Il Consigliere mi chiede:
"A che punto è
la ristrutturazione dei locali, visto il tempo trascorso"
. Nel
corso degli ultimi 12 mesi si è provveduto a fare interventi di
adeguamento impiantistico, strutturale e sanitario, tinteggiatura,
interventi sui serramenti, impianto elettrico, servizi igienici e
quant’altro, strettamente necessari al decoro e alla
sicurezza, sottolineo: sicurezza delle attività svolte nella
struttura stessa. Gli interventi finora realizzati riguardano
l’abbattimento delle barriere architettoniche per
l’accesso alla struttura per un importo di 60
milioni e la sistemazione degli ambulatori destinati alla sezione
di Medicina del lavoro, al primo piano della struttura, per un
importo di 70 milioni. I locali, precedentemente occupati
dall’attività radiologica svolta dall'Unità
budgetaria di Pneumotisiologia, essendo stati dichiarati fuori
norma dalla Commissione 626, sia per quanto riguarda gli impianti,
sia per le attrezzature, non sono utilizzati.
Rispetto alla seconda domanda,
"se la struttura è
trasformata?"
, il Piano sociosanitario 2002-2004 prevede la
riconversione della struttura di via Guido Rey, n. 3, sede
dell’ex Dispensario antitubercolare, in
poliambulatorio. L’intervento di ristrutturazione,
da avviare, prevede la realizzazione di un ampio numero di
ambulatori del punto prelievi e della diagnostica strumentale di
base per le indagini di medicina preventiva.
Gli interventi finora previsti e in parte realizzati sono
interventi di minima non in contrasto con la futura programmazione.
Ai sensi del decreto legislativo 28 luglio 2000, n. 254, recante
disposizioni correttive e integrative del decreto legislativo 19
giugno 1999, n. 229 per il potenziamento delle strutture per le
attività libero professionali intramoenia, è stato presentato dalla
Regione, di concerto con l’azienda USL, al Ministero
della sanità un programma per la realizzazione di strutture
sanitarie per l’attività libero professionale.
Nell’ambito di tale programma è previsto che una
parte degli ambulatori che verranno realizzati presso lo stabile di
via Guido Rey, n. 3, oltre alle aree di accoglienza e di servizio
all'attività sanitaria, sarà destinata all’attività
libero professionale.
Al momento è in corso di definizione l’iter
procedurale da parte del Ministero della sanità per
l’assegnazione definitiva dei finanziamenti
sopraccitati e successivamente si darà avvio alle procedure
tecnico-amministrative iniziando ovviamente dalla progettazione
globale perché è stato presentato solo un programma di attività al
Ministero come richiedeva il Ministero stesso, ma si dovrà iniziare
con una progettazione per la ristrutturazione
dell’immobile in questione.
Si evidenzia pertanto che la riconversione definitiva della
struttura di via Guido Rey in poliambulatorio potrà avvenire dopo
l’entrata in vigore del decreto ministeriale che
assegnerà il finanziamento vincolato per la realizzazione di
ambulatori da destinare all’esercizio
dell’attività libero professionale.
Rispetto alla terza domanda, oltre all’attività
libero professionale e all’attività per prelievi e
diagnostica strumentale di immagine, è prevista a breve termine la
ricollocazione dell’Ufficio di igiene pubblica di
Aosta, attualmente ospitato presso i locali del Comune di Aosta,
locali che non sono più disponibili dai prossimi mesi.
Président
La parole au Conseiller Beneforti.
Beneforti (PVA-cU) Prendo atto della risposta che ci ha dato
l’Assessore e gli chiedo se mi può dare copia di
quello che ha esposto in questa sede per poterlo esaminare più
attentamente e tornarci sopra in altra occasione.
