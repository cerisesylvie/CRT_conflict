Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 94 del 19 ottobre 1988 - Resoconto
OGGETTO N. 94/IX - APERTURA DI UNA STRADA INTERPODERALE IN
COMUNE DI SAINT-NICOLAS PER LO SFRUTTAMENTO DI UNA CAVA.
(Interrogazione con risposta scritta).
PRESIDENTE:
Do lettura dell'interrogazione in oggetto?
presentata dal Consigliere Riccarand ed iscritta al punto 4
dell'ordine del giorno.
INTERROGAZIONE CON RISPOSTA SCRITTA
Avendo ricevuto una lettera aperta, sottoscritta da 87
cittadini, che segnala il progetto di realizzazione di una strada
interpoderale fra il capoluogo di Saint-Nicolas ed il Plan de
Sivoix;
Rilevato che, secondo tale lettera aperta, il progetto di strada
sarebbe soprattutto funzionale alle coltivazioni di una cava nei
pressi della località Mosse;
Evidenziato che l'apertura della citata cava deturperebbe
gravemente l'ambiente e danneggerebbe sicuramente la quiete e la
tranquillità di Saint-Nicolas e della sua stupenda pineta:
Il sottoscritto Consigliere regionale
INTERROGA
l'Assessore regionale all'Agricoltura, Foreste ed Ambiente
Naturale per sapere:
1) se è a conoscenza del progetto di realizzare una strada
interpoderale fra il capoluogo di Saint-Nicolas ed il Plan de
Sivoix;
2) se è a conoscenza dell'intenzione di un impresario di aprire
una cava in località Mosse e se già sono stati presentati ai
competenti uffici della Regione richieste in tal senso.
PRESIDENTE:
All'interrogazione con risposta scritta testé
letta è state data risposta con lettera n. 1056 in data 3 ottobre
1988.
