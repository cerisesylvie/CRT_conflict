Classificazione
CONSIGLIO REGIONALE
Attività consiliare d'aula



Oggetto del Consiglio n. 2723 del 23 maggio 2007 - Resoconto
OBJET N° 2723/XII - Communications du Président du Conseil
régional.
Président
- J'informe le Conseil de l'activité de la
Présidence et des organes du Conseil depuis la dernière réunion de
l'Assemblée:
Projet de loi n° 171, présenté par le Gouvernement régional, le
18 mai 2007: "Nuove disposizioni in materia di procedimento
amministrativo e di diritto di accesso ai documenti
amministrativi".
Réunions
:
Bureau de Présidence: 2
I
e
Commission: 1
II
e
Commission: 1
IV
e
et V
e
Commission: 1
III
e
et V
e
Commission: 1
Le Président de la Région, par sa lettre du 15 mai dernier, nous
a transmis copie du recours d'inconstitutionnalité introduit par le
Gouvernement de la République contre la loi régionale n° 34/2006
portant "Disposizioni in materia di parchi faunistici". Aux termes
de l'article n° 70 du Règlement intérieur du Conseil le document a
été transmis au Président de la première Commission. Les
Conseillers qui désirent le consulter peuvent s'adresser au
Secrétariat.
Con riferimento alla proposta di legge costituzionale approvata
da questo Consiglio regionale il 27 luglio 2006 recante "Modifica
all'articolo 50 dello Statuto speciale della Valle d'Aosta",
presentata alla Camera dei deputati il 9 agosto 2006, ed ai pareri
contrari espressi il 21 dicembre dello scorso anno sulle proposte
di legge costituzionale riguardanti la procedura per la modifica
degli Statuti delle regioni a statuto speciale, il Presidente della
Regione, con nota del 15 maggio, inviata a questa Presidenza, ai
Parlamentari ed al Presidente della I Commissione, dopo aver
constatato che il testo della proposta di legge ora all'esame della
Commissione Affari costituzionali della Camera non tiene conto
della proposta di legge costituzionale approvata dal Consiglio
regionale e dei pareri contrari successivi, disattendendo la
volontà di questa assemblea, ribadisce l'esigenza di intervenire
sul testo unificato mediante la presentazione di alcuni emendamenti
all'articolo 2. Copia della lettera è a disposizione presso la
Segreteria.
A seguito dei fatti intervenuti dopo la riunione di insediamento
della Convenzione per l'autonomia e lo Statuto speciale della
Regione Autonoma Valle d'Aosta, ho provveduto a convocare una
riunione della Convenzione per venerdì 18 maggio 2007, perché essa
assumesse le opportune determinazioni in merito alla presidenza
della Convenzione. In tale riunione, poiché l'articolo 2 della
legge regionale n. 35/2006 dispone che il Presidente della
Convenzione è scelto tra i Consiglieri regionali suoi componenti e
il Consigliere Piero Ferraris è membro della Convenzione, senza
soluzione di continuità, e poiché le sopravvenute modifiche della
composizione della Convenzione non hanno alcuna incidenza in ordine
alla valutazioni che hanno condotto alla nomina del Consigliere
Ferraris a Presidente della Convenzione, ho proposto che la
Convenzione desse atto della prosecuzione dello svolgimento delle
funzioni di Presidente da parte del Consigliere Ferraris. Tale
impostazione è stata condivisa dalla maggioranza dei membri della
Convenzione.
Faccio presente, infine, che, per quanto attiene all'Ufficio di
coordinamento, la nuova situazione venutasi a creare non comporta
alcun riflesso ed esso è pienamente legittimato a proseguire nei
suoi lavori.
Il TAR della Valle d'Aosta, con sentenza in data 17 maggio 2007,
ha dichiarato inammissibile il ricorso proposto da Maria Grazia
Vacchina nei confronti di Flavio Curto per l'annullamento della
deliberazione del Consiglio regionale n. 2354/XII del 20 dicembre
2006, con la quale il Dott. Flavio Curto veniva eletto Difensore
civico presso il Consiglio regionale. Il TAR ha ritenuto fondata
l'eccezione di inammissibilità dedotta dalla difesa della Regione,
poiché la nuova disciplina regionale sul funzionamento dell'Ufficio
del Difensore civico, approvata con legge regionale n. 17/2001,
stabilisce che "il Difensore civico dura in carica cinque anni e
può essere rieletto una sola volta". Non è stata condivisa
l'interpretazione con cui la ricorrente sostiene la propria
eleggibilità, adducendo che la disciplina transitoria della legge
regionale n. 17/2001 prevede la proroga delle funzioni e dei poteri
del Difensore civico in carica alla data di entrata in vigore della
nuova legge, sino all'elezione del primo Difensore civico. Il
ricorso è stato ritenuto inammissibile non solo perché dal suo
accoglimento la ricorrente non potrebbe ottenere alcun effettivo
vantaggio, ma anche perché, trattandosi di impugnativa volta a
raggiungere un risultato vietato dalla legge, è ravvisabile quella
situazione non degna di tutela, definibile di interesse illegittimo
perché "configgente con la normativa vigente". Copia della sentenza
è a disposizione dei Consiglieri presso gli Uffici della
Presidenza.
Colleghi, trovate sul vostro banco una nuova formulazione
dell'ordine del giorno. È stato inserito il punto 35.1, perché
avevamo provveduto a rinviarlo dal Consiglio scorso: si tratta del
progetto di legge n. 159 "Disposizioni per la celebrazione del nono
centenario della morte di Sant'Anselmo di Aosta". Unitamente alla
nuova formulazione dell'ordine del giorno trovate anche una copia
del disegno di legge relativo.
