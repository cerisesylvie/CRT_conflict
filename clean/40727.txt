Classificazione
GIUNTA REGIONALE



Oggetto del Consiglio n. 76 del 26 luglio 2018 - Resoconto
OGGETTO N. 76/XV - Approvazione di mozione: "Impegno del
Presidente della Regione a riferire in I Commissione consiliare in
merito agli esiti degli incontri romani".
Fosson (Presidente) -
Punto n. 38 dell'ordine del giorno.
La parola al Consigliere Bertin per l'illustrazione.
Bertin (IC) -
Sarò estremamente breve nell'illustrare
questa mozione, che è la trasformazione della risoluzione
presentata nello scorso Consiglio, poi non iscritta all'ordine del
giorno con il voto contrario della maggioranza che, da un certo
punto di vista, negando questa possibilità, ha anche non rispettato
una prassi consolidata che ha sempre visto nell'iscrizione delle
risoluzioni presentate dalla minoranza un atteggiamento condiviso,
sempre o quasi si è accettata l'iscrizione. Abbiamo poi saputo che
la motivazione, che in quell'occasione non c'era stata neanche
esposta, è stata direttamente comunicata al TG3 da parte della
maggioranza ed era il poco interesse per le materie oggetto delle
risoluzioni. Da questo punto di vista, credo che si sia un po'
smentito questo poco interesse, poiché da alcuni giorni anche qui
in Consiglio non facciamo altro che parlare proprio di questo
argomento, vale a dire il contenzioso tra l'Amministrazione
regionale e lo Stato riguardo ai vari problemi finanziari della
nostra Regione e al contributo di quest'ultima al bilancio statale.
Pertanto ritengo improvvido il Consigliere Manfrin nel definirlo
come di non interesse dei valdostani.
Chiuso questo capitolo, questa brutta pagina del Consiglio
regionale, nel merito questa risoluzione è stata di fatto
accettata, poiché la stessa Presidente è venuta in commissione a
riferire riguardo agli incontri avuti, cosa che apprezziamo. Se
vogliamo, questa mozione ha come obiettivo quello di invitarla a
continuare nel venire, quando è possibile, a riferire in
commissione dei vari contatti con il Governo e gli apparati
amministrativi dello Stato riguardo a questi e ad altri argomenti
di attualità con il Governo e lo Stato centrale. Ritengo che, vista
anche la sua presenza in commissione, non ci siano grandi problemi.
Peccato che nell'ultimo Consiglio non si sia avuto lo stesso
atteggiamento rispetto ad una risoluzione che non aveva nessun
elemento polemico o di altro genere: era semplicemente una
richiesta di condividere le informazioni riguardo a questo
importante
dossier
, che, a differenza di quanto crede
qualcuno, interessa a tutti i valdostani.
Presidente -
La parola alla Presidente della Giunta.
Spelgatti (LEGA VDA) -
Come ha detto il collega, io ho
riferito di tutti i miei incontri in commissione, non ho mai avuto
intenzione di non riferire in commissione, quindi non ci sarà mai
alcun tipo di problema a venire in commissione ogni volta che sarò
chiamata a farlo, comunque di informare tranquillamente su tutti
quelli che saranno gli sviluppi su questi temi così importanti. Per
questo chiedo il ritiro della mozione, sennò comunque chiedo alla
maggioranza di astenersi, visto che sono già andata e sono
assolutamente disponibile a farlo sempre.
Presidente -
La parola al Consigliere Bertin per la
replica.
Bertin (IC) -
Proprio per la disponibilità che ha avuto
la settimana scorsa a venire in commissione e anche per
l'atteggiamento con il quale era stata presentata questa
iniziativa, non capiamo il volersi astenere su una mozione, che
peraltro chiede una cosa su cui anche lei è d'accordo, e non è
particolarmente impegnativa. D'altronde anche lei ha appena
dichiarato la sua sostanziale disponibilità, non vedo perché non
dovrebbe esserci. Non comprendo il voto di astensione, se è
d'accordo anche lei, perché non votarla? Questa mozione a questo
punto riguarda i successivi incontri che avrà e se vorrà venire in
commissione a riferirci, ovviamente non sulle parti che sono legate
anche ad una certa discrezionalità, ma in modo continuo in termini
generali e politici su queste evoluzioni, su questo contenzioso in
particolare e in generale sulle relazioni Stato-Regione... ci pare
importante che questa modalità venga seguita d'ora in avanti.
Presidente -
La parola al Presidente Spelgatti.
Spelgatti (LEGA VDA) -
La mia richiesta di astensione era
semplicemente legata al fatto che questa mozione era già stata
superata proprio perché avevo già riferito in commissione, comunque
non ho alcun problema di chiedere di votare a favore, perché
comunque fa parte della mia volontà venire a riferire in qualsiasi
momento.
Presidente -
Pongo in votazione la proposta di mozione.
La votazione è aperta. La votazione è chiusa.
Presenti: 34
Votanti           
: 34
Favorevoli: 34
Il Consiglio approva all'unanimità.
