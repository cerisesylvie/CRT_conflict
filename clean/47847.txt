Classificazione
SPORT E TEMPO LIBERO
Sport invernali



Oggetto del Consiglio n. 4009 del 3 ottobre 2024 - Resoconto
OGGETTO N. 4009/XVI - Interpellanza: "Intendimenti in merito
all'introduzione di un abbonamento stagionale per lo
scialpinismo".
Marguerettaz (Presidente) -
Punto n. 40 all'ordine del
giorno. Per la presentazione, la parola al collega Brunod.
Brunod (RV) -
Spero che l'assessore Bertschy non si
arrabbi che ho ripresentato di nuovo un'iniziativa sullo
scialpinismo, ma, visto che ci stiamo avvicinando alla stagione
invernale e avevamo già presentato lo scorso anno un'iniziativa,
abbiamo ritenuto opportuno di ripresentarne un'altra per cercare di
vedere se, proprio in merito a questa disciplina e ai suoi
sviluppi, ci sono delle novità. Abbiamo quindi preso spunto dalle
informazioni riportate nell'articolo ANSA del 14 settembre 2024,
dove venivano riportate le seguenti notizie: "Sci: rincaro del 6,6%
per lo skipass stagionale in Valle d'Aosta".
Ricordiamo che, durante la seduta del Consiglio regionale del 7
e 8 aprile 2021, in merito all'approvazione del documento di
economia e finanza regionale per il triennio 2021-2023, era stato
già approvato all'unanimità l'ordine del giorno che aveva come
oggetto lo sviluppo dello scialpinismo. Ricordiamo anche
l'interpellanza discussa sempre in Consiglio regionale il 12
ottobre 2023, che aveva come oggetto la promozione e lo sviluppo
dello scialpinismo nei comprensori sciistici regionali. Tenendo
conto dei contenuti della risposta dell'Assessore competente in
merito all'interpellanza sopracitata e della crescita avvenuta
negli ultimi anni per quanto riguarda i praticanti delle varie
attività sportive
outdoor
, tra le quali vi è anche lo
scialpinismo... ricordiamo in questa risposta di più pagine
dell'Assessore competente che era stato segnalato che c'era
interesse per lo sviluppo di questa disciplina. Ovviamente era
stato ribadito che la gestione dei comprensori sciistici era in
piena autonomia, quindi il ruolo del Consiglio poteva essere quello
di dare dei suggerimenti, stimolare, ma non imporre delle
decisioni, quindi in quel periodo si stava lavorando per cercare di
vedere se c'erano delle possibilità di incrementare questa
disciplina, soprattutto dal punto di vista delle responsabilità,
della sicurezza dei tracciati e si stavano anche studiando delle
possibili soluzioni per arrivare a proporre uno
skialp
stagionale proprio per il fatto che c'erano e ci sono attualmente
degli itinerari dedicati allo sci alpinismo che sono serviti da
impianti di risalita, altri non serviti da impianti di risalita e
quindi mettere insieme la cosa non era così semplice per arrivare a
un risultato finale. Evidenziamo inoltre che in questi anni
numerosi appassionati dello scialpinismo hanno in più occasioni
rimarcato la necessità e manifestato interesse per poter
beneficiare di uno skipass stagionale specifico dedicato a
quest'attività, in modo tale da poter praticare al meglio la
disciplina anche e soprattutto dal punto di vista proprio normativo
e delle responsabilità.
Come tutti in quest'aula sapete, a inizio stagione ormai è
sempre più frequente il fatto di dover ricorrere agli impianti di
risalita e alle piste battute anche per praticare lo sci alpinismo,
sia per quanto riguarda gli atleti professionisti, sia per quanto
riguarda gli amatori, quindi a maggior ragione sarebbe importante e
opportuno capire se ci sono le possibilità per arrivare a proporre
queste piste dedicate sia attraverso in parte l'utilizzo degli
impianti e dalle richieste... anche se ci può essere la possibilità
di trovare e reperire degli itinerari che partono proprio dalla
base degli impianti in modo tale molte volte da non essere neanche
vincolati dall'utilizzo dell'impianto e dall'apertura e chiusura di
questi impianti. Si interpella quindi il Governo regionale per
conoscere se vi siano ad oggi delle novità in merito allo sviluppo
e alla promozione a 360 gradi dello scialpinismo all'interno dei
comprensori sciistici valdostani e se, in vista della stagione
invernale 2024-2025, vi sia l'intenzione di proporre uno stagionale
skialp come è stato illustrato e come era già stato chiesto con le
precedenti iniziative.
Presidente -
Per la risposta, la parola all'assessore
vicepresidente Bertschy.
Bertschy (UV) -
Non mi arrabbio, stia tranquillo,
consigliere Brunod, ci mancherebbe ancora, anzi, siamo noi
Assessori che prendiamo i voti da voi dell'opposizione quindi...
siamo a disposizione con le nostre risposte, cerchiamo anche di
essere... voti, giudizi...
(intervento di un Consigliere fuori microfono)
...stamattina sulla bicicletta ho preso una grave insufficienza
dal consigliere Lucianaz... stiamo scherzando... quindi nessun
problema, l'importante è cercare di trovare le soluzioni.
Rispetto al tema dello scialpinismo, la nostra posizione, che
era un po' quella che avevamo già detto l'anno scorso rispetto a
questi temi... e la novità più importante di quest'anno non è tanto
legata alle società, ma al fatto che, anche grazie al suo
interessamento, lo scialpinismo entra nel progetto "Scivolare a
scuola", non è parte di quest'interpellanza, però intanto anche con
i bambini, con i ragazzini e con i giovani cominceremo, grazie alla
disponibilità dell'Asiva e dell'unico sci club disponibile, a
portare lo scialpinismo anche in quel progetto, che è molto
interessante.
"Se vi siano ad oggi delle novità in merito allo sviluppo e alla
promozione a 360 gradi dello scialpinismo all'interno dei
comprensori sciistici valdostani": a livello di novità ci sono
degli investimenti nuovi: per esempio, Pila è pronta con una terza
pista di risalita, ci sono altre piccole iniziative che si stanno
realizzando. Rimane - ed è un lavoro sul quale le società si stanno
concentrando e ci sta sia per la prima che un po' per la seconda
risposta - la grossa differenza di utilizzo dei nostri comprensori
con lo sci alpinismo, nel senso che ci sono comprensori
raggiungibili senza dover prendere degli impianti, ci sono
comprensori che hanno necessità dell'impianto di arroccamento,
quindi la differenza in questo senso è abbastanza importante, al
punto che stabilire uno stagionale per certi versi potrebbe anche
costituire un costo in più per qualcuno che scia abitualmente senza
dover pagare una quota. Se è inteso come: proviamo a immaginare un
prodotto sci alpinismo Valle d'Aosta mettendo insieme il più
possibile le disponibilità che ci sono sui comprensori, sì, e le
società io credo con il tempo necessario, perché anche per loro ci
sono tanti progetti da sviluppare e da seguire... alle società è
stato dato questo compito di arrivare, che è diverso però dal fare
uno stagionale a pagamento da utilizzare dappertutto, perché,
ripeto, potrebbe anche essere penalizzante in alcuni comprensori
dove oggi si può utilizzare il tracciato senza dover pagare
l'impianto di arroccamento. È questo un po' il problema che sta un
po' impedendo la completa organizzazione di una comunicazione in
questo senso.
Io, anche in relazione alle sollecitazioni, come quelle che
porta in aula con quest'interpellanza, tornerò a chiedere alle
società di provare a fare un ragionamento un po' definitivo per
mettere insieme quest'idea di Vallée d'Aoste e sci alpinismo,
sapendo bene che qualche limite c'è e dobbiamo trovare il modo di
comunicarlo bene, perché, comunque, dove c'è necessità di prendere
l'impianto di arroccamento non possiamo pensare di semplificarlo e
quindi cambiando completamente il costo con il costo di uno
stagionale a un prezzo molto modesto, perché poi il prodotto sta
evolvendo, ma, proprio perché si stanno dando sempre maggiori
disponibilità, aumentano anche i costi a carico delle società.
Battere una pista di sci alpinismo non è come battere una pista da
sci da discesa in termini di larghezza e di estensione, comunque ha
un suo costo e appunto va messo in un'ottica complessiva di
gestione. Io quindi, da un lato, sono completamente allineato su
quello che l'interpellanza si propone di raggiungere, dall'altra
parte forse sarebbe anche interessante magari organizzare anche una
riunione di lavoro insieme con l'AVIF per sentire un po' tutte le
campane e capire come si possa arrivare insieme a fare un lavoro un
po' definitivo in questa direzione. Lo dico proprio con la massima
volontà di continuare a lavorare a favore dello sci alpinismo,
stiamo parlando dello sci alpinismo in pista, però è sicuramente
sempre più di interesse, sono sempre di più le persone, Valdostani
e non, che utilizzano le piste in questa direzione. Noi abbiamo
necessità di garantire che i servizi, al riguardo dello sci
alpinismo, siano i migliori possibili e allo stesso tempo di
rispettare le regole sulla sicurezza e di fare in modo che le
società, nella loro differenza, investano in questa direzione. La
proposta è anche magari per un momento di lavoro informale, se
vogliamo, per fare un po' il punto della situazione insieme.
Presidente -
Per la replica, la parola al collega
Brunod.
Brunod (RV) -
Mi sono segnato qualche appunto della sua
risposta, parto dal fondo perché è più facile anche ricordarmi le
cose. Cogliamo con favore questa sua sollecitazione per poter
provare ad avviare un percorso insieme con l'AVIF e anche altri
soggetti che possono essere interessati a vedere se si riesce ad
arrivare a un percorso unico per cercare delle modalità per
promuovere e valorizzare un prodotto sci alpinismo Valle d'Aosta un
po' anche a livello di immagine e promozione a livello unico viste
le bellezze e le peculiarità che abbiamo, gli sviluppi che in
questi anni sono fatti da alcuni comprensori con la realizzazione
di alcune piste, cercare quindi di vendere al meglio questo
prodotto. Siamo ovviamente consapevoli anche noi, essendo
praticanti di questa disciplina, delle differenze esistenti da una
vallata all'altra, da un comprensorio all'altro da un punto di
vista tecnico e della sicurezza di questi tracciati, quindi è più
che comprensibile che non sia così semplice e immediato trovare una
soluzione ed è proprio per questo che cerchiamo attraverso queste
iniziative in modo propositivo di affrontare il tema, perché poi le
difficoltà si riescono a superare solamente parlandone, affrontando
i temi, portando ognuno per le proprie competenze delle
sollecitazioni. Credo che questo sia un aspetto per parlare di sci
alpinismo, di montagna, di turismo, del prodotto Valle d'Aosta a
360 gradi.
Come è stato detto nella sua risposta, ovviamente siamo arrivati
a quest'iniziativa proprio per il fatto che, come lei ben sa, a
inizio stagione e come abbiamo già detto nelle premesse, tanti
appassionati vanno, mettono gli sci all'inizio della pista,
risalgono e purtroppo cosa succede? Che in base alle località, in
base a chi gestisce gli impianti, non dappertutto ci sono le stesse
regole, le stesse visioni in merito a questa disciplina e le stesse
regolamentazioni, quindi l'utente si trova molte volte in
difficoltà nell'approccio di questa disciplina, perché, in base a
un posto e in base all'altro, cambiano un po' le decisioni e le
regolamentazioni. Ecco che quindi quest'iniziativa vuole anche un
po' mettere ordine cercando di dare delle linee su come bisogna
effettuare, salire queste piste, poter svolgere questa disciplina
in modo regolare, più omogeneo da un punto di vista della sicurezza
e delle responsabilità.
Siamo molto contenti che, dopo alcune iniziative, anche qui in
modo collaborativo si parta a livello sperimentale con il progetto
"Scivolare a scuola" con l'inserimento dello sci alpinismo, come
tutte le cose, in partenza sarà più difficile, però è importante
partire, perché comunque, se uno non parte, non si diventa campioni
se prima non si iniziano a fare i primi passi, quindi è giusto
poter dare la possibilità ai giovani di provare che cos'è lo sci
alpinismo e per provare tutti sappiamo che non si può partire sul
difficile. Anche qui stiamo parlando di sci alpinismo in pista ed è
il posto più idoneo e più giusto per imparare. Anzi, è giusto anche
dire che nelle Olimpiadi Milano-Cortina 2026 lo sci alpinismo sarà
olimpico e sarà non uno sci alpinismo classico, ma sarà una prova
sprint, una prova staffetta, che verrà svolta, in sostanza, su
delle piste, quindi anche qui più come Valle d'Aosta diamo
l'opportunità anche ai nostri atleti, all'ASIVA e anche alla massa
di poter dedicarsi al meglio questa disciplina più riusciremo ad
avvicinarci a questo grande obiettivo nel migliore dei modi.
Siamo quindi soddisfatti dell'attenzione, soddisfatti della
risposta, noi siamo pronti a collaborare per cercare di sviluppare
al meglio lo sci alpinismo.
