Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1584 del 21 novembre 1990 - Resoconto
OGGETTO N. 1584/IX - PROLUNGAMENTO DELL'ORARIO DI APERTURA AL
PUBBLICO DELLA BIBLIOTECA REGIONALE DI AOSTA.
(Interpellanza)
PRESIDENTE:
Do lettura dell'interpellanza presentata dal
Consigliere Riccarand ed iscritta al punto 19 dell'ordine del
giorno.
INTERPELLANZA
RILEVATO che la Biblioteca regionale di Aosta è chiusa la
domenica ed il lunedì ed è aperta al pubblico dal martedì al sabato
dalle 10,00 alle 12,20 e dalle 14,30 alle 17,20;
EVIDENZIATO che un orario di apertura così ristretto penalizza
gli utenti, impedisce lavori approfonditi di ricerca, impedisce a
molti lavoratori di servirsi di tale servizio pubblico;
SOTTOLINEATA la necessità di un significativo prolungamento
dell'orario di apertura della Biblioteca;
il sottoscritto Consigliere regionale del Gruppo Verde
Alternativo
INTERPELLA
l'Assessore regionale alla Pubblica istruzione per sapere che
cosa s'intende fare per arrivare, in tempi brevi, ad un
significativo prolungamento dell'orario di apertura al pubblico
della Biblioteca regionale di Aosta.
PRESIDENTE:
Ha chiesto la parola il Consigliere Riccarand,
ne ha facoltà.
RICCARAND (VA):
Questa interpellanza è stata presentata
dopo aver constatato che continuava ad esserci una grave
limitazione nella possibilità di fruire della Biblioteca regionale
a causa dei limiti della sua apertura. La questione era già stata
sollevata in passato, ma ho ritenuto necessario portarla nuovamente
all'attenzione del Consiglio regionale.
L'orario estremamente limitato di apertura della Biblioteca
regionale impedisce, di fatto, un'attività di ricerca, nel senso
che, un ricercatore che deve reperire della documentazione,
esaminare annate vecchie di giornali o svolgere una ricerca
bibliografica, praticamente non ha neanche il tempo di organizzare
il suo lavoro, di reperire la documentazione e di cominciare ad
esaminarla, che deve già riconsegnare il tutto, perché deve andare
via; poi, magari, deve ritornare al pomeriggio, ma anche allora i
tempi sono molto ristretti. Il ricercatore viene quindi a trovarsi.
in una situazione che, di fatto, non permette un'attività di
ricerca; ma con la chiusura alle 17,20, risulta difficoltosa anche
la fruizione da parte di molti lavoratori.
Da ciò discende quindi la richiesta di un orario di apertura
molto più ampio, in modo da permettere - fin da adesso, senza
attendere la dislocazione in una nuova sede, che avverrà in tempi
molto lunghi - una maggiore fruibilità della Biblioteca regionale,
un aumento dell'utenza e, in definitiva, una migliore utilizzazione
di questa struttura, che è diventata un punto di riferimento sempre
più importante e la cui fruizione è sicuramente cresciuta in questi
ultimi. anni.
Poiché credo che l'utilizzo di queste strutture vada incentivato
in ogni modo, da qui discende la richiesta contenuta
nell'interpellanza.
PRESIDENTE:
Ha chiesto la parola l'Assessore alla Pubblica
Istruzione Rusci, ne ha facoltà.
RUSCI (PRI):
Proprio perché avevamo a mente le medesime
valutazioni sui disagi offerti dal servizio e sulla sua
incompletezza in funzione della fruizione, venerdì 16 novembre è
stata sottoposta alla Giunta una deliberazione con la quale si
assumono quattro nuove unità lavorative, che da ieri permettono
l'effettuazione di un orario di apertura che, dalle attuali 25 ore
e 50 minuti, passa alle 44 ore.
E' l'epigono di una serie di momenti politico-amministrativi
iniziati nell'ottobre di quest'anno, sanciti come volontà politica
nella giornata del 22 ottobre, alla presenza del consulente sig.
Fragiacomo, dei dirigenti del Servizio Biblioteche e del Servizio
personale. Con quella deliberazione abbiamo cercato di dare una
risposta positiva alle esigenze che ci erano state prospettate.
Occorre tener presente che, da parte della direzione della
Biblioteca, erano state sollevate grosse perplessità verso
un'estensione dell'orario di apertura, proprio in questo momento in
cui si. è in una fase transitoria e di preparazione per l'apertura
della nuova Biblioteca. Credo, d'altra parte, che sia il
Consigliere Riccarand sia gli altri Consiglieri abbiano potuto
vedere evidenziata in un'intervista giornalistica le perplessità ed
il parere, potrei dire, contrario del direttore della Biblioteca
regionale, relativamente all'ampliamento dell'orario in questo
momento.
La deliberazione consente di assumere, sia pure in via
provvisoria, queste quattro unità lavorative e stabilisce come
sperimentale, fino al 31 gennaio, il nuovo tipo di orario e quindi
le assunzioni.
Sul nuovo orario c'è stato un accordo con i Sindacati e la sua
adozione impone, ovviamente, una modifica dell'orario dei
lavoratori della Biblioteca. Ci ritroveremo prima del 31 gennaio,
ma ritengo proprio che, al limite, si tratterà di rivederci per un
possibile ulteriore ampliamento dell'orario e non certo per tornare
indietro.
PRESIDENTE:
Ha chiesto la parola il Consigliere Riccarand,
ne ha facoltà.
RICCARAND (VA):
Mi. dichiaro soddisfatto della risposta
dell'Assessore e chiederei di avere copia della deliberazione
assunta dalla Giunta regionale.
Credo che l'iniziativa, anche se preannunciata solo come
sperimentale, sia comunque un primo passo importante, per ché si
trattava di sbloccare una situazione di scarsa fruibilità, che
durava da troppo tempo. Mi auguro che dalla fase sperimentale si
passi ad una fase più assestata e continuativa di maggiore apertura
della Biblioteca, che ne permetta una maggiore fruizione.
