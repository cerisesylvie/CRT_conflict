Classificazione
ENTI LOCALI
Comuni
INFORMAZIONE



Oggetto del Consiglio n. 3417 del 20 marzo 2024 - Resoconto
OGGETTO N. 3417/XVI - Interrogazione: "Informazioni sui
servizi di facilitazione digitale offerti dal Comune di Aosta e
dalla Regione".
Sammaritani (Presidente) -
Passiamo al punto n. 12
all'ordine del giorno. Per la risposta, la parola all'assessore
Caveri.
Caveri (AV-VdA Unie) -
Da un punto di vista logistico, i
punti di facilitazione digitali sono stati dislocati in luoghi
accessibili ai cittadini. Al momento sono attivi, oltre a quello
presso il Comune di Aosta, di cui poi spiegherò la
ratio
, e
le biblioteche comunali, presso la sala polivalente del Comune di
Pré-Saint-Didier e presso il Centro per l'impiego di Verrès, ed è
stato aperto di recente anche il punto qui a Palazzo all'URP. In
realtà poi si girerà in tutti i Comuni, su richiesta dei Comuni,
perché così si è stabilito con il CPEL.
La rete dei servizi di facilitazione è nell'ambito della
missione 1, componente 1, asse I°, del PNRR e individua, quali
principi guida, anche quello dell'inclusione sociale a garanzia di
una ripresa sostenibile e inclusiva come da disposizione del
regolamento dell'Unione europea 2021/241. Per quanto riguarda
quello del Comune di Aosta, ricordo che c'è stato un accordo
sottoscritto con la Presidenza del Consiglio dei Ministri,
Dipartimento per la trasformazione digitale, che prevede che il
CELVA e i Comuni supporteranno il raggiungimento degli obiettivi e
il livello locale attraverso azioni di sensibilizzazione e di
supporto organizzativo. Quanto svolto autonomamente dal Comune di
Aosta, che però fa parte anche lui dell'intero pacchetto,
contribuisce al raggiungimento dei
target
del progetto PNRR
regionale senza però che i relativi costi vengano inseriti nel
quadro economico del PNRR. Di conseguenza si può dire che il costo
del personale del Comune di Aosta, che in realtà poi è dipendente
IN.VA., nell'ambito dell'attività di facilitazione attivata, non
potrà essere oggetto di rimborso della Regione perché questo
violerebbe uno dei principi di gestione finanziaria del PNRR e
dunque l'Amministrazione naturalmente, ma è un dovere, vigilerà sul
rispetto di questo principio nelle fasi di esame della
rendicontazione che la società stessa sarà chiamata a produrre
attraverso la presentazione di documenti giustificativi della spesa
dettagliati e documentati.
Aggiungo semplicemente che questo PNRR ha delle scadenze, ancora
ieri abbiamo avuto un incontro con IN.VA. per aumentare la nostra
capacità di pubblicizzazione del servizio. Già oggi esiste, ed è
probabilmente il modo più facile, al di là della posta elettronica,
un numero verde che si può chiamare. Implementeremo una campagna
pubblicitaria, d'intesa anche con i singoli Comuni, per raggiungere
l'obiettivo previsto dal PNRR, cioè aumentare il più possibile il
numero degli utenti, sapendo che esiste anche una raccomandazione
comunitaria che fissa il raggiungimento di un
target
in
Europa del 70% della popolazione adulta entro il 2030. Ci auguriamo
quindi che questa logica di facilitatori, cui si è aggiunta anche -
ma non ne avevamo avuto notizie, ma la cosa non mi stupisce -
un'iniziativa del Co.re.Com. che fa delle attività del genere
attraverso i propri uffici. Devo dire comunque che i primi esiti
sono positivi.
Presidente -
Per la replica, la parola alla consigliera
Erika Guichardaz.
Guichardaz E. (PCP) -
Grazie Assessore. Purtroppo non ho
però ben compreso, poi magari ne parliamo a voce più tardi, nel
senso che il servizio di facilitatore in Comune ad Aosta era già
attivo da agosto 2023 ed era sicuramente già una cosa che i
cittadini apprezzavano, quindi è meritevole il fatto che forse
anche la Regione, magari anche sulla scorta di quello che è
avvenuto sul Comune di Aosta, questo non lo so, ha in qualche modo
deciso di attivare questo servizio.
Quello che noi non riuscivamo a capire, e non ho ancora capito
dalla sua risposta, è se danno lo stesso servizio, cioè se quello
da cui si dà al Comune di Aosta è lo stesso identico servizio che
poi si avrà qui in Regione, perché per chi è andato in Comune ad
Aosta quello che insegnano è più che altro come scaricare le
App
riferite ai servizi comunali, è tutta un'attività più
legata ai servizi comunali, mentre, da quello che mi è sembrato di
comprendere, forse rispetto a quello che farà la Regione, invece è
anche più una questione generale, quindi anche di utilizzo delle
strumentazioni, quindi magari semplicemente la creazione di una
posta elettronica piuttosto che altre cose. Era per comprendere se
c'era stato un dialogo e una concertazione in questo senso.
Dopodiché non so se è previsto, a parte la questione delle
barriere architettoniche, sa bene che questi servizi devono essere
forniti a tutti i cittadini, quindi quello che noi volevamo anche
comprendere è se in questi servizi di facilitatori è possibile
anche per ipovedenti, non vedenti, avere comunque delle specifiche
del caso proprio perché utilizzano strumentazione anche diversa e
quindi se le persone che danno informazioni sono formate anche in
questo senso, perché naturalmente ci vuole anche una formazione
specifica.
Rispetto al servizio, abbiamo capito invece che il servizio
comunale è pagato con risorse comunali, quello regionale con
risorse regionali; bene il fatto anche che si possa prevedere che
in altri Comuni ci sia questa possibilità.
C'è poi tutta una parte, ma forse quella che lei annunciava
rispetto al Co.re.Com. dell'utilizzo, ad esempio, dei
social
o di altre applicazioni, anche l'utilizzo in maniera massiva da
parte soprattutto dei minorenni, ma credo che questo stia
all'interno dell'attività del Co.re.Com., e poi naturalmente tutta
la parte della scuola, quindi tutta la parte del cyberbullismo e le
cose che conosciamo bene.
Grazie intanto per la sua risposta, poi abbiamo visto oggi il
comunicato dell'apertura a Palazzo regionale, quindi vigileremo sul
servizio.
