Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 451 del 20 marzo 1984 - Resoconto
OGGETTO N. 451/VIII - RITIRO DELLA MOZIONE CONCERNENTE:
"REVISIONE DELLA LEGISLAZIONE REGIONALE RECANTE DISCIPLINA DEGLI
ORGANI DI GESTIONE DELL'UNITA' SANITARIA LOCALE".
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
Io chiedo se è possibile rinviare al
prossimo Consiglio questa mozione, sia per l'illustrazione che è
necessaria e sia anche per le repliche che dovrà fare l'Assessore.
Ritengo infatti che il tempo a disposizione non sia
sufficiente.
PRESIDENTE
: Pongo in votazione la proposta di rinvio
della discussione sulla mozione presentata dai Consiglieri Mafrica,
Tonino, Bajocco e Millet.
ESITO DELLA VOTAZIONE
Presenti: 30
Votanti: 30
Favorevoli: 12
Contrari: 18
Il Consiglio non approva.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
Ritengo questo atteggiamento da parte
della maggioranza del
Consiglio molto scorretto e di pura prepotenza. Solo cinque
minuti fa il Consigliere De Grandis ha posto dei problemi chiedendo
che il suo disegno di legge venisse inviato e noi lo abbiamo fatto.
Una settimana fa il Consigliere Torrione, sulla sua mozione, con
analoga argomentazione ha chiesto il rinvio ritenendo
quell'argomento importante ed il tempo insufficiente.
Noi chiediamo il rinvio e non riteniamo che voi possiate, in
questo caso, nella correttezza dei rapporti tra le forze politiche,
rifiutare questa proposta: questo lo riteniamo un vero e proprio
sopruso che non accettiamo, perciò ritiriamo la mozione e la
ripresenteremo al prossimo Consiglio.
PRESIDENTE
: La mozione è stata ritirata. Essendo esaurito
l'ordine del giorno, la seduta termina qui.
La seduta è tolta.
L'adunanza termina alle ore 19,07.
