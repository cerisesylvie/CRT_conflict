Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3345 del 6 maggio 1992 - Resoconto
OGGETTO N. 3345/IX Elezione del delegato della Regione per
l'elezione del Presidente della Repubblica.
Presidente
Avevo già anticipato il motivo per cui
abbiamo inserito questo argomento.
Più che illustrazione, nelle comunicazioni ho già spiegato i
motivi per cui c'è questo oggetto.
Io non avrei altro da aggiungere e lascerei la parola a quanti
vogliono intervenire.
La parola al Consigliere Ricco.
Ricco (DC)
Signor Presidente, in occasioni analoghe,
precedenti, cioè in occasione dell'elezione del delegato della
Regione Autonoma Val d'Aosta per l'elezione del Presidente della
Repubblica, questo Consiglio regionale ha sempre eletto il legale
rappresentante di questa Regione, cioè il Presidente della Giunta
regionale.
Pertanto, tenendo fede alla nobile tradizione di questo
Consiglio, propongo che venga eletto il nostro Presidente della
Giunta regionale, avv. Gianni Bondaz.
Presidente
La parola al Consigliere Andrione.
Andrione (UV)
Chiederei una brevissima sospensione per
consultare l'opposizione, in quanto non siamo d'accordo su questa
designazione e spiegheremo anche il perché.
Presidente
Penso che in casi analoghi le sospensioni
vengano sempre concesse. Sospendiamo i lavori e li riprendiamo fra
una decina di minuti.
Si dà atto che la seduta è sospesa dalle ore 9,43 alle ore
9,59.
Presidente
I lavori possono riprendere.
Penso di poter chiedere ai consiglieri della minoranza, dopo la
sospensione che hanno richiesto, se hanno delle considerazioni o
delle proposte da fare.
La parola al Consigliere Bich.
Bich (GM)
Il momento che viviamo è
particolarissimo, grave e questa elezione del Capo dello Stato
avviene in un panorama di assoluta confusione sia a livello
parlamentare, sia nei confronti fra le forze politiche gravate
dagli ultimi avvenimenti.
Occorre quindi che ci sia una risposta istituzionale forte,
qualificata, che riesca a raggruppare intorno a sé il massimo della
credibilità ed il massimo della potenzialità politica, quindi
raggruppando il maggiore numero delle forze politiche, il maggior
numero delle espressioni delle Assemblee elettive.
Nel caso sul quale si deve oggi pronunciare il Consiglio
regionale, riterrei non una proposta insolente quella di chiedere
di riconsiderare le valutazioni, di riconsiderare le candidature
sotto questo aspetto, in un ambito di questo genere; al fine di
poter raggiungere una convergenza su una personalità che
rappresenti per intero la Valle d'Aosta.
Viviamo anche in un momento particolarissimo, perché
all'indomani di una prova elettorale, momento in cui il popolo
sovrano si è espresso, c'è una proposta automatica - ancorché
prestigiosa e nobile, come accennava un momento fa il collega Ricco
- di un grande elettore che però, di fatto, rappresenterebbe una
parte limitata e modesta, se vogliamo, del corpo elettorale, della
rappresentanza della Valle d'Aosta.
Io qui ho addirittura il riscontro dell'ultima elezione
rapportato agli ipotetici seggi in Consiglio regionale, in questo
momento la Presidenza della Giunta rappresenterebbe 13 seggi. Ecco
quindi la necessità di dare consistenza non solo numerica -
numerica significa poi anche politica - affinché ci sia un appoggio
ben più consistente dell'opinione pubblica, del corpo elettorale,
se vogliamo, della volontà popolare.
Quindi io propongo ai gruppi politici di maggioranza di voler
riconsiderare la candidatura e di aprire un confronto con i gruppi
politici di minoranza affinché, o in un ambito istituzionale, o in
qualsiasi ambito si voglia considerare la cultura dell'espressione
peculiare della nostra regione, si possa trovare un candidato che
possa raccogliere attorno a sé il massimo del consenso
possibile.
Sarebbe questo un modo per rendere un servizio alla Val d'Aosta
ed esprimere a livello parlamentare, romano, una comunità unita,
quindi un candidato forte, un grande elettore forte, che
rappresenti tutti noi e il più possibile l'espressione della
Regione stessa.
Presidente
La parola al Consigliere Andrione.
Andrione (UV) Nous sommes la seule région qui n'élit qu'un
"grand électeur" pour l'élection du Président de la République.
Il nous semble fondamentale que ce "grand électeur" ait la plus
vaste représentativité possible de tout le corps électoral
valdôtain.
Nous trouvons que s'accrocher à une tradition où le Président de
la Junte était certainement le représentant de la majorité de
valdôtains - chose que aujourd'hui est du moins douteuse - veut
simplement proposer une logique de majorité de mur contre mur que
nous refusons.
Et par conséquent nous insistons - comme monsieur Bich l'a déjà
fait - sur le fait que il faudrait nommer une personnalité qui au
point de vue institutionnel, ou peut-être même au dehors du
Con-seil, ait la possibilité de apporter à Rome la voix de tous les
valdôtains et non d'un groupe de majorité en ce moment au
Conseil.
Si on veut suivre cette logique on veut évidemment continuer
dans le mur à mur, c'est-à-dire on veut diminuer celles qui sont
les prérogatives du peuple valdôtain.
Presidente
La parola al Consigliere Gremmo.
Gremmo (UAP)
Non a caso l'intervento, in qualche modo
di cosiddetta opposizione, è stato fatto fare al Vicepresidente
Bich che rappresenta, dal punto di vista politico, un aspetto
interessante di partitocrazia minoritaria; giusto il fatto che
approdi ad un gruppo misto, rende l'idea, credo, molto bene della
dimensione di totale e assoluta confusione delle cose che in
qualche maniera caratterizza l'ex Movimento degli immigrati che è
diventato socialista prima, socialista democratico poi e adesso
misto.
Ma voglio notare come l'intervento del collega Bich rientri
appieno in una mentalità di scontro o di schieramento, la
maggioranza propone una cosa, per forza la minoranza deve non
essere d'accordo.
All'opinione pubblica non sfugge un fatto, che chiunque la
Regione nomini andrà a Roma, in qualche maniera, ad aggregarsi al
partito di cui fa parte o a cui è collegato, quindi qualunque
nomina che rientri nell'ottica di scegliere persone di partito,
secondo me, finisce in qualche maniera per rientrare in una logica
di divisione partitica.
Io mi permetterei di richiamare l'attenzione del Consiglio sullo
spettacolo indecoroso, io non sono quasi mai d'accordo su quello
che dice l'ex Presidente Cossiga, ma in un caso si può essere
d'accordo, cioè sul fatto che il modo in cui si sono aggregate le
maggioranze che hanno portato alla nomina dei Presidenti di Camera
e Senato assomiglia parecchio a un'armata Brancaleone.
Il vero problema forse non è neanche questo, secondo me il vero
problema è lo spettacolo indecoroso di spartizione. Apro una
parentesi, è stata significativa la rincorsa della Lega lombarda a
tentare (perché le è stato negato) di accaparrarsi qualche posto di
potere.
Comunque lo spettacolo che è stato dato non è stato, secondo me,
quello più educativo, quello più chiaro che questa classe politica
abbia capito cosa ha significato il voto del 5 aprile.
E l'intervento del Consigliere Bich si colloca all'interno di
una logica di chi non ha capito, secondo me, quello che è passato
col 5 aprile, perché il 5 aprile ha chiesto di farla finita con il
gioco delle parti della maggioranza da una parte, della minoranza
dall'altra e di questa logica partitica.
Qualunque esponente di partito venga nominato per Roma finirebbe
inevitabilmente per rientrare nell'alveo della sua forza politica.
Io non ho nulla contro il Presidente della Giunta, non ho nulla
contro il Presidente del Consiglio, ma se le ipotesi fossero queste
rientrerebbero, secondo me, appieno in una logica di tipo
partitico.
E io non la condivido, anche per quello che abbiamo visto
succedere a Roma.
Vi è un secondo problema, io ho la netta sensazione che il
Parlamento, il Governo che faticosamente è in via di gestazione,
sia fortemente ostile ad un discorso regionalista e
autonomista.
E lo dico proprio perché in quel Parlamento ci sono anche 80
parlamentari della Lega lombarda che secondo me rappresentano un
elemento di opposizione ad un vero discorso regionalista, perché la
proposta di una Repubblica del nord - peraltro fantasiosa -
finirebbe soltanto per danneggiare le vere autonomie ed un discorso
di affermazione di un regionalismo forte.
Secondo me tutti i discorsi che sono stati fatti, anche di
riforma, tolto qualche accenno intelligente del Partito socialista,
ma molto sfocato, vanno in una direzione non di effettivo
regionalismo, ma in qualche maniera di umiliazione di un discorso
regionalista.
La preoccupazione che possano verificarsi a Roma, anche in
occasione dell'elezione del Presidente della Repubblica, i soliti
giochi di corrente, di schieramento, è reale; non solo, ma è reale
il pericolo che questo Parlamento sia sempre più insensibile nei
confronti dei discorsi di regionalismo e di federalismo.
Ecco la ragione per cui, come abbiamo fatto ieri al Consiglio
regionale del Piemonte, io propongo che la Regione Val d'Aosta dia
un segnale politico forte in questo caso e l'unico segnale politico
forte, secondo me, è quello di non nominare nessuno.
L'unico modo che abbiamo per far vedere che vogliamo contare
davvero, non è quello di mandare uno in più che, nella geografia
politica, conterebbe ben poco, ma è quello di andare contro
corrente e dire "la Val d'Aosta che non vuole essere assimilata a
dei giochi partitici peraltro abbastanza scontati, perché non
nascondiamocelo, saranno abbastanza scontati, si tira fuori, vi
chiede di riconsiderare anche tutto il discorso per quanto riguarda
le figure istituzionali del Paese".
Io ho un'opinione precisa su quello che deve essere il ruolo del
Presidente della Repubblica italiana; se noi diciamo che la
Repubblica italiana non è composta dal popolo italiano, ma ci sono
i vari popoli della Repubblica, tra cui il popolo valdostano,
dobbiamo essere coerenti e la coerenza dice che va rivista tutta
l'impostazione del Presidente della Repubblica.
E' chiaro che se si pensa che siamo tutti un popolo, il
Presidente della Repubblica deve essere autorevole, forte - ha
ragione Miglio quando dice che bisogna andare ad una Repubblica di
tipo presidenziale - perché se siamo tutti figli della lupa bisogna
avere comunque un rappresentante Presidente che abbia gli strumenti
per operare.
Del resto è quello che ha detto Cossiga e ha ragione.
Ma se al contrario vogliamo essere coerenti - questo è un
problema di coerenza politica - con quello che qualcun'altro ha
detto e che io ho ripetuto ben volentieri, per cui esistono i vari
popoli, la figura del Presidente della Repubblica va completamente
rovesciata.
A questo punto non esiste più un Presidente della Repubblica, ma
le venti regioni che, bene o male, compongono lo Stato italiano,
una dopo l'altra, magari cominciando dalla più piccola, nominano
ogni sette anni il loro Presidente del Consiglio - o il loro
Presidente della Giunta, questo poi potrà essere valutato - ad
interim, a rotazione, Presidente della Repubblica. Questo è il solo
modo per evitare spinte e velleità di tipo centralizzatore.
Del resto il fatto che il regionalismo sia stato umiliato anche
per quanto riguarda il discorso presidenza della Repubblica, viene
dal fatto che, malgrado la Costituzione recitasse fin dall'inizio
che le regioni dovevano avere i loro rappresentanti, soltanto dopo
quasi venti anni è stato possibile per le regioni avere i
rappresentanti a Roma.
Mi si dice che le regioni non erano state istituite e non
potevano nominare il loro rappresentante a Roma; ragione di più,
peggio ancora! proprio per ragioni colpevoli e per una visione di
antiregionalismo che alcuni partiti, il Partito liberale per primo,
avevano, le regioni sono nate in ritardo e male.
E' stata creata questa contrapposizione tra Regione a statuto
speciale e Regione a statuto ordinario, che adesso ci accorgiamo di
quanto sia pericolosa, perché da un lato si accendono gli appetiti
non contro il centralismo, ma contro di noi, ma questo ritardo ha
impedito altre volte alle regioni di intervenire.
Siccome io ho una visione veramente di tipo confederale del
divenire dello Stato italiano, dico che la Valle d'Aosta dovrebbe
avere, una volta tanto, il coraggio di tirarsi fuori. Questo
sarebbe clamoroso, un Consiglio regionale che dice: "Noi non
vogliamo diventare sudditi di logiche spartitorie", perché
comunque, qualunque nome nominiamo, finirebbe inevitabilmente, al
di là della buona volontà, al di là di qualunque vincolo noi
possiamo dare al nostro rappresentante, non nascondiamocelo, non è
che firmando qui. A Torino c'è stata una proposta del Partito
liberale che diceva che bisogna che i delegati firmino che vanno a
votare Bobbio; è assurdo il vincolo preventivo della volontà di un
delegato, o è delegato e fa quello che vuole, o non lo è.
Del resto anche la proposta, peraltro significativa, del collega
Andrione di nominare delle personalità esterne, finirebbero per
umiliare, secondo me, queste stesse personalità esterne, a meno che
- questo eventualmente mi riserverei di rifletterlo ad alta voce
nel caso il Consiglio non ritenesse di addivenire alla proposta che
ho fatto e quindi dovesse entrare nel merito di persone, perché io
ho una proposta poi da fare anche sulle persone - ma mi sembrerebbe
una cosa riduttiva, molto in subordine.
Io dico che se vogliamo interpretare bene il senso del voto che
c'è stato non solo in Val d'Aosta, dove io continuo a pensare che è
stato viziato da una certa immagine costruita che non era per
niente, io dico, meritata, ma che comunque andava sull'onda di una
voglia di rinnovamento, di cambiamento, questa è un'occasione che
la Val d'Aosta può avere di dare un segnale politico forte. Io non
ho mai parlato di Repubblica indipendente, di autodeterminazione,
più di tanto, ne hanno parlato altri, però sarebbe coerente con dei
discorsi che comunque in Valle d'Aosta sono circolati.
Io temo e lo dico proprio perché è partita da Bich, l'avesse
detto Riccarand non avrei avuto sospetti, invece avendolo detto
Bich ne sono certo, che contrapporre solo per spirito di
scardinamento di equilibri interni qui dentro - perché a pensar
male, nel caso del Consigliere Bich, ci si azzecca sempre - solo
per spirito di contrapposizione interna del Consiglio, contrapporre
tanto per la contrapposizione mi sembra fuori posto. A questo punto
finisce per aver ragione il Presidente Bondaz quando dice "a questo
punto adagiamoci direttamente su quella che era la prassi", perché
per la verità quando i numeri erano differenti nessuno aveva
pensato di mettere in discussione.
Io credo invece che faremmo una cosa politicamente grande se
fa-cessimo questa proposta. Nel caso il Consiglio invece, come
temo, perché altri si sono già espressi - il Consigliere Ricco che
certo conta molto più di me si è già espresso in una certa
direzione - arrivasse ai nomi, mi riserverei poi di intervenire,
perché sui nomi avrei una proposta che mi permetterei,
eventualmente, di fare al Consiglio. Però io credo che, misti o non
misti, chi vuole richiamarsi ad un autonomismo e ad un federalismo
che abbia un senso, potrebbe cogliere questa occasione; se non
dovesse farlo chiaramente dimostrerebbe che ho ragione io quando
continuo a dire che sotto la facciata del regionalismo troppe volte
c'è quello che ho definito l'altra volta un doroteismo strisciante,
magari non di lingua italiana, ma che comunque è volto al potere,
ma non credo che questo sia il senso del voto del 5 aprile.
Presidente
Ha chiesto la parola il Consigliere
Riccarand.
Riccarand (VA)
C'è stata una proposta del Consigliere
Ricco che i gruppi di minoranza ritengono inadeguata e rispetto
alla quale hanno cercato di svolgere alcuni ragionamenti e fare
alcune ulteriori proposte per vedere se è possibile un consenso
ampio all'interno del Consiglio. Già altri consiglieri hanno
ricordato in precedenza la particolarità della nomina del delegato
della Regione autonoma rispetto alle nomine che vengono fatte dalle
altre regioni.
Sappiamo che in tutte le altre regioni vengono nominati tre
rappresentanti, di cui uno espressione della minoranza, mentre
nella nostra regione viene nominato un solo delegato e questo
evidentemente rende necessario che quest'unico delegato abbia
un'ampia rappresentatività, sia il più rappresentativo possibile
rispetto all'insieme dell'Assemblea della popolazione valdostana,
requisiti che in questo momento non ci sembra che appartengano al
candidato proposto dal Consigliere Ricco.
Oltre a questo c'è anche un altro motivo, direi forse ancora più
importante, che ci dovrebbe spingere a cercare una strada ed una
soluzione diversa ed è il fatto che in questi ultimi anni credo che
molto si sia detto e qualcosa si sia fatto anche nella
rivalutazione del ruolo del Consiglio, di una rivalutazione del
ruolo dell'Assemblea nel suo insieme.
Quindi si è detto che il ruolo del Consiglio, dell'Assemblea,
era troppo schiacciato rispetto al ruolo dell'esecutivo e quindi
bisognava capovolgere la situazione e ridare il compito che
compete, in base allo statuto stesso, in base a tutta la storia
dell'autonomia, al Consiglio regionale. Noi crediamo che vada
cercata una soluzione che sia coerente con questa impostazione e
che non sia invece una smentita dei discorsi che sono stati fatti
più volte in Consiglio in questa direzione.
Le alternative che i gruppi di minoranza hanno individuato e
propongono all'attenzione del Consiglio e su cui aspettano una
risposta anche dalle forze di maggioranza, mi sembra abbastanza
chiaro che possono andare in due direzioni, o la nomina di una
personalità esterna al Consiglio, ma che abbia una forte
rappresentatività, oppure la nomina del Presidente del Consiglio in
quanto sicuramente maggiormente rappresentante dell'insieme
dell'Assemblea di quanto non lo sia il rappresentante
dell'esecutivo.
Personalmente io sono per questa seconda soluzione, cioè per una
soluzione di tipo istituzionale che, al di là dei nomi, dei
discorsi di maggioranza o di minoranza e degli schieramenti, mi
sembra anche un'indicazione valida oggi ed in futuro. Credo anche
che il richiamo ad una tradizione possa essere giusto, ma questa
tradizione non è detto che fosse così valida dal punto di vista dei
suoi fondamenti; non credo che fossero del tutto corretti
l'insistenza ed il primato posto sul Presidente della Giunta
rispetto al primato del ruolo rappresentativo del Presidente del
Consiglio.
Da parte nostra chiediamo che ci sia una revisione della
proposta fatta dai gruppi della maggioranza in modo da vedere se
c'è la possibilità di trovare una soluzione diversa, che sia più
rappresentativa e su cui ci possa essere un'ampia convergenza.
Presidente
La parola al Consigliere Milanesio.
Milanesio (PSI)
Molto brevemente, perché oggi qui
abbiamo sentito tesi, ipotesi e teorie diverse, che probabilmente
sono dettate dalla convenienza politica della circostanza.
La maggioranza ha fatto, per bocca del Consigliere Ricco, una
proposta, comunque, visto che è stato chiesto un attimo di
riflessione e visto che è stato chiesto un approfondimento, chiedo
che il Consigli venga sospeso per cinque minuti affinché la
maggioranza possa valutare le proposte che sono state fatte e poi,
se del caso, sentirsi tra i gruppi perché noi siamo convinti della
bontà della nostra proposta, però non ci aspettavamo ne venisse
fatta un'altra.
Ci ritiriamo, la esaminiamo un attimo e poi daremo una risposta
definitiva. Quindi chiedo una sospensione di cinque minuti del
Consiglio affinché i gruppi di maggioranza si possano riunire.
Si dà atto che la seduta è sospesa dalle ore 10,27 alle ore
10,39
Presidente
La seduta del Consiglio può
riprendere.
La parola al Consigliere Milanesio.
Milanesio (PSI)
La maggioranza si è riunita, ha
esaminato le diverse proposte che sono state fatte e, in verità, ci
è sembrato difficile uscire da questo rebus, tenuto conto che il
tipo di proposta che ha formulato la maggioranza non era e non è
mai stata una proposta di tipo settario, di tipo maggioritario, ma
si è riferita al significato che ha la rappresentanza della Valle
d'Aosta in seno all'Assemblea che dovrà eleggere il Presidente
della Repubblica.
Rappresentanza istituzionale, cioè rappresentanza legata al
fatto che essendo uno solo il rappresentante, a differenza di altre
regioni che hanno più popolazione e quindi hanno diritto di
esprimere tre rappresentanti, questo rappresentante, per una prassi
costante che però ha avuto delle motivazioni evidentemente, non è
che si sia instaurata una prassi senza che ci fossero delle
motivazioni profonde, per cui oggi si viene a discutere questa
prassi dicendo "siamo innovativi".
Si può anche essere innovativi, certamente, a condizione che ci
sia un accordo generale, ma mi sembra che questo non ci sia, e
tenuto conto del fatto che poi il legale rappresentante della
Regione è il Presidente della Giunta regionale e che in tutte le
altre circostanze, indipendentemente dalle situazioni in cui si
veniva a trovare il Consiglio regionale, indipendentemente dai
Presidenti che si sono succeduti, questa figura è stata poi
individuata per votazione quasi sempre unanime del Consiglio
regionale - qualche volta a stragrande maggioranza - questa
designazione si è poi fissata sulla figura del Presidente della
Giunta.
E' chiaro che in questo senso il Presidente della Giunta è
spogliato dell'appartenenza partitica e politica, rappresenta la
Regione, vota secondo coscienza, come voteranno tutti quelli che
sono chiamati a votare.
Così come i parlamentari votano rappresentando la Nazione, il
Presidente della Giunta voterà rappresentando la Regione.
Per questi motivi, ma solo per questi, non per altri, perché
tutte le teorie che sono state esposte oggi hanno una loro
validità, compresa quella del Consigliere Gremmo che indubbiamente
è una teoria un po' estremistica nei confronti dei rapporti con lo
Stato, ma ha una sua validità. Certo che se la nostra Regione oggi
si rifiutasse di nominare il rappresentante, probabilmente potrebbe
essere commissariata perché si sarebbe rifiutata di com-piere un
atto dovuto.
Io credo quindi che solo se questa Regione volesse fare una
forte protesta nei confronti dello Stato, cosa che non mi sembra
sia stata sostenuta da altri gruppi in questo Consiglio, solo in
quel caso potremmo accedere alla strada dura e aspra di confronto
con lo Stato.
Solo per queste ragioni e non per iattanza, che non esiste, di
maggioranza, ma perché non ci è sembrato che fosse possibile
trovare una soluzione di tipo diverso, quindi non per mero rispetto
della tradizione, ma per quello che la tradizione ha sempre
significato ed ha sempre rispettato, noi riteniamo di mantenere
questa designazione e non diamo a questa designazione nessun
significato politico, se non un significato di carattere
istituzionale.
Si dà atto che alle ore 10,41 presiede il Vicepresidente
Stévenin.
Presidente
A demandé la parole le Président du
Conseil, monsieur Cout.
Cout (PCI-PDS)
Io mi sento onorato della proposta che
ha fatto il Consigliere Riccarand, anche perché penso che questo
significhi considerazione anche nei compiti per cui può essere
chiamata la Presidenza del Consiglio e anche perché intravedo in
questa proposta una stima magari anche personale nei miei confronti
e di questo ringrazio.
Voglio solo ricordare che in altre occasioni vi sono state
proposte unitarie, mi riferisco ad esempio all'ultima elezione
della rappresentanza della Valle d'Aosta nella persona del
Presidente della Giunta Rollandin, su cui c'era stata un'intesa
quasi totale nel senso che tutti i consiglieri sono stati
d'accordo, salvo il rappresentante del Partito
socialdemocratico.
In altre occasioni invece vi possono essere proposte diverse, in
questa occasione ci sono due proposte: mi pare di intravedere molto
chiaramente una proposta della maggioranza ed una proposta della
minoranza.
Mi sembra, fino a prova contraria, che una maggioranza esista in
questo Consiglio, fino al momento attuale i voti l'hanno
dimostrato, anche se i risultati elettorali possono far apparire
qualcosa di diverso. Io penso che i voti continueranno, per il
momento, a dimostrare che questa maggioranza esiste.
Essendoci queste due proposte io, come Consigliere che ha
aderito a questa maggioranza, non penso di poter votare che per la
proposta che è stata fatta dal Consigliere Ricco, pur ringraziando
per una proposta che mi ha interessato direttamente.
Presidente
A demandé la parole le Conseiller
Bajocco.
Bajocco (PCI-PDS)
Il 5 giugno 1985, nella seduta
pomeridiana, il Consigliere Tamone, allora Segretario di questo
Consiglio, discutendo di questo problema aveva detto:
"Il nostro
statuto prevede che la Regione autonoma della Valle d'Aosta invii
un suo rappresentante per l'elezione del Presidente della
Repubblica e finora questo rappresentante è stato il Presidente
della Giunta regionale, credendo che questa tradizione possa
continuare..."
.
Noi eravamo il gruppo all'opposizione e in quella seduta abbiamo
votato per il Presidente della Giunta Augusto Rollandin.
Per questa ragione noi riteniamo di dare il consenso al
Presidente della Giunta attuale, l'avv. Gianni Bondaz, perché possa
rappresentarci a Roma per il voto dell'elezione del Presidente
della Repubblica. L'abbiamo votato allora che eravamo
all'opposizione, come dicevo, il Presidente Rollandin, oggi il
gruppo del PDS voterà Gianni Bondaz.
E' un invito che faccio al Presidente proprio perché deve
rappre-sentare la Valle d'Aosta, perché abbiamo sempre detto che i
due rappresentanti della Valle d'Aosta devono rappresentare non
solo i movimenti o dei partiti, ma tutta la Regione, nel momento
del voto - io non voglio dire quale può essere il candidato - deve
tenere in considerazione di favorire al massimo la soluzione
unitaria.
E' un invito che faccio al Presidente o a chi verrà eletto, di
tenere in considerazione questo aspetto.
Si dà atto che alle ore 10,47 presiede il Presidente
Cout.
Presidente
La parola al Consigliere Ricco.
Ricco (DC)
Brevemente, a me sembra che la discussione
in atto sia abbastanza strumentale, cioè vorrebbe tendere a
delegittimare questa maggioranza che nella sua totalità ha indicato
il Presidente della Giunta, che è il legale rappresentante della
Regione Val d'Aosta.
Quindi noi confermiamo come delegato il nostro Presidente avv.
Gianni Bondaz.
Presidente
La parola al Consigliere Andrione.
Andrione (UV)
J'ai cru comprendre et déceler une forte
contradiction entre ce que a dit monsieur Milanesio et ce que a dit
monsieur Cout.
Monsieur Cout a parlé de majorité, et comme j'ai participé à
plusieurs élections de représentants du Conseil régional au sein de
l'Assemblée pour élire le Président de la République, je me
souviens très bien qu'il y a eu de très fortes contestations.
Même sur mon nom on a discuté, et plusieurs groupes ont voté
contre, en '78, donc ce n'est pas une date tellement éloignée.
Mais ici monsieur Milanesio dit que c'est simplement pour
respecter le fondement d'une tradition qui s'est établie. Alors que
monsieur Cout parle - comme du reste monsieur Ricco vient de le
faire - d'une voix de majorité. Il faudrait du moins savoir quelle
est l'interprétation authentique.
Nous croyons plutôt à monsieur Cout, c'est-à-dire que ici on
veut élire le représentant d'une majorité et par conséquent nous ne
sommes absolument pas d'accord parce que quoi qu'on en dise cette
majorité n'en est pas une.
Et non seulement elle est très faible ici, mais elle a été d'une
façon éclatante battue dans une élection où on a élu deux
représentants qui par définition participerons à l'élection du
Président de la République.
Et ici on veut nommer quelqu'un exactement contraire à celle qui
est la volonté exprimée par le peuple. Donc de notre part nous
n'acceptons pas des invitations à voter selon tradition.
Presidente
La parole au Conseiller Rollandin.
Rollandin (UV)
Je crois que cette échéance et le fait
que le Conseil soit appelé à nommer un représentant pour l'élection
du Président de la République, homme que je crois a représenté dans
cette dernière période - quand même dans le bien comme dans
certains passages qui pouvaient même être analysés d'un point de
vue critique - un homme qui a soulevé une série de problèmes, qui a
mis l'accent sur l'exigence de changer, de modifier certaines
règles qui ne sont plus à même de soutenir le temps qui est
passé.
Je crois que sur ces thèmes il y a eu un débat au niveau
national, soit au Parlement que au niveau des Assemblées
régionales. Le fait qu'il y ait l'exigence de reprendre le thème de
l'autonomie d'une façon forte et différente, est un point de
repère.
Je crois que c'est indispensable de réexaminer un système que
sans doute les élections du 6 avril ont évalué d'une façon
négative. Je crois que unanimement les forces politiques ont dit
qu'il fallait prendre acte qu'il y a eu un échec d'un système et
que par conséquent il fallait modifier certaines règles.
La difficulté d'arriver au Parlement à courte échéance à avoir
un Gouvernement - n'oublions pas que le fait qu'on arrive
aujourd'hui à nommer le représentant du Val d'Aoste pour l'échéance
du 13 du mois de mai est due au fait que ce Parlement a des
difficultés à trouver un accord, à retrouver une façon de
travailler, compte tenu des indications que l'élection même a
donné, c'est-à-dire qu'il fallait modifier certaines règles.
Des résistances, on les connaît; on sait déjà quelle est
l'attitude de la part de certains partis; et par conséquent le
choix du Président de la République a été de se mettre à côté pour
prévoir que le Président de la République qui sera nommé puisse
donner un signal de nouveauté et de renouvellement.
Alors, dans cette direction je croyais que c'était plutôt
évident que cette Assemblée qui a élu, qui a vu l'élection des deux
parlementaires et qui doit élire son représentant, puisse
comprendre qu'il fallait retrouver une large majorité, un large
consensus sur la personne qui doit quand même être
portatrice
d'un message nouveau, d'un message qui soit de
changer les règles et de modifier, ou en tout cas de demander qu'il
y ait un engagement de Parlement pour modifier certaines
règles.
Je crois que cette évidence, cette volonté forte de la
population, si on va dans la direction qu'a été soulignée que la
majorité existe, propose un nom et point c'est tout, je crois que
sans doute c'est une autre occasion ratée.
Sur des thèmes administratifs et spécifiques on a très souvent
demandé qu'il y ait, de la part de cette Assemblée, la volonté de
se retrouver, d'être compactes. Eh bien, je crois que les forces de
la minorité l'ont démontré pas plus tard qu'il y a deux jours, sur
un thème spécifique et particulier de la "Cogne".
Aujourd'hui qu'il y aurait l'exigence d'avoir un message de la
part d'une région à statut spécial, un message fort, un message qui
aille dans la direction du renouveau, un message qui aille même
dans la possibilité de retrouver des possibilités d'Assemblée de
forces qui partagent le sens de l'autonomie et qui ont envie, même
avec une trasversalité nouvelle, de retrouver une agrégation qui
puisse représenter un changement au niveau de Parlement, eh bien,
aujourd'hui qu'est-ce qu'on nous propose? Tout simplement de dire:
"Dans la tradition nous allons voter"; compte tenu que, quand-même,
une majorité dans cette salle existe.
Et bien, je crois que s'il y a une contradiction, à ce point
forte par rapport à tout ce qu'on a dit en faisant l'analyse du
vote du 5 et 6 avril, aujourd'hui est évidente. On ne pourra plus
demander à d'autres occasions certaines attitudes ou quand même une
participation différente.
Car aujourd'hui que l'on vote pour représenter au niveau du
Parlement la possibilité d'élire le Président qui puisse être
quelque chose de différent, eh bien, l'attitude est là. Quand-même
nous avons la force pour élire le représentant: je crois que ce
n'est pas un discours politique.
Et je crois que le fait même que quelqu'un ait dit que ce vote
"non ha nessun significato politico"
, mérite des
considérations.
Au contraire, je crois que ce vote devrait avoir une forte
charge politique; devrait demander un engagement même si c'est un
"grand électeur", si c'est libre d'exprimer le vote - ça c'est
normal - mais tout de même devrait être conscient qui est le
représentant d'un Parlement régional, qui est le représentant d'une
volonté qui va dans une certaine direction.
Et bien, nous devons malheureusement dire qu'on a voulu
maintenir la logique qui a été à la base du choix des deux
candidats pour les élections du 5 et 6 avril, et toujours dans la
même ligne on veut insister pour dire que tout de même cette
majorité est là pour exprimer même le représentant qui devra élire
le Président de la République.
On regrette qu'il y ait cette attitude, on regrette qu'il n'y
ait pas eu la possibilité d'ouvrir un dialogue différent, un
dialogue sur des thèmes qui sont à l'attention au niveau pas
seulement régional, mais au niveau national, et qui auraient pu
nous donner la possibilité de faire des évaluations concrètes sur
le sens de cette élection.
Presidente
La parola al Consigliere Gremmo per
dichiarazione di voto.
Gremmo (UAP)
A me spiace che la discussione abbia
preso l'unica piega che non doveva prendere, cioè della
recriminazione di schieramento politico, per la verità non è
propriamente vero che se noi non avessimo nominato un
rappresentante a Roma avremmo corso dei rischi che, per la verità
mi sentirei di correre, perché io ho paura di tante cose, ma non ho
paura delle elezioni.
Per la verità non è propriamente così perché la norma
costituzionale non ha degli imperativi giuridici tali da poter
prospettare i rischi che intravede il collega Milanesio. Comunque
comprendo e mi rendo conto delle scelte che sono state fatte.
A questo punto però io non voglio astenermi o non partecipare
alla votazione, perché mi sembrerebbe sfuggire alla chiarezza, come
dicevo prima se si arriva alla votazione io mi sentirei di dire chi
voterò rendendo quindi palese in qualche modo il mio voto, ma
sperando che magari ci sia qualcun altro che ritiene di
adeguarsi.
Dicevo prima come la questione del federalismo sia importante in
questo momento, ma esiste un'altra questione che all'opinione
pubblica interessa molto ed è la questione morale.
Io ho letto la bellissima lettera che il collega Bich ha fatto
mandare a un gruppo di suoi amici al Giornale di Montanelli, non ho
capito perché ha mandato la lettera al Giornale di Montanelli e non
alla Procura della Repubblica se riteneva di adombrare qualche
ombra su qualcuno. Anche quella lettera è un sintomo dell'esigenza
che è sentita nell'opinione pubblica riguardo alla questione morale
con quello che è capitato a Milano.
A Milano, non è necessario che lo dica io, c'è il capolinea di
un modo di fare politica, di un modo di intendere le cose.
Io penso che l'opinione pubblica senta fortemente questa voglia
di affrontare anche la questione morale, allora su questo direi
che, non potendo dare il segnale forte non delegando nessuno, non
ritenendo che dei nomi politici - qualunque essi siano, con tutto
il rispetto e l'amicizia per qualunque nome sia ventilabile - io
direi che faremmo una grande cosa se dessimo un piccolo - perché è
minore come valore - segnale, cioè nominare come rappresentante
della Regione Val d'Aosta il protagonista di questo lavoro di
pulizia morale che è stato fatto a Milano.
Io propongo, e voterò questo nome, di votare il Giudice Di
Pietro come rappresentante della regione autonoma Valle d'Aosta e
come segnale - è un meridionale, è un Magistrato, è una persona che
ha sollevato per prima certi coperchi - che vogliamo affrontare di
petto la questione morale.
Quindi io voterò questo senza nessun ragionamento, ma proprio
perché in qualche maniera è l'emblema di un problema che l'opinione
pubblica anche da noi sente fortemente.
Presidente
La parola al Consigliere Bich per
dichiarazione di voto.
Bich (GM)
Per dichiarazione personale.
Io vorrei sapere il nome del pubblico ministero del Tribunale di
Torino che ha sotto inchiesta il collega Gremmo in modo tale che io
possa votarlo.
Vorrei ricambiare l'alto tenore della sua valutazione.
Lei mi dia il nome e io avrei piacere di votarlo.
Presidente
Se non vi sono altre richieste, penso che
possiamo chiamare i con-siglieri a votare su scheda, per appello
nominale, nell'apposito spazio.
Esito della votazione per l'elezione del delegato della Regione
Autonoma Valle d'Aosta per l'elezione del Presidente della
Repubblica:
Presenti e votanti: 35
Schede bianche: 16
Hanno riportato voti:
Bondaz: 18
Di Pietro: 1
Risulta quindi eletto quale delegato della Regione per
l'elezione del Presidente della Repubblica il Presidente della
Giunta, Gianni Bondaz, che ha chiesto la parola.
Bondaz (DC)
Al di là di come è avvenuta la votazione,
io volevo dire solo questa cosa al Consiglio regionale: io mi
impegno qui davanti a voi, prima della riunione che si farà a Roma,
innanzitutto ad avere dei contatti con i nostri due parlamentari e
credo - non so quando sarà la prima riunione - prima di quella
riunione di chiedere al Presidente del Consiglio regionale la
convocazione dei capigruppo per uno scambio di opinioni in modo da
individuare, là dove sia possibile, un'azione comune da parte delle
regioni, in quanto mi sento, almeno personalmente, più il
rappresentante della regione che non il rappresentante della
maggioranza.
