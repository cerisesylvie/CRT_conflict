Classificazione
AGRICOLTURA


Resoconto integrale del dibattito dell'aula
Oggetto del Consiglio n. 632 del 20 aprile 1994 - Resoconto
OGGETTO N. 632/X - Criteri generali e modalità di
applicazione della legge 9 maggio 1975, n. 153 e successive
modificazioni ed inte­grazioni concernente la certificazione della
qualifica di imprenditore agricolo a titolo principale.
Deliberazione - Il Consiglio
Premesso che è necessario ridefinire i criteri generali e le
modalità di applicazione della legge 9 maggio 1975, n. 153 in
materia di certificazione della qualifica di imprenditore agricolo
a titolo principale;
Visto che la sopracitata disposizione legislativa demanda
all'Assessorato dell'Agricoltura, Forestazione e Risorse Natu­rali
l'accertamento dei requisiti di reddito e di tempo di lavoro
necessari alla certificazione della qualifica d'imprenditore
agri­colo a titolo principale;
Rilevato che in questi ultimi anni la figura dell'imprenditore
agricolo a titolo principale ha assunto nell'ordinamento giuridi­co
nazionale e regionale una portata più generale e di grande
rilevanza per il settore agricolo;
Ritenuto pertanto opportuno aggiornare le disposizioni previste
dalla deliberazione di Giunta n. 5013 del 23 ottobre 1981 ai fini
di assicurare un'applicazione della normativa coerente con le
attuali aspettative dell'agricoltura valdostana;
Visto il parere favorevole rilasciato, in assenza del Dirigente,
dal Vice Dirigente dei Servizi Agrari ed Affari Generali
dell'As­sessorato dell'Agricoltura, Forestazione e Risorse
Naturali, ai sensi del combinato disposto dell'articolo 72 della
legge regiona­le n. 3/1956 e successive modificazioni, e
dell'articolo 21 della legge regionale n. 18/1980 e successive
modificazioni, in ordine alla legittimità della presente
deliberazione;
Richiamata la legge 9 maggio 1975, n. 153;
Visto il parere della III Commissione consiliare permanente;
Delibera
1) di approvare i seguenti criteri generali e modalità di
appli­cazione della legge 9 maggio 1975, n. 153 e successive
modifi­cazioni ed integrazioni concernente la certificazione della
qua­lifica di imprenditore agricolo a titolo principale.
Articolo 1
Il riconoscimento della qualifica di imprenditore agricolo a
tito­lo principale viene rilasciato dall'Assessorato
all'Agricoltura, Forestazione e Risorse Naturali, ai sensi delle
leggi 9 maggio 1975 n. 153 e 10 maggio 1976 n. 352 e successive
modificazioni ed integrazioni.
Articolo 2
Gli imprenditori agricoli a titolo principale che presentano la
richiesta della qualifica di cui all'articolo 1 debbono possedere i
seguenti requisiti:
1. Requisiti personali
a) età minima: abbiano compiuto il 18° anno di età alla data di
presentazione della domanda;
b) tempo di lavoro: dedichino personalmente ed abitualmente
all'attività agricola almeno la metà del proprio tempo di lavoro
complessivo.
A tal fine viene assunto in modo convenzionale un tempo mas­simo
complessivo di lavoro di 2300 h. annue pari a 287 giornate
lavorative annue per 8 h. giornaliere.
c) reddito da lavoro: ricavino dall'attività agricola almeno il
50 percento del proprio reddito globale da lavoro.
Ai fini dell'accertamento del reddito da lavoro viene richiesta
la seguente documentazione:
Fotocopia dell'ultima dichiarazione dei redditi; oppure,
dichia­razione di dispensa dalla presentazione della dichiarazione
dei redditi ai sensi dell'articolo 1, lettera B del D.P.R. 29
settembre 1973 n. 600.
In presenza di redditi extra agricoli l'accertamento del reddito
da lavoro dovrà tener conto dei valori medi indicizzati del reddito
netto, espresso per coltura risultanti dalla rete contabi­le
INEA.
Copia fotostatica del certificato di attribuzione del numero di
P.I. se trattasi di titolare di azienda.
d) capacità professionale: dimostrino di essere in possesso di
una sufficiente capacità professionale.
La capacità professionale si ritiene presunta quando:
L'Imprenditore abbia esercitato per un triennio anteriore alla
data di presentazione della domanda l'attività agricola come: capo
di azienda, coadiuvante familiare o lavoratore agricolo; tali
condizioni dovranno essere provate mediante atto di noto­rietà e
con la copia del certificato di iscrizione allo SCAU atte­stante
quanto sopra.
Il Richiedente sia in possesso di un titolo di studio a livello
uni­versitario nel settore agrario, veterinario, nelle scienze
natura­li, di un diploma di scuola media superiore di carattere
agrario, ovvero di Istituto professionale agrario o di altra scuola
ad in­dirizzo agrario (Institut Agricole Régional).
Il richiedente abbia frequentato con successo dei corsi di
quali­ficazione professionale effettuati ai sensi della Legge 9
maggio 1975 n. 153, del Reg. CEE 797/85 e successive modificazioni
ed integrazioni.
Negli altri casi il requisito della capacità professionale è
accer­tato da una Commissione regionale nominata dal Presidente
della Giunta e così composta:
Presidente: - Dirigente dei Servizi Agrari e Affari Generali
dell'Assessorato all'Agricoltura, Foresta­zione e Risorse Naturali
o suo delegato.
Membri: - 1 rappresentante dell'Assessorato all'Agricoltura,
Foresta-zione e Risorse Naturali - Servizi Agrari ed Affari
Generali;
1 rappresentante dell'Assessorato all'Agricoltura, Forestazione
e Risorse Naturali - S.A.T.E.S.S.A.;
1 rappresentante Institut Agricole Régional;
1 rappresentante per ognuna delle Organizzazioni sindacali degli
agricoltori maggiormente rappre­sentative in Valle d'Aosta.
L'accertamento consiste in un apposito colloquio che dovrà
vertere sulle nozioni tecnico economiche necessarie per la
con­duzione dell'azienda considerata tenuto conto dello specifico
indirizzo produttivo.
2. Requisiti aziendali
a) Consistenza minima dell'azienda agricola:
La consistenza minima dell'azienda agricola ai fini del rilascio
dell'attestato di I.A.T.P. è pari a 144 giornate lavorative
calco­late sulla base della tabella ha/coltura predisposta dagli
Uffici dell'Assessorato dell'Agricoltura, Forestazione e Risorse
Natu­rali;
Le qualità di coltura e relative superfici dovranno regolarmente
risultare da:
a) certificati catastali originali o titoli equipollenti per i
terreni di proprietà del richiedente o dei componenti il nucleo
familia­re;
b) contratti regolarmente denunciati per i terreni in affitto
con l'indicazione del Comune, località, foglio, numero di mappa,
ti­po di coltura, superficie, durata dell'affitto e decorrenza del
medesimo.
b) Attività agricola:
Ai fini del rilascio dell'attestato di I.A.T.P. l'attività
qualifican­te la figura dell'I.A.T.P. è quella indicata
dall'articolo 2135 del Codice Civile.
Articolo 3
L'Assessorato può ricorrere ad una revisione che può essere
fatta in qualunque momento dell'anno procedendo al riesame di quei
casi per i quali si ritiene che non sussistano più i requisiti
richiesti dalla legge.
Articolo 4
I titolari della qualifica di I.A.T.P. sono tenuti a comunicare
entro 60 giorni all'Assessorato le seguenti variazioni:
- trasferimento della residenza in altro Comune;
- perdita dei requisiti di legge.
2) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 1, lettera a) del Decreto legislativo 13
febbraio 1993, n. 40, come corretto dal successivo 10 novembre
1993, n. 479.
Presidente -
La parola all'Assessore
dell'agricoltura, forestazione e risorse naturali, Vallet.
Vallet (UV) -
Si tratta di due delibere di
indirizzo perché si vanno a definire i criteri e le modalità che
erano stati definiti da una vecchia de­libera del 1981. Abbiamo
ritenuto opportuno aggiornare questi criteri e l'argomento, che è
tecnico, è stato approfondito in sede di III Commissione.
Presidente -
Passiamo alla votazione degli
emendamenti proposti dalla III Commissione.
Do lettura del primo emendamento:
Emendamento - L'articolo 2 dei criteri generali, di cui al punto
1) della parte deliberativa è così emendato: al comma 1 lett. b),
dopo "8 ore giornaliere", aggiungere il seguente paragrafo:
"Nel caso di aziende agrituristiche, il rapporto tempo-lavoro
de­dicato dall'imprenditore agricolo all'esercizio di attività
agritu­ristiche dovrà risultare sempre inferiore a quello assorbito
dall'esercizio di attività agricole".
Al comma 1 lett. c), dopo "globale da lavoro", aggiungere il
se­guente paragrafo:
"Nel caso di attività agrituristica, il reddito che discende da
tale attività è considerato reddito agricolo, purché il reddito
proveniente dall'attività agricola non sia inferiore al 25
percen­to del reddito totale."
Al comma 1 lett. c), dopo "rete contabile INEA", aggiungere:
"come da tabella 1 "Parametri di riferimento per la
certifica­zione della qualifica di imprenditore agricolo a titolo
principa­le", tabella 2 "Giornate lavorative uomo per gli
allevamenti", tabella 3 "Reddito netto per gli allevamenti espresso
in U.B.A." allegate".
Al comma 2 lett. a), dopo le parole "Tabella ha/colture",
ag­giungere:
"(Tabella 1 "Parametri di riferimento per la certificazione
della qualifica di imprenditore agricolo a titolo
principale")".
Presenti, votanti e favorevoli: 26
Presidente -
Passiamo alla votazione
dell'emendamento n. 2 di cui do lettu­ra:
Emendamento - Dopo l'articolo 4 dei criteri generali, di cui al
punto 1) del deli­berato, è aggiunta la tabella n. 1 "Parametri di
riferimento per la certificazione della qualifica di imprenditore
agricolo a titolo principale".
Presenti, votanti e favorevoli: 26
Presidente -
Passiamo alla votazione
dell'emendamento n. 3 di cui do lettu­ra:
Emendamento - Dopo l'articolo 4 dei criteri generali, di cui al
punto 1) del deli­berato, è aggiunta la tabella n. 2 "Giornate
lavorative uomo per gli allevamenti".
Presenti, votanti e favorevoli: 26
Presidente -
Passiamo alla votazione
dell'emendamento n. 4 di cui do lettu­ra:
Emendamento - Dopo l'articolo 4 dei criteri generali, di cui al
punto 1) del deli­berato, è aggiunta la tabella n. 3 "Reddito netto
per gli alleva­menti espresso in U.B.A.".
Presenti, votanti e favorevoli: 26
Presidente -
Passiamo infine alla votazione del
testo della delibera in ogget­to con gli emendamenti votati
precedentemente.
Deliberazione - Il Consiglio
Premesso che è necessario ridefinire i criteri generali e le
mo­dalità di applicazione della legge 9 maggio 1975, n. 153 in
ma­teria di certificazione della qualifica di imprenditore agricolo
a titolo principale;
Visto che la sopracitata disposizione legislativa demanda
all'Assessorato dell'Agricoltura, Forestazione e Risorse Natu­rali
l'accertamento dei requisiti di reddito e di tempo di lavoro
necessari alla certificazione della qualifica d'imprenditore
agri­colo a titolo principale;
Rilevato che in questi ultimi anni la figura dell'imprenditore
agricolo a titolo principale ha assunto nell'ordinamento giuridi­co
nazionale e regionale una portata più generale e di grande
rilevanza per il settore agricolo;
Ritenuto pertanto opportuno aggiornare le disposizioni previste
dalla deliberazione di Giunta n. 5013 del 23 ottobre 1981 ai fini
di assicurare un'applicazione della normativa coerente con le
attuali aspettative dell'agricoltura valdostana;
Visto il parere favorevole rilasciato, in assenza del Dirigente,
dal Vice Dirigente dei Servizi Agrari ed Affari Generali
dell'As­sessorato dell'Agricoltura, Forestazione e Risorse
Naturali, ai sensi del combinato disposto dell'articolo 72 della
legge regiona­le n. 3/1956 e successive modificazioni, e
dell'articolo 21 della legge regionale n. 18/1980 e successive
modificazioni, in ordine alla legittimità della presente
deliberazione;
Richiamata la legge 9 maggio 1975, n. 153;
Visto il parere della III Commissione consiliare permanente;
Delibera
1) di approvare i seguenti criteri generali e modalità di
appli­cazione della legge 9 maggio 1975, n. 153 e successive
modifi­cazioni ed integrazioni concernente la certificazione della
qua­lifica di imprenditore agricolo a titolo principale.
Articolo 1
Il riconoscimento della qualifica di imprenditore agricolo a
tito­lo principale viene rilasciato dall'Assessorato
all'Agricoltura, Forestazione e Risorse Naturali, ai sensi delle
leggi 9 maggio 1975 n. 153 e 10 maggio 1976 n. 352 e successive
modificazioni ed integrazioni.
Articolo 2
Gli imprenditori agricoli a titolo principale che presentano la
richiesta della qualifica di cui all'articolo 1 debbono possedere i
seguenti requisiti:
1. Requisiti personali
a) età minima: abbiano compiuto il 18° anno di età alla data di
presentazione della domanda;
b) tempo di lavoro: dedichino personalmente ed abitualmente
all'attività agricola almeno la metà del proprio tempo di lavoro
complessivo.
A tal fine viene assunto in modo convenzionale un tempo mas­simo
complessivo di lavoro di 2300 h. annue pari a 287 giornate
lavorative annue per 8 h. giornaliere.
Nel caso di aziende agrituristiche, il rapporto tempo-lavoro
de­dicato dall'imprenditore agricolo all'esercizio di attività
agritu­ristiche dovrà risultare sempre inferiore a quello assorbito
dall'esercizio di attività agricole.
c) reddito da lavoro: ricavino dall'attività agricola almeno il
50 percento del proprio reddito globale da lavoro.
Nel caso di attività agrituristica, il reddito che discende da
tale attività è considerato reddito agricolo, purché il reddito
prove­niente dall'attività agricola non sia inferiore al 25
percento del reddito totale.
Ai fini dell'accertamento del reddito da lavoro viene richiesta
la seguente documentazione:
Fotocopia dell'ultima dichiarazione dei redditi; oppure,
dichia­razione di dispensa dalla presentazione della dichiarazione
dei redditi ai sensi dell'articolo 1, lettera B del D.P.R. 29
settembre 1973 n. 600.
In presenza di redditi extra agricoli l'accertamento del reddito
da lavoro dovrà tener conto dei valori medi indicizzati del reddito
netto, espresso per coltura risultanti dalla rete contabi­le INEA,
come da tabella 1 "Parametri di riferimento per la certificazione
della qualifica di imprenditore agricolo a titolo principale",
tabella 2 "Giornate lavorative uomo per gli alleva­menti", tabella
3 "Reddito netto per gli allevamenti espresso in U.B.A."
allegate.
Copia fotostatica del certificato di attribuzione del numero di
P.I. se trattasi di titolare di azienda.
d) capacità professionale: dimostrino di essere in possesso di
una sufficiente capacità professionale.
La capacità professionale si ritiene presunta quando:
L'Imprenditore abbia esercitato per un triennio anteriore alla
data di presentazione della domanda l'attività agricola come: capo
di azienda, coadiuvante familiare o lavoratore agricolo; tali
condizioni dovranno essere provate mediante atto di noto­rietà e
con la copia del certificato di iscrizione allo SCAU atte­stante
quanto sopra.
Il Richiedente sia in possesso di un titolo di studio a livello
uni­versitario nel settore agrario, veterinario, nelle scienze
natura­li, di un diploma di scuola media superiore di carattere
agrario, ovvero di Istituto professionale agrario o di altra scuola
ad in­dirizzo agrario (Institut Agricole Régional).
Il richiedente abbia frequentato con successo dei corsi di
quali­ficazione professionale effettuati ai sensi della Legge 9
maggio 1975 n. 153, del Reg. CEE 797/85 e successive modificazioni
ed integrazioni.
Negli altri casi il requisito della capacità professionale è
accer­tato da una Commissione regionale nominata dal Presidente
della Giunta e così composta:
Presidente: - Dirigente dei Servizi Agrari e Affari Generali
dell'Assessorato all'Agricoltura, Foresta­zione e Risorse Naturali
o suo delegato.
Membri: - 1 rappresentante dell'Assessorato all'Agricoltura,
Foresta-zione e Risorse Naturali - Servizi Agrari ed Affari
Generali;
1 rappresentante dell'Assessorato all'Agricoltura, Foresta-zione
e Risorse Naturali - S.A.T.E.S.S.A.;
1 rappresentante Institut Agricole Régional;
1 rappresentante per ognuna delle Organizzazioni sindacali degli
agricoltori maggiormente rappre­sentative in Valle d'Aosta.
L'accertamento consiste in un apposito colloquio che dovrà
vertere sulle nozioni tecnico economiche necessarie per la
con­duzione dell'azienda considerata tenuto conto dello specifico
indirizzo produttivo.
2. Requisiti aziendali
a) Consistenza minima dell'azienda agricola:
La consistenza minima dell'azienda agricola ai fini del rilascio
dell'attestato di I.A.T.P. è pari a 144 giornate lavorative
calco­late sulla base della tabella ha/coltura (Tabella 1
"Parametri di riferimento per la certificazione della qualifica di
imprenditore agricolo a titolo principale") predisposta dagli
Uffici dell'Asses­sorato dell'Agricoltura, Forestazione e Risorse
Naturali;
Le qualità di coltura e relative superfici dovranno regolarmente
risultare da:
a) certificati catastali originali o titoli equipollenti per i
terreni di proprietà del richiedente o dei componenti il nucleo
familia­re;
b) contratti regolarmente denunciati per i terreni in affitto
con l'indicazione del Comune, località, foglio, numero di mappa,
ti­po di coltura, superficie, durata dell'affitto e decorrenza del
medesimo.
b) Attività agricola:
Ai fini del rilascio dell'attestato di I.A.T.P. l'attività
qualifican­te la figura dell'I.A.T.P. è quella indicata
dall'articolo 2135 del Codice Civile.
Articolo 3
L'Assessorato può ricorrere ad una revisione che può essere
fatta in qualunque momento dell'anno procedendo al riesame di quei
casi per i quali si ritiene che non sussistano più i requisiti
richiesti dalla legge.
Articolo 4
I titolari della qualifica di I.A.T.P. sono tenuti a comunicare
entro 60 giorni all'Assessorato le seguenti variazioni:
- trasferimento della residenza in altro Comune;
- perdita dei requisiti di legge.
2) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 1, lettera a) del Decreto legislativo 13
febbraio 1993, n. 40, come corretto dal successivo 10 novembre
1993, n. 479.
Presenti, votanti e favorevoli: 26
Il Consiglio approva all'unanimità.
