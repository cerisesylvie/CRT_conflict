Classificazione
ENERGIA
Energia idroelettrica



Oggetto del Consiglio n. 1816 del 18 maggio 2011 - Resoconto
OGGETTO N. 1816/XIII - Interpellanza: "Riattivazione in tempi
brevi della centrale idroelettrica di Hône".
Interpellanza
Appreso dagli organi di stampa la notizia che la centrale
idroelettrica di Hône della Compagnia Valdostana delle Acque S.p.A.
è chiusa e che la chiusura sarebbe conseguenza di una piccola
scossa di terremoto;
Visto che il canale che percorre la Valle di Champorcher ha
ceduto;
Vista la condizione di pericolo per i villaggi
sottostanti;
il sottoscritto Consigliere regionale
Interpella
il Presidente del Governo regionale per sapere:
1) quali sono le presunte cause e quali gli accertamenti a
oggi fatti;
2) in che modo, con quante risorse e con che cadenza vengono
fatte le manutenzioni del canale;
3) come intende agire nei confronti della CVA affinché la
centrale sia riattivata in tempi brevi;
4) se vi sono altri impianti di proprietà della CVA che
possano essere soggetti a conseguenze imputabili alla piccola
scossa di terremoto.
F.to: Chatrian
Presidente
- La parola al Vicepresidente Chatrian.
Chatrian (ALPE)
- Grazie Presidente. Abbiamo appreso
dagli organi di stampa e dal territorio la notizia che la centrale
idroelettrica di Hône della CVA ha avuto dei problemi. Ci risulta
che il canale è stato in parte ripristinato e la centrale ha
ripreso a funzionare, ma aspetteremo la risposta del Presidente.
Vorremmo conoscere anzitutto quali sono le presunte cause, quali
gli accertamenti ad oggi fatti dalla Compagnia valdostana delle
acque e soprattutto in che modo e con che cadenza vengono fatte le
manutenzioni del canale, penso che la domanda principale sia
proprio la seconda; a questo punto il terzo quesito andrebbe a
decadere...il quarto quesito è:
"se vi sono altri impianti di
proprietà della CVA che possano essere soggetti a conseguenze
imputabili alla piccola scossa di terremoto"
. Chiederemmo al
Presidente una risposta puntuale soprattutto alle prime due
domande, per fare chiarezza e avere lo stato dell'arte di cosa è
successo e di cosa si è fatto in questi dieci anni di proprietà
regionale.
Presidente
- La parola al Presidente della Regione,
Rollandin.
Rollandin (UV)
- Grazie Presidente. Al collega che ha
voluto sollevare una questione importante partendo da un episodio,
l'interruzione della produzione della centrale di Hône legata ad
uno smottamento di una parte del canale, va detto che, per caso,
ieri siamo stati testimoni oculari, ieri che eravamo andati giù per
il
patois
..., della ripartenza, alle dieci e mezza, della
centrale. Difatti, quando siamo passati proprio lì davanti, mi è
stato detto:
"riparte adesso"
; non è che l'abbiamo rimessa
in moto, ripartiva per conto suo! Lo preciso perché magari il
collega Louvin potrebbe dire:
"è stato fatto ad hoc!"
.
A parte questo, credo vi siano alcune considerazioni da fare
rispondendo puntualmente alle domande del collega. Il canale che
alimenta la centrale di Hône Due ha una lunghezza di poco meno di
13 chilometri, di cui 3,5 in galleria; il 2 aprile un tratto di
spalla del canale della lunghezza di circa 6 metri ha ceduto in
corrispondenza di un canalone sotto il quale non sono presenti
abitazioni. Dal 1995 il precedente gestore aveva individuato i
tratti lungo i quali l'opera sovrasta frazioni e case isolate ed
era intervenuto per prevenire in quelle zone eventuali cedimenti
della spalla di valle, a seguito del collasso per
l'impermeabilizzazione. Detti interventi, che interessano
complessivamente circa 900 metri di canale, hanno mostrato di
funzionare adeguatamente per quanto riguarda le case; in
particolare, in questi tratti l'impermeabilizzazione risulta
garantita da una struttura di profilati metallici e lamiera, che
non risente di piccoli assestamenti delle murature.
Per quanto riguarda la prima domanda:
"quali sono le presunte
cause e quali gli accertamenti ad oggi fatti"
, l'ispezione
fatta dopo l'evento ha escluso che la causa del crollo potesse
essere dovuta ad una frana staccatasi a monte. Si presume che la
causa sia da ricercarsi in un assestamento della struttura, che ha
lesionato il rivestimento interno, provocando una perdita. Questa
perdita avrebbe poi deteriorato la struttura in pietrame e malta,
che è collassata, e poche ore prima del collasso si è registrata in
zona una scossa sismica. Dal 27 aprile il tratto crollato è stato
ripristinato, a seguito del crollo e al fine di prevenire altri
cedimenti, CVA ha proceduto a verificare se in altri tratti del
canale l'impermeabilizzazione avesse subito danni. Dove sono state
individuate criticità si è intervenuti e sono stati effettuati i
ripristini dell'impermeabilizzazione esistente.
"In che modo, con quante risorse e con che cadenza vengono
fatte le manutenzioni del canale"
: le manutenzioni sono
programmate in funzione di quanto viene rilevato nel corso delle
ispezioni interne ed esterne allo stesso. Durante i mesi in cui le
zone sono accessibili ad ispezioni esterne vengono fatte in modo
regolare da parte del personale del reparto operativo, che, se ne
ravvisa l'opportunità, le segnala alla funzione Ingegneria civile e
idraulica. Durante tutti i fuori servizio si procede all'ispezione
interna delle zone in cui si sono registrate perdite o viste delle
criticità, in caso di necessità, si procede contestualmente alla
manutenzione. Dal 2002 CVA ha speso nel canale circa 1.500.000 euro
ed è in avanzata fase di approfondimento un progetto di
sostituzione del canale con una galleria, questa è la proposta che
andrà avanti, perché rispetto al costo di continue manutenzioni e
di un canale che presenta i segni dell'età...ossia la scelta sarà
di sostituire lo stesso, che è lungo 3,5 chilometri, con una
galleria che risolverebbe definitivamente il problema, in quanto la
zona è molto impervia e difficile per le manutenzioni
ordinarie.
"Come intende agire nei confronti della CVA..."
: questo è
stato detto.
"Se vi sono altri impianti di proprietà della CVA che possano
essere soggetti a conseguenze imputabili alla piccola scossa di
terremoto"
: dopo l'evento sismico del 2 aprile non sono stati
rilevati danni su altri impianti di CVA, quindi sostanzialmente
questo è stato l'unico punto dove c'è stato questo riferimento.
Come il collega può capire, gli investimenti - poi se c'è
bisogno di dare altri chiarimenti, sono disponibile a darli -
soprattutto per la manutenzione straordinaria sono stati rilevanti,
in questo caso è un canale del tutto anomalo, ma ci sono altri
canali a Gressoney e Valtournenche, ci sono situazioni molto
difficili che stanno per essere affrontate su cui si interverrà con
una soluzione definitiva come in questo caso, con gallerie e con
soluzioni che permettano di ridurre di molto la manutenzione
ordinaria, perché è questo l'effetto. Ripeto: 1.500.000 è stato
speso solo dal 2002, quindi vuol dire che gli interventi sono
piuttosto massicci.
Presidente
- La parola al Vicepresidente Chatrian.
Chatrian (ALPE)
- Grazie Presidente. Evviva la Festa del
patois
, se può avere tutto questo potere...concordiamo sul
potere della Festa del
patois
! Registriamo positivamente la
tempestività, ma il quesito principale dell'iniziativa era quello
della seconda domanda: se con il passaggio di proprietà fra ENEL e
CVA quest'ultima ha in questi otto anni "mantenuto" dal punto di
vista straordinario e ordinario quelle che sono le criticità di
tale canale. Chiederei, se possibile, prima di dare azione
all'eventuale sostituzione del canale in galleria, di portare in IV
Commissione la soluzione che CVA intende mettere in campo.
Registriamo positivamente la sicurezza dei villaggi, il nostro
quesito andava su due assi: quello legato alla parte antropizzata,
ai villaggi e alle persone e quello legato a cosa si stava facendo
dal punto di vista di manutenzione ordinaria e straordinaria. Le
chiedo se, da come ho capito, dal punto di vista progettuale, la
società ha già fatto passi avanti sull'eventuale sostituzione del
canale, di avere la volontà di portare in commissione quali sono le
decisioni, immagino che anche i costi siano ingenti o non di poca
roba. Grazie.
