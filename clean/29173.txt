Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 278 del 7 novembre 1967 - Resoconto
OGGETTO N. 278/67 - Tutela proprietà privata. Richiesta di
informazioni. (Interpellanza)
Bionaz (D.C.)
- Questo è un compito di polizia rurale,
che spetta ai Sindaci, e del resto sono già state diramate a questo
scopo diverse circolari alla vigilia delle vendemmie e non si manca
mai di raccomandare ai sindaci la tutela della proprietà privata,
questo è chiaro; ma è un po' un problema di polizia rurale che
spetta al Sindaco. Dei solleciti sono già stati fatti, ripetute
volte, specialmente alla vigilia del raccolto autunnale, questo è
stato fatto; comunque, io posso dare assicurazione che ripeteremo
la stessa, diremo, raccomandazione, con sollecitudine, lo possiamo
anche fare subito, però, dico, non vorrei che si invadesse il campo
della polizia rurale che spetta al Sindaco; noi comunque lo faremo,
manderò una circolare in cui si raccomanda di tutelare la proprietà
privata, che le guardie facciano attenzione a non lasciare
immettere nella proprietà privata degli estranei, specialmente
quando i raccolti sono imminenti.
Cusumano (P.L.I.)
- Io mi dichiaro soddisfatto e spero
che quanto dice il Presidente della Giunta venga attuato, però
vorrei anche allacciarmi a questo proposito, che non solo
bisognerebbe cercare di tutelare la proprietà privata, ma anche
quello che è di dire ai Sindaci di cercare di tutelare anche quello
che può essere, per esempio, la flora alpina, tutte quelle cose;
perché effettivamente i turisti, molte volte, fanno, diciamo, una
raccolta di fiori, di altre cose, che non fa altro che danneggiare
il patrimonio della flora delle nostre alpi e provoca dei danni che
molte volte sono poi irreparabili.
