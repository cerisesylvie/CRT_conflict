Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1940 del 7 aprile 1986 - Resoconto
OGGETTO N. 1940/VIII - DISEGNO DI LEGGE CONCERNENTE:
"SANZIONI NEI CONFRONTI DI CONTRAVVENTORI ALLE DISPOSIZIONI
RELATIVE ALLA ZOOPROFILASSI".
PRESIDENTE:
Ha chiesto la parola l'Assessore alla Sanità
ed Assistenza Sociale, Voyat; ne ha facoltà.
VOYAT (U.V.):
Je crois que tout le monde a suivi le
problème de l'assainissement du bétail au cours de ces dernières
années et, comme vous le savez, c'est difficile de savoir si ce
problème est dû aux étables qui sont dans un état qui n'est pas
très confortable, s'il est dû au fait du bétail qui va aux alpages
et qui est trop mélangé, s'il est le fait des commerçants qui font
entrer ce bétail trop rapidement dans les étables, surtout du
bétail qui n'est pas sûr; il y a aussi le fait qu'il y a parfois
des éleveurs ou plutôt des commerçants qui ne sont pas trop
attentifs aux directives de l'assainissement. Cette loi, je le
répète, ne porte pas des nouveautés, mais fait uniquement un fait
de légalité ce que, dans le temps, on faisait avec un acte
administratif du Gouvernement régional. Ce sont les avocats, que
l'Administration régionale avait pris dans différents cas pour
défendre sa position vis-à-vis de certains éleveurs qui ont été
dénoncés à la magistrature, qui nous ont demandé tout de même de
faire une loi pour les prochains actes administratifs que fera le
Gouvernement régional et de ne pas continuer, comme on faisait
jusqu'à présent, avec une seule délibération du Gouvernement. Donc
ce projet de loi ce n'est pas une nouveauté, c'est uniquement pour
donner une certaine légalité aux délibérations que va prendre
l'Administration régionale.
Je veux ajouter que ce projet de loi, comme les délibérations
passées, ne substitue pas la loi nationale, car quand il y a
quelque chose qui ne marche pas, quand certains éleveurs ou
commerçants ne font pas ce qu'ils devraient faire selon les
dispositions de loi, immédiatement il y a la dénonciation à la
magistrature; après quoi, il y a la suspension des contributions de
la part de l'Administration régionale.
PRESIDENTE:
Ha chiesto la parola il Consigliere Millet;
ne ha facoltà.
MILLET (P.C.I.):
In linea di massima noi concordiamo
sull'utilità e sulla bontà di questo disegno di legge perché, come
ha già detto l'Assessore, intende sancire con una legge quanto è
ormai già riconosciuto e recepito. Ci rimane un unico dubbio
sull'introduzione, tra le sanzioni, della sospensione dei
contributi che non hanno un diretto riferimento con il risanamento,
anche se riguardano l'ambito agricolo, perché crediamo che in
seguito ciò possa creare qualche problema. Invitiamo pertanto
l'Assessore a voler approfondire questo tema affinché, di fronte a
casi di evidente violazione delle norme prestabilite e che noi
riteniamo debbano essere giustamente puniti, non si voglia
estendere anche ad altri casi e situazioni questa sanzione. Noi
pertanto voteremo a favore del disegno di legge, ma accompagniamo
la nostra approvazione con questa raccomandazione
all'Assessore.
PRESIDENTE:
Ha chiesto la parola il Consigliere
Segretario Breuvé; ne ha facoltà.
BREUVÈ Lilliana (P.S.I.):
In Commissione io avevo
espresso parere contrario, però non contro lo spirito della legge
che tra l'altro è pregevolissimo, ma semplicemente perché al
momento mi ero scandalizzata per questa sanzione comminata in modo
piuttosto semplicistico e cioè secondo la formula: "Tu sbagli e io
non ti do più i soldi!"
(...INTERRUZIONE...)
Non tocca a noi dirlo, ma lo può dire qualcun altro.
In ogni caso, poiché c'è il grave problema delle bestie malate,
occorre "prendere questo toro per le corna" e andare fino in fondo.
Nella relazione che ho qui si dice: "Oltre alle sanzioni previste
dalle norme vigenti in materia di zooprofilassi e polizia
veterinaria". Io sono andata a vedermi tutta la normativa in
questione, ma non ho trovato niente di interessante quanto ciò che
ho letto in un tesserino dell'E.N.P.A., nel quale si cita
l'articolo 500, "Diffusione di malattie negli animali", del Codice
Penale che recita testualmente: "Chiunque cagiona la diffusione di
una malattia negli animali, pericolosa per il patrimonio zootecnico
della nazione, è punito con la reclusione da 1 sino a 3 anni. Ogni
cittadino, ai sensi dell'articolo 7 del C.P.P. può denunciare alle
autorità di P.S., ai Carabinieri e alla Questura, i colpevoli di
maltrattamenti e di sevizie, come sopra".
Nella relazione allegata leggo che sono stati potenziati i
servizi veterinari e spero che i veterinari abbiano fatto bene il
loro lavoro. Un poco più avanti c'è scritto: "Non si è tuttavia
giunti a risultati soddisfacenti per varie cause, non ultima il
comportamento di alcuni allevatori che ignorano, a volte
dolosamente, le disposizioni in materia di bonifica sanitaria.
L'allegato disegno di legge prevede la sospensione ed il diniego
sia degli indennizzi...". Ora io credo che problemi inerenti al
caso e verificatisi in tutti questi anni abbiano provocato la
nascita di questa legge, ma, leggendo questo articolo n. 500, ho
bisogno di sapere se durante questi anni vi sono state anche delle
denunce in merito e mi piacerebbe anche sapere come si sono risolte
tutte le questioni.
Inoltre non ero assolutamente d'accordo sulla sospensione, agli
allevatori ritenuti responsabili, "di tutti o di parte dei
contributi regionali previsti per le attività agricole e
zootecniche, per un periodo massimo di anni tre", contemplato nel
comma 2 dell'articolo 1. Se io ho un animale malato e lo metto in
mezzo ad altri 10 e questi in mezzo ad altri 100, non ne usciamo
più. Pertanto che significato ha sospendere l'elargizione di denaro
a questa gente? Questi signori debbono pagare di persona! Punisce
di più il non ricevere un contributo o l'andare in galera? Qui si
parla anche di interesse...
(...INTERRUZIONE...)
Attenzione, io salvo lo spirito della legge ed il nostro Partito
voterà a suo favore, se non altro perché è qualcosa di positivo che
fa compiere un passo in avanti. Mi chiedo però se non sia possibile
dare a questo articolo maggiore incisività, proprio perché affronta
un argomento che è alla radice del problema.
PRESIDENTE:
Ha chiesto la parola l'Assessore alla Sanità
ed Assistenza Sociale, Voyat; ne ha facoltà.
VOYAT (U.V.):
Il Consigliere Millet chiedeva che la
sospensione dei contributi fosse limitata solo ed esclusivamente
alla questione del risanamento del bestiame, però io ricordo che
anche in passato, la sospensione o la mancata elargizione di un
contributo riguardavano tutto il campo dell'agricoltura, dal
risanamento sino all'ultimo contributo inerente l'agricoltura. Le
ragioni di questa estensione sono da ricercarsi nel fatto che la
questione del risanamento è strettamente legata all'attività
agricola più generale ed inoltre non avrebbe nessun senso
sospendere un'integrazione data dall'Amministrazione regionale
della Valle d'Aosta agli allevatori, sulla base di una normativa
nazionale, se poi gli stessi hanno la possibilità di chiedere da
un'altra parte un ulteriore contributo. Per questo motivo, quando
per ragioni gravi si interviene contro qualcuno lo si colpisce in
tutto ciò che può fare riferimento al più vasto settore
dell'agricoltura, altrimenti, pur chiudendogli la porta, gli si
lascerebbe aperta la possibilità di rientrare dalla finestra.
Al consigliere Breuvé vorrei dire che la legge sulla sanità
pubblica prevede tutta una serie di sanzioni, indipendentemente dal
fatto che noi diamo o meno il contributo. Il veterinario, infatti,
o chiunque opera nel settore, quando si accorge che qualcuno va
contro le norme sanitarie deve fare la denuncia alla Magistratura.
Se poi quest'ultima non è sollecita nel dare corso alle iniziative
di sua competenza, non ne conseguono responsabilità da parte
dell'Amministrazione regionale. Per quanto concerne il numero delle
denunce posso dire che quasi tutti gli anni ci sono state delle
denunce. In alcuni casi sono state comminate delle condanne; in
altri, mancando la flagranza o l'evidenza, non è stato possibile
comminare alcuna condanna. In linea di massima, però, possiamo dire
che nella stragrande maggioranza dei casi vi sono state delle
condanne, con conseguente ammenda comminata da parte della
Magistratura e sospensione della concessione dei contributi
regionali.
PRESIDENTE:
Se nessuno chiede la parola passiamo
all'esame dell'articolato.
Do lettura dell'articolo unico:
Articolo unico
1. Oltre alle sanzioni previste dalle norme vigenti in
materia di zooprofilassi e polizia veterinaria, la Giunta regionale
è autorizzata ad adottare motivati provvedimenti periodi, per
abbattimenti coattivi di animali, nei confronti di allevatori
inadempienti alle disposizioni sulla bonifica sanitaria del
bestiame.
2. In caso di trasgressioni di natura grave, accertate dal
competente servizio di igiene ed assistenza veterinaria
dell'U.S.L., comportanti il pericolo di diffusione delle malattie
infettive, la Giunta regionale può disporre, con motivati
provvedimenti deliberativi, anche il diniego o la sospensione della
concessione agli allevatori responsabili di tutti o di parte dei
contributi regionali previsti per le attività agricole e
zootecniche, per un periodo massimo di anni tre.
La presente legge sarà pubblicata nel Bollettino Ufficiale
della Regione.
È fatto obbligo a chiunque spetti di osservarla e di farla
osservare come legge della Regione Autonoma Valle d'Aosta.
PRESIDENTE:
Se nessuno chiede la parola metto in
votazione per scrutinio segreto l'articolo unico testé letto:
VOTAZIONE A SCRUTINIO SEGRETO
ESITO DELLA VOTAZIONE
Presenti: 29
Votanti: 29
Favorevoli: 24
Contrari: 5
Il Consiglio approva.
