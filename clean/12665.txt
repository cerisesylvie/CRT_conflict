Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3601 del 9 luglio 1992 - Resoconto
OGGETTO N. 3601/IX Acquisto di terreni siti in comune di
Aosta, località Tzambarlet da destinare alla realizzazione di
strutture sportive - Approvazione di spesa - Delega alla
Giunta.
Presidente
Do lettura della proposta di deliberazione
indicata in oggetto.
Deliberazione Il Consiglio regionale
delibera
1) di approvare l'acquisto oer il prezzo complessivo di lire
1.818.480.000
(unmiliardottocentodiciottomilioniquattrocentottantamila) oltre
IVA, dei terreni siti in Comune di Aosta, località Tzambarlet e
distinti al catasto terreni dello stesso Comune come segue:
F 32 n. 29 mq. 9374 (Partita 5325)
Ditta: Marquet Rosa o Rosetta, nata ad Aosta il 10
gennaio 1924 - C.F. MRQ RTT 24A50 A326B
Prezzo lire 1.124.880.000
F 32 n. 219 mq. 2240 (Partita 15158)
Ditta: Marcoz Ettore, nato a Etroubles l'8 novembre
1913 - C.F. MRC TTR 13S08 D444T
Prezzo lire 268.800.000
F 32 n. 42 mq. 759 (Partita 12024)
F 32 n. 42 mq. 583 (Partita 12024)
F 32 n. 230 mq. 31 (Partita 12024)
Ditta: Soc. Condominio Isabella di Tripodi Fortunato
& C. S.a.s. sede in Sarre, località San
Maurizio - C.F. 00073970071
Prezzo lire 164.760.000 oltre IVA al 19% pari a
lire 31.304.400
F 32 n. 261 mq. 1238 (Partita 6834)
Ditta: Reymond Giosuè, nato ad Aosta l'11 aprile
1923 - C.F. RYM GSI 23D11 A326M
Prezzo lire 148.560.000
F 32 n. 23 mq. 473 (Partita 14781)
F 32 n. 84 mq. 135 (Partita 5180)
F 32 n. 256 mq. 35 (Partita 14781)
F 32 n. 257 mq. 286 (Partita 14781)
Ditta: Rinella Elda nata ad Aosta il 29 gennaio 1922
C.F. RNL LDE 22A69 A326C
Prezzo lire 111.480.000
2) di approvare ed impegnare la spesa complessiva di lire
1.849.784.400 (unmiliardotto centoquarantanove milioni
settecentottanta quattromilaquattrocento) IVA compresa, da imputare
al Residuo passivo n. 35060 del bilancio di previsione della
Regione per l'anno 1992 (fondo do lire 3.650.000.000 impegnato con
deliberazione della Giunta regionale n. 12829 del 31 dicembre 1991)
che presenta la necessaria disponibilità;
3) di delegare alla Giunta regionale l'adozione di ogni
provvedimento di esecuzione per addivenire alla stipulazione
dell'atto notarile di trasferimento degli immobili di cui si tratta
e, in particolare, per la designazione del Notaio rogante, per la
liquidazione delle relative spese, nonché per gli eventuali
accertamenti circa la consistenza, l'intestazione catastale e
l'esatta superficie degli immobili da acquisire.
Presidente
Sono stati distribuiti i pareri della II
Commissione sia per quanto riguarda il punto numero 24 così come
per il numero 25 e 26 all'ordine del giorno; ha chiesto di parlare
il Consigliere Bondaz, ne ha facoltà.
Bondaz (DC)
Ho promesso che il nostro gruppo voterà a
favore di questi acquisti.
Vorrei soltanto avere delle delucidazioni da parte del
Presidente della Giunta, che non ha fatto la sua mozione, per
sapere se le notizie che mi sono giunte circa una revoca di quello
che era stato l'accordo tra Regione e Comune sulle aree sportive
risulta veritiera o meno.
Perché a questo punto gradirei, visto che stiamo per acquistare
terreni che dovrebbero servire a questo pro, sapere se è vero; se
fosse vero gradiremmo avere le ragioni di questa modifica della
convenzione e sapere quale altro indirizzo vuole dare la
Giunta.
Presidente
Ha chiesto di parlare il Presidente della
Giunta Lanivi, ne ha facoltà.
Lanivi (GM)
Premesso che le eventuali decisioni non
interessano queste zone, ho già avuto modo di dire, in occasione di
altri argomenti, che non è intenzione dell'Amministrazione
regionale procedere a revoche o mettere in discussione, per partito
preso, ciò che è stato fatto in precedenza.
Se operazioni ci sono in questo senso sono solo per rivedere o
rideterminare problematiche sulle quali intendiamo avere delle idee
certe.
L'Assessore Voyat illustrerà comunque meglio gli argomenti.
Si dà atto che dalle ore 11,01 presiede il Presidente
Bich.
Presidente
Se nessuno chiede di parlare, pongo in
votazione la proposta in oggetto. Ha chiesto di parlare il
Consigliere Bondaz, ne ha facoltà.
Bondaz (DC)
Non per fare delle polemiche perché non
è nel mio carattere, ma la risposta del Presidente e il silenzio
dell'Assessore al Turismo mi sembrano abbastanza poco simpatici nei
confronti del Consiglio stesso. Il Presidente ci ha detto "noi
vogliamo soltanto esaminare bene la questione", ma così facendo si
bloccano un poco tutte quelle che sono le necessità della città di
Aosta.
La risposta del Presidente non è stata sufficientemente chiara a
questo proposito, ma pensavo che l'Assessore ci potesse poi
indicare con più precisione la ragione di questa revoca, perché
così facendo si può riesaminare, ma si trovano delle soluzione che
non agevolano certamente l'Amministrazione.
Vorremmo poi sapere quali sono attualmente i nuovi indirizzi che
si vogliono dare, perché può anche darsi che questi siano indirizzi
più validi, più confacenti, sui quali noi potremmo anche non avere
nulla in contrario, ma il silenzio mi sembra una cosa ben poco
trasparente nei confronti del Consiglio regionale.
Presidente
Ha chiesto di parlare il Consigliere Pascale,
ne ha facoltà.
Pascale (PSI)
Avevo avuto anch'io notizie di una
sospensione di quell'accordo in programma Comune-Regione che era
intervenuto dopo un lungo anno di trattative, tra la Regione e il
Comune di Aosta, in ordine sia alla collocazione degli insediamenti
delle strutture sportive della città di Aosta, sia alle competenze
dei due organismi istituzionali nel portare avanti queste
opere.
Volevo soltanto sapere se questa delibera, che tra l'altro era
già in Commissione con l'accordo di un programma, è stata solo
sospesa in attesa di un riesame da parte della Giunta regionale
oppure è stata revocata, il che suppone un nuovo accordo con il
comune che richiederebbe certamente tempi più lunghi, visto anche
il cambio di maggioranza - anche se mi pare che sugli insediamenti
delle strutture sportive ci fosse stata una unanimità di intenti a
livello del Comune di Aosta.
Tutto questo indubbiamente ritarda la costruzione e la
realizzazione di strutture sportive nella città di Aosta.
Presidente
Ha chiesto di parlare l'Assessore al Turismo,
Sport e Beni Culturali Voyat, ne ha facoltà.
Voyat (UV)
Chiedo scusa se non sono intervenuto prima,
pensavo che fossero esaurienti le spiegazioni del Presidente della
Giunta.
Abbiamo intenzione di parlare col Comune di Aosta per sapere se
anche il Comune è sempre dello stesso avviso. Avremo un incontro
con il Comune e poi presenteremo eventualmente in Consiglio delle
modifiche a seconda delle richieste del Comune o delle proposte
nuove da parte della Giunta e della nuova maggioranza. Il discorso
quindi verrà affrontato dopo l'incontro con il Comune, incontro che
è stato difficile per la Giunta regionale avere, in quanto la nuova
maggioranza è solo da otto o dieci giorni che è stata formata.
Presidente
Ha chiesto di parlare il Consigliere Bondaz,
per dichiarazione di voto, ne ha facoltà.
Bondaz (DC)
La Democrazia Cristiana voterà ovviamente a
favore di questa delibera, pur ritenendo penose le dichiarazioni
dell'Assessore al Turismo.
Presidente
Ha chiesto di parlare il Presidente della
Giunta Lanivi, ne ha facoltà.
Lanivi (GM)
Stiamo discutendo la deliberazione di
acquisti di terreni sulla quale c'è una varia divergenza di
opinioni in questo Consiglio. La domanda che ci è stata posta
riguarda un comportamento che l'attuale Giunta intende assumere in
questo anno di lavoro. Questa Giunta vuole improntare e il
comportamento e l'atteggiamento di questo Consiglio, al buon senso
e alla prudenza; in questo senso mi sono espresso e in questo senso
si è anche espresso l'Assessore al Turismo, Sport e Beni Culturali
Voyat. Non intendiamo accettare provocazioni, quindi continuiamo
con nervi molto saldi con un comportamento che vuole seriamente
affrontare i problemi.
Presidente
Ha chiesto di parlare l'Assessore Pascale, ne
ha facoltà.
Pascale (PSI)
Senza fare polemiche, noi stiamo discutendo
l'acquisto di terreni in regione Tzambarlet per la realizzazione di
strutture sportive. Nella delibera è scritto che su questi terreni
dovrebbero essere realizzati un palazzetto dello sport e un
complesso tennistico e la domanda che avevamo fatto mi sembrava
pertinente visto l'insediamento del complesso tennistico è il
frutto dell'accordo fatto con il Comune in queste zone.
Nel corso delle trattative era emerso che il Comune aveva
intenzione di realizzare i campi da tennis in regione Saumont; è
giusto che questo venga verificato con la nuova maggioranza
comunale, però si poteva forse sospendere la delibera sull'accordo
in modo adeguato senza sospendere le trattative.
Presidente
Se nessuno chiede di parlare, pongo ai voti
l'atto amministrativo di cui al punto 24 all'ordine del giorno.
Esito della votazione:
Presenti, votanti e favorevoli: 29
Il Consiglio approva all'unanimità.
