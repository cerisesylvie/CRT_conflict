Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3304 del 2 dicembre 1987 - Resoconto
OGGETTO N. 3304/VIII - POSSIBILI COLLEGAMENTI FRA I
"PRESTASOLDI" PRESENTI NELLA CASA DA GIOCO DI SAINT-VINCENT ED
ALCUNI DIPENDENTI TECNICI DELLA CASA DA GIOCO.
(Interpellanza)
PRESIDENTE
: Do lettura dell'interpellanza in oggetto,
presentata dai Consiglieri Mafrica e Tonino:
INTERPELLANZA
RIBADITO
che la presenza dei cosiddetti "prestasoldi"
all'interno del Casinò di Saint-Vincent ha rappresentato e
rappresenta una indubbia turbativa al normale svolgimento dei
giochi e talvolta una fonte di veri e propri traffici
illeciti;
RICORDATO
che già più volte in passato gruppi di
impiegati tecnici avevano segnalato alla Direzione aziendale e alla
Giunta regionale la possibile esistenza di collegamenti tra alcuni
loro colleghi ed i predetti prestasoldi;
RAMMENTATO
che l'art. 43 del contratto collettivo di
lavoro per gli impiegati SITAV prevede tra i motivi di
licenziamento disciplinare senza preavviso l'infrazione di chi
"conceda direttamente, o per tramite di altri, prestiti a clienti
con o senza pegni";
CONSTATATO
che da un recente comunicato della CISL
Valle d'Aosta si apprende che esisterebbero documenti, trasmessi
alla Presidenza della Giunta regionale, i quali comproverebbero il
finanziamento di uno o più prestasoldi da parte di alcuni
dipendenti SITAV;
i sottoscritti Consiglieri regionali del Gruppo
comunista
INTERPELLANO
il Presidente della Giunta regionale per sapere:
1) quali siano le notizie in possesso dell'esecutivo in merito
all'esistenza di rapporti finanziari tra impiegati SITAV e
"prestasoldi";
2) quali siano le intenzioni della Giunta rispetto alle
determinazioni da prendere qualora risulti fondata la notizia di
collegamenti tra impiegati SITAV e prestasoldi;
3) in che modo la Giunta intenda affrontare il più volte
criticato fenomeno della presenza dei "prestasoldi" all'interno del
Casinò di Saint-Vincent.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I):
Il problema che affrontiamo in questa
interpellanza è delicato, ma anche importante, perché l'attività di
gioco presso il Casinò di Saint-Vincent, oltre agli ovvi riflessi
economici ed occupazionali, in questi anni ha avuto anche una
notevole importanza sulle vicende politiche della nostra Regione.
Tra i problemi che sono sorti e che ripetutamente hanno turbato lo
svolgimento dell'attività della Casa da Gioco, vi è quello dei
"prestasoldi".
Come Gruppo abbiamo sempre sostenuto e continuiamo a sostenere
che la presenza dei "prestasoldi", all'interno della Casa da Gioco,
non è un fatto che possa essere tollerato dall'Amministrazione
regionale. La loro presenza, da una parte, turba il normale
svolgimento dei giochi, nel senso che i giocatori si recano a
giocare con determinate somme di denaro, ma possono ricorrere ai
cambisti presenti in sala per assumere impegni che vanno al di là
delle loro possibilità e possono poi essere coinvolti in traffici
di recupero crediti che, indubbiamente, non sono favorevoli
all'immagine della Casa da Gioco.
D'altra parte, la questione dei "prestasoldi", nella vicenda del
Casinò, ha avuto anche riferimento, per questioni che verranno
discusse nel processo, a loro protezioni a pagamento. La questione
che trattiamo oggi riguarda un aspetto particolare, che, però,
riveste una sua peculiare importanza e riguarda la possibilità che
alcuni impiegati della Casa da Gioco abbiano finanziato l'attività
dei "prestasoldi".
Se questi fatti corrispondono al vero, indubbiamente il rapporto
che si viene a creare tra l'impiegato ed il "prestasoldi" genera
delle turbative al regolare svolgimento dei giochi. Più volte gli
impiegati si sono preoccupati di queste vicende - ricordo che se
n'è parlato nell'anno 1984 - ed hanno scritto anche al Presidente
della Giunta ed alla Direzione della Casa da Gioco, per chiedere un
loro intervento. Queste lettere erano state portate a conoscenza
della Commissione che indagava sulle vicende del Casinò, però, in
quel momento, non si avevano a disposizione elementi utili alle
indagini.
In questi ultimi tempi si sono verificate delle novità: c'è
stato un comunicato della CISL valdostana, nel quale, dopo aver
espresso un giudizio sull'attività dei cambisti, il sindacato
afferma di aver raccolto una documentazione, trasmessa al
Presidente della Giunta ed all'amministratore delegato della SITAV,
che, in sostanza, dimostra l'esistenza di questi fatti. La lettera
dice testualmente:
"Dalla lettura di questi atti, sembra che, effettivamente,
alcuni dipendenti SITAV hanno finanziato un noto
prestasoldi".
Il comunicato della CISL valdostana richiede l'intervento del
Presidente della Giunta per impedire il ripetersi di fatti del
genere.
Esiste poi una lettera del nuovo amministratore delegato della
SITAV, Pier Cesare Baretti, che è stata esposta anche nella bacheca
del personale, nella quale egli afferma che l'iniziativa della CISL
e dei delegati è doverosa, in quanto tende a salvaguardare
l'immagine dei dipendenti che hanno agito correttamente.
Ora, io voglio ricordare un altro elemento: il contratto di
lavoro degli impiegati SITAV, all'articolo 43, tra i motivi di
licenziamento disciplinare senza preavviso, prevede l'infrazione di
chi "conceda direttamente, o per tramite di altri, prestiti a
clienti, con o senza pegni". L'intervento finanziario, quindi, di
alcuni impiegati della SITAV, nei confronti dei "prestasoldi", è
riconosciuto dallo stesso contratto di lavoro degli impiegati come
un fattore negativo e tale comunque da giustificare il
licenziamento.
A noi sembra che ci si debba occupare della cosa e che non si
possa fingere di ignorarla; perciò vorremmo chiedere al Presidente
della Giunta quali notizie abbia in merito all'esistenza di
rapporti finanziari tra impiegati della SITAV e "prestasoldi", in
che modo la Giunta intenda affrontare il problema degli eventuali
provvedimenti da prendere nei confronti degli impiegati coinvolti
in questa vicenda e, infine, come la Giunta voglia affrontare nel
suo complesso il fenomeno dei cambisti, affinché questo problema
trovi, finalmente, una soluzione definitiva, tale, comunque, da non
turbare più la normale attività di gioco presso il Casinò di
Saint-Vincent.
PRESIDENTE
: Ha chiesto la parola il Presidente della
Giunta, Rollandin; ne ha facoltà.
ROLLANDIN (U.V.):
Pour ce qui est de l'activité présumée
de "prêteur d'argent" de quelques employés de la société SITAV, un
communiqué de presse a été rédigé par la Présidence du Gouvernement
le 20 février 1985.
De plus, je signale qu'après maintes suppositions verbales, un
groupe d'employés techniques de la SITAV et le secrétaire régional
de la UIL-Spectacle, nous ont fait parvenir un document écrit
concernant l'activité présumée de "prêteur d'argent" de quelques
employés de la société SITAV.
J'ai demandé alors des éclaircissements en la matière et j'ai
rappelé que ceux qui étaient éventuellement en possession
d'accusations précises devaient assumer la responsabilité de les
faire connaître aux autorités judiciaires compétentes et le 5
janvier 1985 j'ai transmis la documentation au Parquet général.
L'affaire n'a plus été soulevée jusqu'au moment où M. Barmaverain,
contrôleur régional, nous a fourni toute la documentation qu'il a
trouvée dans sa boite aux lettres.
Le commissaire régional a immédiatement transmis cette
documentation à la Présidence du Gouvernement, qui l'a à son tour
faite parvenir au Parquet général d'Aoste.
De ces documents, qui sont d'ailleurs réservés à cause des
enquêtes de la Garde des finances et des interrogatoires du juge
d'instruction, il résulte que les poursuites pénales contre
l'activité présumée des employés de la SITAV comme "prêteurs
d'argent" ne doivent pas être engagées.
Voilà donc les informations que la Présidence possède.
Les informations de l'Administration de la SITAV, dont M.
Baretti est l'administrateur délégué, indiquent qu'aucune mesure
n'a été prise contre les employés techniques concernés par
l'affaire des "prêteurs d'argent", mesure qui de toute façon
devrait être subordonnée à l'identification de ces employés et au
fait qu'ils aient effectivement exercé l'activité en question.
M. Mafrica a rappelé la lettre de la CISL, mais celle-ci
souligne: "Sembra che effettivamente...". Je ne peux donc que
confirmer que le phénomène des "prêteurs d'argent" a été suivi avec
attention par le Gouvernement régional; de plus, une rencontre a eu
lieu tout dernièrement pour examiner la présence des soi-disant
"prêteurs d'argent" officiels qui siégeaient dans le hall du
Casino. Ces derniers ont été renvoyés de l'établissement de jeu le
20 novembre 1987 et, après une journée de grève, ils ont repris
leur activité qui ne peut d'ailleurs être poursuivie par la
Magistrature, puisque elle se déroule à l'extérieur.
Pour ce qui est des fuites de nouvelles que l'on pourrait même
considérer comme voulues en cette période, nous avons suivi le
système adopté depuis le début: transmettre aux organes compétents
en la matière.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
Siamo del tutto insoddisfatti delle
risposte del Presidente della Giunta, perché riteniamo che la
questione sia stata sottovalutata.
Che la Giunta ritrasmetta all'Amministrazione della giustizia
dei documenti che provengono da una certa fonte, non ci sembra
essere, in sostanza, un comportamento utile a far muovere qualche
passo in avanti all'intera questione...
ROLLANDIN
(fuori microfono): Non li abbiamo mica
raccolti....
MAFRICA (P.C.I.):
Sono stati raccolti degli interrogatori
e poi sono stati trasmessi al Presidente della Giunta che li ha
ritrasmessi al Procuratore Generale. Non vediamo quali passi in
avanti si possano fare...
(...INTERRUZIONE del Presidente Rollandin...)
MAFRICA (P.C.I.):
Ricordo al Presidente della Giunta che
l'articolo 10 della Convenzione, nel suo ultimo comma, recita
testualmente:
"Qualora lo ritenga necessario e per motivate ragioni, la
Regione può esigere, da parte della Società concessionaria,
l'immediato licenziamento o la sostituzione di personale addetto
alla Casa da Gioco, nei limiti previsti dalla legislazione
vigente".
(...INTERRUZIONE del Presidente Rollandin...)
MAFRICA (P.C.I.):
Ora, voglio dire... No, no, no!
Lasciami parlare! Voglio dire che l'articolo 43 del contratto di
lavoro - e il contratto di lavoro, in qualche modo, fa parte della
legislazione vigente - ...
(...INTERRUZIONE del Presidente Rollandin...)
MAFRICA (P.C.I.):
Ah no? Non fa parte della legislazione
vigente?
(...INTERRUZIONE del Presidente Rollandin...)
MAFRICA (P.C.I.):
No! Sempre lo stesso articolo 10 ci
attribuisce il dovere di controllare che tutto si svolga nella
legalità. Se il contratto di lavoro prevede questo caso, è evidente
che tale interferenza, rappresentata dal fatto che alcuni impiegati
prestino soldi ad alcuni clienti o a dei prestasoldi, turba
l'attività di gioco.
Occorre che ciò sia esaminato con attenzione. Se, come dice il
comunicato della CISL, anche noi entreremo, quanto prima, in
possesso della documentazione che il Presidente della Giunta ha già
potuto esaminare e che ha già ritrasmesso alla Magistratura, a
nostro giudizio l'Amministrazione ha il dovere di avvalersi delle
sue potestà di controllo.
Noi, quindi, ritorneremo sull'argomento con una mozione, con la
quale chiederemo che anche l'Amministrazione regionale effettui una
indagine amministrativa, perché, a nostro giudizio, non può essere
tollerata una situazione nella quale ci sono degli impiegati che
svolgono il proprio dovere ed altri che, per dichiarazione di
persone coinvolte, non lo fanno. Una simile situazione genera
sfiducia e non può proseguire oltre.
Riteniamo che anche la questione dei "prestasoldi", come
specificheremo nella mozione, debba essere regolamentata da un
provvedimento del Consiglio regionale, perché l'affidarsi, anche in
questo caso, alla buona volontà dell'Amministrazione della Casa da
Gioco, ci sembra essere ben poca cosa. Si possono certamente avere
opinioni diverse, però la necessità di chiarire questo punto, a
nostro giudizio, non può essere considerata come una trovata
qualunque.
