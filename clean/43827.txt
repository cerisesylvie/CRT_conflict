Classificazione
ISTRUZIONE PUBBLICA
Istituzioni scolastiche
Personale docente e non docente



Oggetto del Consiglio n. 996 del 4 novembre 2021 - Resoconto
OGGETTO N. 996/XVI - Interpellanza: "Intendimenti in merito
alle questioni sollevate dai sindacati relativamente ai docenti del
Conservatoire de la Vallée d'Aoste".
Bertin (Presidente) -
Passiamo adesso al punto n. 46,
che, tra l'altro, sarà anche l'ultimo prima della pausa. Per
l'illustrazione, ha chiesto la parola il consigliere
Sammaritani.
Sammaritani (LEGA VDA) -
Torniamo sul tema Conservatorio
per l'ennesima volta, naturalmente le richieste che noi facevamo in
questa interpellanza saranno sicuramente in parte superate dagli
eventi, questo è dovuto chiaramente al solito scarto temporale che
c'è fra la proposizione delle iniziative e la trattazione in
Consiglio, comunque è un tema sul quale ci sono delle questioni
molto generali che vanno in ogni caso affrontate.
L'iniziativa attualmente prendeva spunto dallo stato di
agitazione che i docenti del Conservatorio avevano annunciato e
proclamato e dei sindacati, che erano la FLC GIL, CISL Scuola, SAVT
École e SNALS, e che avevano evidenziato soprattutto quattro
questioni sul tappeto, cioè c'era problema e c'è tuttora
naturalmente del riconoscimento dello stato giuridico di dipendenti
pubblici dei docenti, tenuto conto che il
Conservatoire
rilascia comunque titoli di studio riconosciuti affinché i
lavoratori possano godere dei medesimi diritti, istituti
contrattuali e previdenziali di cui godono i colleghi dei
conservatori statali, la necessità di garantire ai docenti il
diritto alla mobilità territoriale in ingresso e in uscita dalla
Valle d'Aosta, la ricostruzione delle carriere degli insegnanti,
altro tema alquanto delicato, ai fini dell'avanzamento stipendiale
e delle spettanze retributive e anche pregresse e del conseguente
trattamento pensionistico naturalmente, ma anche l'urgenza di
stabilizzare il precariato, che nel resto d'Italia è stato
riassorbito mediante il processo di statizzazione di cui avevamo
parlato in una mia iniziativa della scorsa primavera.
Evidenziando altresì che, secondo i sindacati che proclamavano
l'agitazione, questi problemi erano aggravati anche dal prolungato
silenzio della Direzione del Conservatorio in merito alle
convenzioni da queste attivate con enti e associazioni del
territorio al di fuori della Valle d'Aosta, nonché sugli esiti del
Tavolo regionale di coordinamento dell'offerta musicale di cui i
docenti lamentano di essere stati tenuti completamente all'oscuro,
interpelliamo il Presidente della Regione o l'Assessore competente
per sapere se sia rispondente al vero che i sindacati e docenti
sono stati tenuti dalla Direzione del Conservatorio all'oscuro
sulle convenzioni attivate sugli sviluppi del Tavolo regionale di
coordinamento dell'offerta musicale, se siano stati avviati i
confronti con le sigle sindacali in agitazione, questo naturalmente
lo sappiamo già dalle notizie di stampa, e quali siano gli
intendimenti del Governo regionale per affrontare e risolvere le
importanti e delicate questioni messe sul tappeto dai sindacati
nella loro nota diffusa sugli organi di stampa.
Presidente -
Risponde l'assessore Caveri.
Caveri (VdA Unie) -
Comincio anzitutto ringraziandola per
questa iniziativa e comincio anzitutto con una speranza che
immagino che lei stesso condivida avendolo vissuta nel suo periodo
di Assessorato, cioè che prima o poi Guelfi e Ghibellini del
Conservatoire
trovino un motivo di pacificazione perché lo
scannamento periodico che è reso particolare dal fatto che la
Direzione viene rinnovata con voto dei docenti ogni tre anni, e
questo comporta una lotta per diventare Direttore e un'opposizione
dura se non ci si riesce e viceversa, crea comunque una situazione
di disagio in tutta l'Amministrazione.
Intanto do atto che presso gli uffici di Prefettura ha avuto
successo ieri il processo di raffreddamento, quindi lo stato di
agitazione è stato sospeso, segno, come le dirò, che è stato
raggiunto un punto di equilibrio e ne sono molto lieto e ringrazio
anche le organizzazioni sindacali, la Direzione e la Presidenza del
Conservatoire
di aver operato tutti assieme alla ricerca di
un punto di equilibrio positivo.
Sulla statizzazione non torno perché abbiamo già detto che con
filosofia napoletana potremmo dire: "
scurdammoce o'
passato
", nel senso che il treno della statizzazione è passato.
Io poi, rileggendo le carte, mi sono formato anche un'opinione,
cioè che quella legge che consentiva la statizzazione probabilmente
non sarebbe stata adoperabile da parte della Regione per la
semplice ragione che era in vigore la norma di attuazione, quindi
forse si sarebbe dovuto sopprimere o cambiare le norme di
attuazione e andare alla statizzazione, quindi forse alcuni
rimpianti non sono motivati.
Naturalmente io rispondo in base a quello che mi ha scritto il
Conservatorio perché non è mia materia diretta. Il testo delle
convenzioni approvate con delibera n. 4 del 22 luglio 2020 dal
Consiglio accademico e 21 e 28 luglio 2020 dal Consiglio di
amministrazione del Conservatorio è allegato e inserito nei
relativi documenti tutti pubblicati sul sito dell'Amministrazione
trasparente. I responsabili o i direttori delle scuole che hanno
chiesto di convenzionarsi con il
Conservatoire
sono quasi
tutti allievi nei corsi del
Conservatoire
accademici o ex
allievi che in qualche modo vogliono continuare a relazionarsi con
l'Istituto.
"L'approvazione della convenzione - dice il
Conservatoire
- è stata condivisa con il Consiglio accademico". L'elenco delle
scuole convenzionate è pubblicato sul sito
web
istituzionale
nella sezione "
Conservatoire
" e sottosezione "Scuole
convenzionate". "Avere delle relazioni - dice il Conservatoire -
con queste scuole di musica ha favorito anche la possibilità per
alcuni studenti di iniziare il loro percorso di insegnanti. È
d'obbligo per il
Conservatoire
formare e agevolare con ogni
mezzo l'inserimento degli studenti nel mondo lavorativo".
Per quanto riguarda lo sviluppo del tavolo regionale, io devo
dire che il Conservatoire sostiene di avere avuto modo di informare
i docenti in ben tre sedute del Collegio docenti, quindi 10 giugno,
14 luglio, 15 settembre, in particolare nella prima delle tre sono
stati esposti i punti salienti con le criticità evidenziate. Il
relativo documento è stato inoltre consegnato da tempo ai
componenti del Consiglio di amministrazione, tra i quali è
ricompreso il rappresentante dei docenti. Tra l'altro, la informo
che proprio ieri abbiamo chiuso definitivamente il testo e quindi
tra pochi giorni sarà a disposizione l'esito conclusivo di questo
gruppo di studio.
"Se siano stati avviati confronti con le sigle sindacali in
agitazione", certo, le abbiamo incontrate, abbiamo avuto un primo
incontro che era finito in maniera burrascosa e poi abbiamo avuto
un secondo incontro in cui si è chiuso questo tavolo. Alcuni temi
che erano stati proposti al tavolo di conciliazione sono
addirittura spariti, mi riferisco a due punti in particolare: quale
stato giuridico abbiano i dipendenti del
Conservatoire
, ma
non ci sono dubbi che sia un impiego pubblico, è un
Conservatoire
nato dalle fondamenta o dalle ceneri
dell'Istituto musicale, la norma di attuazione lo chiarisce e
quindi abbiamo chiarito che noi questo termine "pubblico" lo
riteniamo del tutto ovvio, anche perché ai docenti dell'Istituto si
applicano i contratti pubblici dell'Afam.
Va anche detto che poi il personale non docente della Direzione
amministrativa è di fatto legato al comparto unico della Regione e
anche il reclutamento del personale avviene comunque in armonia con
le disposizioni statali. È chiaro che l'Università della Valle
d'Aosta è una situazione particolare, l'Università è un'Università
regionale, questo è un
Conservatoire
a carattere regionale e
questo è giustissimo che crei alcuni problemi. Questi problemi noi
riteniamo che debbano essere risolti con una norma di attuazione,
se lei lo ritiene, posso anche farle avere il testo della norma di
attuazione che è stata sottoposta nel primo tavolo di
raffreddamento alle organizzazioni sindacali, che ci hanno
riportato alcune osservazioni tecniche nel verbale conclusivo.
Abbiamo deciso che queste osservazioni tecniche saranno sottoposte
al Legislativo della Regione e, nel caso in cui non ci siano dei
problemi, non ci sarà alcuna difficoltà a inviarlo ai membri di
parte regionale della Commissione paritetica per trovare
un'integrazione rispetto al testo che già abbiamo depositato presso
la Commissione paritetica che si deve occupare anche del famoso
diritto alla mobilità territoriale. Tema questo, che è uno dei più
grandi che noi abbiamo e che riguarderà anche situazioni, laddove
possibile, di stabilizzazione del precariato, partendo dal
presupposto però che per il momento, come esito della statizzazione
delle scuole che sono state statizzate, chiarisco che fino adesso
neanche un precario con quelle norme è stato stabilizzato, sono
stati stabilizzati per altre questioni ma non ancora per
questo.
Attorno alla ricostruzione delle carriere c'è il tema più caldo
perché, come lei sa, la legge regionale aveva congelato la
situazione dei dipendenti a un certo punto. Ora, a parte il fatto
che quella norma venne scritta con i piedi, quindi, dal punto di
vista interpretativo, è assai problematica come lei ricorderà, la
soluzione che noi abbiamo prospettato con le forze sindacali e che
è stata accettata è questa: intanto decidiamo qual è il perimetro
delle persone aventi diritto, perché lei sa che c'è stato un
tentativo di conciliazione sulla base di una serie di
expertises
fatte da un tecnico incaricato dal
Conservatoire
che non ha soddisfatto i sindacati. Si tratta
evidentemente di avere una piena determinazione, quante persone
sono. Qualcuno dice sei, qualcuno dice otto, qualcuno dice dodici,
bisogna ricostruire la carriera di queste persone perché se noi non
ricostruiamo questa cosa, anche dovessimo addivenire alla scelta di
fare una norma interpretativa di quella norma
ab origine
ambigua, noi dobbiamo capire qual è la copertura finanziaria, cioè
è cento, è mille, è diecimila? Non è una cosa indifferente.
Ora, io so che esiste su questo una motivazione di angoscia da
parte dei docenti più vecchi, perché i docenti più vecchi stanno
ricostruendo la propria posizione pensionistica e quindi io mi
metto nei loro panni, esattamente come mi metto nei panni di quelli
che pretendono l'indennità di bilinguismo rispetto alla quale noi
oggi non abbiamo possibilità, parlo all'avvocato che c'è in lei,
perché la Regione ha resistito nei diversi gradi di giudizio e
stiamo aspettando il pronunciamento sul caso M.P. in Cassazione
(
omissis)
e quindi stiamo aspettando di vedere se
l'indennità di bilinguismo verrà data o non verrà data. Sarà una
determinazione a questo punto della massima Assise dei giudici di
Cassazione. Questa è un po' la situazione.
Io mi auguro, Consigliere, che in qualche maniera quell'appello
che ho lanciato all'inizio... io, una volta avviata la norma di
attuazione, mi riprometto anche di incontrare gli insegnanti del
Conservatoire
... alcuni dei quali, anche delle diverse
fazioni, ho incontrato in termini... come dire? privati e non in
un'assemblea pubblica.
Io credo nel futuro del
Conservatoire
, che è nato quando
avevamo le disponibilità finanziarie per poterlo fare, oggi è una
punta di diamante che va mantenuta come tale.
Chiederemo allo Stato di fare la propria parte perché già nella
vecchia norma di attuazione si parlava di una ripartizione di fondi
che in questi anni sono arrivati ma in maniera un po' sparagnina.
Bisogna comunque dare una vocazione sempre più chiara al
Conservatoire
e su questo informerò periodicamente il
Consiglio Valle.
Presidente -
Per la replica, ha chiesto la parola il
consigliere Sammaritani.
Sammaritani (LEGA VDA) -
Faccio la solita premessa che ho
già fatto in altre occasioni quando abbiamo trattato il tema
Conservatorio: è una brutta gatta da pelare ed è toccata a lei e
sicuramente lei non ne ha responsabilità, perché è lì da un anno e
quindi ci mancherebbe!
Probabilmente invece delle responsabilità ci sono, ci sono state
quando con dei procedimenti per i processi probabilmente troppo
superficiali si è trasformata quella che era una scuola di fatto
privata in un Conservatorio, ma sempre creando di fatto poi un
ibrido, perché, purtroppo, i temi che adesso si affrontano e
giuridicamente trovano difficile soluzione sono proprio originati
da questo tipo di genesi, di origine. I temi sono estremamente
delicati, chiaramente quello della ricostruzione delle carriere è
un tema che appunto avevo affrontato anch'io così, seppur
sommariamente, ed è alquanto difficile andare a ricostruire le
carriere dei docenti più anziani che appunto hanno vissuto questo
passaggio in prima persona, passaggio appunto che è stato fatto
probabilmente in modo troppo superficiale.
L'ipotesi e l'occasione della statizzazione... condivido con lei
che probabilmente, anzi, sicuramente il treno è passato e l'intento
della mia interpellanza appunto della primavera scorsa era proprio
questo di capire soprattutto perché fosse passato in silenzio,
perché i treni in genere fanno rumore quando passano, invece in
questo caso è stato molto silenzioso, quasi come le auto elettriche
di oggi che sono addirittura pericolose perché non abbiamo ben
capito poi alla fine chi e come abbia deciso ed è per quello che
nella mia interpellanza che non si vede per chi è fuori, ma faccio
nelle premesse il discorso che è rimasto un po' misterioso, il
percorso attraverso il quale il Governo regionale - punto
interrogativo tra parentesi perché forse non è passato da lì -
abbia deciso di non procedere alla statizzazione.
Condivido con lei l'aspetto tecnico, da giurista naturalmente, è
una norma di attuazione, quindi con valenza costituzionale, rango
costituzionale, quindi è chiaro che occorreva prima un passaggio
per poter usufruire di quella normativa invece ordinaria di tipo
statale. Su questo non c'è alcun dubbio ma era un tema che, se
affrontato nei tempi giusti e con le modalità corrette,
sicuramente, a mio avviso, si poteva risolvere.
Peccato, è passato quel treno come abbiamo detto e non ci
saliremo più.
Resta la strada della norma di attuazione, ho visto la bozza che
affronta la questione della mobilità, che pone comunque immagino
delle problematiche comunque perché se tu chiedi a qualcuno di
venire a insegnare in Valle d'Aosta, gli fai la prova di francese e
poi dopo non gli dai l'indennità di bilinguismo, vediamo cosa
salterà fuori.
Sono temi tutti molto importanti, quello dell'indennità di
bilinguismo, di quella sentenza... non lo so se non sarebbe il caso
di ragionare sul fatto che visto che la Cassazione ci mette tanti
anni a pronunciarsi, forse un'interlocuzione a livello sindacale
per prevenire, perché lei immagina come me che, nel momento in cui
la decisione vada in un senso, probabilmente la Regione sarebbe più
serena, se andasse nel senso opposto, si aprirebbe un panorama
piuttosto pericoloso anche dal punto di vista economico a proposito
di coperture finanziarie. Direi quindi che forse varrebbe la pena
di pensare un attimo all'ipotesi di affrontare la questione in via
preventiva perché chiaramente ci fosse poi un accordo anche le
sentenze possono essere superate o prevenute, quindi probabilmente
varrebbe la pena, credo, di ragionare su questo, se poi lei
ritiene, sono a disposizione. Sicuramente ha gli uffici competenti
glielo possono fare ma, per carità, siamo qua per questo.
Fondamentalmente però, adesso per essere un po' meno
politicamente corretto, lei lo deve essere, io magari un po' meno
visto che faccio l'opposizione, ho l'impressione, ormai quasi la
certezza, che gli organi che stanno ai vertici in questo momento
del Conservatorio probabilmente non stanno lavorando come
dovrebbero, perché questo malessere diffuso che porta a uno stato
di agitazione, perché i problemi c'erano già prima ma lo stato di
agitazione non c'è mai stato, probabilmente deriva dallo
scollamento fra questi organismi di vertice e il resto del corpo
docenti, e non solo dei docenti, perché gli studenti stanno molto
silenziosi pur essendo musicisti, probabilmente perché si occupano
di altro, ma in realtà non sono felici manco loro. Credo quindi che
andrebbe fatta una riflessione da parte vostra, come Governo, su
questo ma anche da parte chiaramente di chi sta a ricoprire quei
ruoli, che forse probabilmente potrebbe fare anche altro e
togliersi di mezzo e magari consentire una svolta anche nell'ambito
dei rapporti fra docenti, allievi e vertici del
Conservatoire
.
Presidente -
Come detto in precedenza, a questo punto
sospendiamo. La Conferenza dei Capigruppo di martedì ha convenuto
che, per permettere la partecipazione alle manifestazioni del 4
novembre, il Consiglio regionale sarà sospeso per circa un'ora.
Riprenderemo intorno a mezzogiorno.
La seduta è sospesa dalle ore 10:48 alle ore 12:11.
