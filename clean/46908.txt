Classificazione
ASSISTENZA SANITARIA E OSPEDALIERA
Personale medico e paramedico



Oggetto del Consiglio n. 3256 del 8 febbraio 2024 - Resoconto
OGGETTO N. 3256/XVI - Interrogazione: "Notizie in merito
all'avvio della contrattazione integrativa aziendale per il
personale sanitario".
Bertin (Presidente) -
Punto n. 65.
Risponde
l'assessore Marzi.
Marzi (SA) -
Le due domande sono se la contrattazione
integrativa aziendale prevista in norma sia stata formalmente
avviata e quali siano gli esiti di tale contrattazione.
La contrattazione integrativa aziendale è stata avviata nei
trenta giorni dall'entrata in vigore della legge, così come
previsto dall'articolo 2 della legge 27 del 21 dicembre 2023, ma
lei questo lo sa.
L'Azienda USL ha informato che negli scorsi 22 e 24 gennaio si
sono svolti i primi incontri sindacali di contrattazione sulla
materia con le Organizzazioni sindacali della dirigenza dell'area
sanità e con le Organizzazioni sindacali e la rappresentanza
sindacale unitaria del Comparto.
Nell'ambito di tali incontri, sono stati discussi i criteri di
distribuzione delle risorse in questione tra il personale sanitario
di rispettiva competenza.
Le parti hanno inoltre concordato che la trattativa sarà
definita nel corso dei prossimi incontri sindacali per poi
procedere alla sottoscrizione dei relativi accordi integrativi
aziendali.
Di fatto, come lei sa, ci stiamo muovendo con relativa celerità,
nell'attesa che si definiscano anche altri aspetti di natura
normativa.
Presidente -
Consigliere Restano.
Restano (GM) -
Grazie Assessore per la risposta, mi
ritengo soddisfatto da quanto lei ci ha appena dichiarato.
Come le avevamo detto, stiamo monitorando la situazione,
confidiamo nel fatto che gli accordi sindacali prevedano la stessa
indennità che viene erogata alle altre figure professionali. Le
annuncio già che riproporremo la stessa iniziativa: penso che il
termine dei sessanta giorni sia sufficiente per poter ottenere
tutte le risposte che stiamo aspettando.
