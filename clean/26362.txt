Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 58 del 27 febbraio 1973 - Resoconto
OGGETTO N. 58/73 - Situazione sulla "Centrale del latte" di
Aosta. (Interpellanza)
Montesano (P.S.D.I.)
- Vuol illustrare l'interpellanza
Rag. Dolchi?
La parola al Rag. Dolchi.
Dolchi (P.C.I.)
- Brevissimamente. Questo Consiglio ha
già avuto occasione di interessarsi di questo problema che è un
problema che non è mai stato definito. Io non vorrei ricordare
delle cose che sono note, ma sappiamo come ancora, per iniziativa
della Giunta Bondaz, sono stati costruiti dei stabili, magazzini
generali e Centrale del Latte. Due stabili che avrebbero dovuto
ospitare due attività che al momento della costruzione non si
sapeva ancora come avrebbero potuto funzionare, e sotto quali
caratteristiche. Per quanto riguarda la Centrale del Latte,
successivamente si è addivenuti alla costituzione di una Società
per azioni composta, che avrebbe dovuto essere composta da Regione,
Comune, Produttori e rivenditori. Le vicende sono note, malgrado le
proroghe che sono state date ai produttori e ai rivenditori, questi
non hanno ritenuto di acquistare le azioni che sono state a loro
destinate. È subentrato l'Istituto S. Paolo come anticipatore di
queste quote azionarie, la Centrale del Latte ha iniziato la sua
attività, dal punto di vista finanziario è intervenuta
l'Amministrazione regionale. Attualmente accantonata alla fase, mi
sembra della partecipazione dei rivenditori e dei produttori, le
azioni dopo la rivalutazione del capitale azionario sono il 95%
alla Regione e per il 5% al Comune di Aosta, quindi due Enti
pubblici responsabili dell'attività.
Mi sembra di dover dare atto anche che l'Amministrazione e la
sua azione si è inserita positivamente, anche se forse
avvicinandosi a quella liberalizzazione delle attività, che al 1°
aprile dovrà avvenire per gli accordi comunitari, la Regione non
abbia proceduto nei confronti della Centrale del Latte con una
programmazione, o con una visione che inserisse questo organismo
nella più vasta azione per la zootecnia e per la produzione del
latte in Valle d'Aosta.
Infatti, possiamo constatare che la Centrale del Latte sta
assolvendo ai suoi compiti strettamente legati al prodotto, cioè
garantisce un prodotto igienico, genuino, ma nei confronti dei
produttori possiamo dire che risente delle norme che regolano la
sua vita e cioè quelle di una legge fascista del 1938, la quale
appunto stabilisce, come compiti essenziali e fondamentali,
solamente quella della raccolta, dell'imbottigliamento e quindi
della garanzia nel confronti del cittadino, delle genuinità del
latte.
Su questo non ci sono dubbi. Ecco, mi sembra però che in una
prospettiva, se la Regione deve intervenire ogni anno come è
intervenuta, versando alcune decine di milioni per sanare il
deficit, bisogna risalire a monte di questo deficit che è di varie
componenti. È composto da vari elementi, ma soprattutto è composto
dalla notevole differenza che viene corrisposta sul prezzo del
latte, che viene corrisposto fra quello che potrebbe essere il
mercato libero al di fuori della Valle d'Aosta e il prezzo che
viene pagato ai produttori.
Noi siamo perfettamente d'accordo che le 115 lire al chilo
pagate ai produttori, sono il frutto di una scelta e di un
orientamento in questo settore, quindi, non mettiamo minimamente in
dubbio la validità del prezzo concordato con i produttori, però
riteniamo che nel quadro delle ricerche che vengono fatte, - e la
nostra interpellanza si richiama ad una Commissione che avrebbe,
per conto della Giunta, fatto degli studi in proposito -, ecco la
nostra interpellanza, - oltre a voler conoscere, se è possibile, i
risultati del lavoro della Commissione e quelli che sono gli
orientamenti della Giunta, in conseguenza a questi studi fatti
dalla Commissione , avanzare anche una nostra prospettiva, una
nostra richiesta, una nostra visione del problema, che è quello di
mantenere alla Centrale del Latte la sua funzione specifica di
garantire un prodotto genuino, controllato, ad un determinato
prezzo, ma anche quello, proprio perché l'Amministrazione regionale
interviene con dei propri fondi per sanare il deficit dovuto in
gran parte al prezzo concordato con i produttori. Vedere come si
colloca, che posizione occupa la Centrale in questa politica, che
riguarda la zootecnia e la produzione lattiera, affinché non sia
solo un organismo amministrativo che recepisce, che ottiene dei
fondi dalla Regione, e che fa da trait d'union tra il produttore
che viene ad essere beneficiato nei confronti di altri produttori
da questo prezzo concordato, e il consumatore che ha un prodotto
genuino, ma essere un elemento di stimolo, un elemento importante
in una politica nei confronti della produzione lattiera e della
zootecnia in Valle d'Aosta.
Quindi se ci vanno dei soldi, se la Centrale del Latte svolge
una determinata funzione nei confronti del cittadino che acquista e
beve il latte, sia, anche al di là della legge fascista che ne
limita le possibilità, uno strumento di promozione, uno strumento
inserito in una politica nei confronti della produzione lattiera e
della zootecnia in Valle d'Aosta.
Quindi se ci vanno dei soldi, se la Centrale del Latte svolge
una determinata funzione nei confronti del cittadino che acquista e
beve il latte, sia, anche al di là della legge fascista che ne
limita le possibilità, uno strumento di promozione, uno strumento
inserito in una politica che riguarda l'agricoltura in generale e
la produzione lattiero-zootecnico in particolare.
Ecco, se questo è possibile, noi riteniamo che la nostra mozione
abbia avuto lo scopo di sollevare il problema, dicevo, se questo
discorso è possibile, vediamo come portarlo poi in avanti.
Grazie.
Montesano (P.S.D.I.)
- È un'interpellanza, Consigliere
Dolchi, non una mozione.
Allora la parola all'Assessore Maquignaz.
Maquignaz (D.P.)
- Il Consigliere Dolchi ha voluto
affrontare il problema e andare oltre a quello che era il contenuto
dell'interpellanza. Naturalmente il problema sussiste, perché noi
sappiamo che in base alle disposizioni comunitarie, e dall'aprile
1973, non potremo più corrispondere alcun contributo alla Centrale
del Latte per come è costituita in questo momento.
Infatti la lettera di approvazione degli ultimi contributi dei
140 milioni di lire, che è arrivata, finalmente dice:
"La
Commissione informa il Governo italiano di avere esaminato il
disegno di legge, ecc. e di non avere osservazioni particolari da
formulare, ma richiama la sua attenzione sul fatto che la validità
di tale posizione è limitata al 31 marzo 1973, data di scadenza del
regime eccezionale autorizzato in favore delle Centrali del Latte
italiane"
.
Quindi noi sappiamo che questo è l'ultimo contributo che verrà
approvato da parte della Comunità Europea per quanto riguarda gli
interventi per la copertura delle passività alla Centrale del
Latte.
Perciò la Giunta si è preoccupata di questo problema, e
nell'agosto del 1972 ha nominato una Commissione, proprio per
studiare qual è la nuova impostazione che noi dobbiamo dare, perché
sia mantenuto, e si possa continuare a fare questo servizio
importante per la popolazione di Aosta.
Direi, in questo momento importante per la popolazione di Aosta,
e non più importante per gli agricoltori, perché gli agricoltori,
il latte alla Centrale, non lo portano quasi più, cioè riescono,
con una utilizzazione attraverso i Caseifici, di avere un reddito
superiore a quello che può pagare la Centrale del Latte, per il
fatto che il prezzo alla vendita è bloccato e quindi è normale che
la Centrale, più di quel tanto non può arrivare. E se la Regione
non può più pagare queste passività, ad un certo momento è normale
che c'è la chiusura della Centrale.
Quindi, la preoccupazione della Giunta era quella proprio di
esaminare che cosa si poteva fare e quale impostazione si poteva
dare alla Centrale per poter superare "l'impasse", diciamo, della
difficoltà dei contributi da parte della Regione.
La Commissione era composta da un rappresentante
dell'Assessorato all'Agricoltura, l'Ispettore Agrario Dr. Reggio,
uno della Centrale del Latte, l'Amministratore Delegato. Qui mi
permetterei di dire che non è esatto affermare che ha svolto il suo
compito all'insaputa e al di fuori del Consiglio di
Amministrazione, perché nella Commissione c'era l'Amministratore
Delegato, il Geom. Coquillard, un rappresentante per i conferitori,
il Can. Vaudan, ed un Commercialista per tutti i problemi che
riguardavano la sua materia, il Dr. Laurencet.
Questa Commissione ha terminato lo studio, ha presentato alla
Giunta la relazione conclusiva. La Giunta non ha ancora avuto il
tempo, in questo momento, di esaminarlo, però evidentemente lo
faremo quanto prima, perché per la verità, la scadenza è ormai
prossima.
Volevo solo precisare che non è che al 1° aprile la Centrale del
Latte dovrà chiudere i battenti; al 1° aprile scade invece la zona
bianca, cioè la legge del 1938 e quindi chiunque può venire in
Valle a vendere del latte.
Quindi questa è la prima preoccupazione. La seconda è che la
Regione non potrà più intervenire con questa forma di società.
Accenno brevemente che le proposte avanzate dalla Commissione sono:
la prima, per una eventuale regionalizzazione o municipalizzazione
della Centrale; la seconda è, invece, di mantenere la forma
attuale, naturalmente con notevole aumento di capitale, per far
fronte attraverso questa forma; la terza soluzione era quella
invece di darla o ad una Cooperativa o ad un Consorzio.
Quindi, le tre soluzioni che noi dovremo esaminare prima come
Giunta e poi come Consiglio, perché è un problema che interessa il
Consiglio regionale, non solo la Giunta, verrà presentato appena la
Giunta lo avrà esaminato e avrà fatto uno studio più attento, e
questo naturalmente insieme al Consiglio di Amministrazione.
Quindi è tutto ancora in fase di studio. La relazione è
presentata ma non ancora esaminata da parte della Giunta. La Giunta
però si preoccupa di questo problema, ed è per questo che aveva
nominato a suo tempo questa Commissione.
Dolchi (P.C.I.)
- D'accordo, forse l'insaputa del
Consiglio di Amministrazione non è che, se c'è stata questa
omissione, non è colpa della Giunta. Mi risulta che l'incaricato,
il Commissario nominato dalla Giunta, incaricato dalla Giunta per
questo esame, non ne aveva informato, direi, nella sua
collegialità, il Consiglio di Amministrazione.
Il Consiglio di Amministrazione nei suoi singoli componenti,
riteneva che forse un esame di questo problema a livello di
discussione collegiale, in Consiglio, prima che l'Amministratore
Delegato portasse il suo contributo nell'ambito della Commissione,
sarebbe stato positivo.
Ma mi sembra che il problema è complesso. Noi, come dicevo
nell'interpellanza, abbiamo ritenuto di attirare l'attenzione della
Giunta sulla necessità che sia eventualmente allargato il dibattito
alle componenti del Consiglio regionale. Si è pronunciato
l'Assessore, ritengo che i tempi stringono e se prima del 1°
aprile, proprio per le prospettive che si sono legate alle nuove
disposizioni comunitarie, si dovrà adottare qualche decisione, se
il Consiglio sarà interpellato in quella sede ci sarà la
discussione. Grazie.
