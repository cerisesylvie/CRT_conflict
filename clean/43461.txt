Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 170 del 30 luglio 1970 - Resoconto
OGGETTO N. 170/70 - Concessione di contributi per il
ripristino di fabbricati danneggiati da valanghe nell'inverno
1969/1970 nei Comuni di Rhêmes-Saint-Georges e di
Valgrisanche.
Rollandoz
(
D.P.)
- In tema di contributi ne
abbiamo anche qui uno, non di 100 milioni ma di 7 milioni da
distribuire fra nove persone; l'annata 1969/1970 l'inverno è stato
particolarmente nevoso e quindi, come intervento straordinario,
poiché le valanghe hanno investito dei centri abitati non di nuova
costruzione ma di vecchia costruzione, pertanto l'Assessorato ai
Lavori Pubblici ha predisposto delle perizie e la Giunta ha
predisposto un intervento a favore dei fabbricati danneggiati,
esclusivamente dei fabbricati, senza considerare le suppellettili o
i mobili, nella misura del 50%.
Chabod
(
D.C.)
- Vorrei solo chiedere
all'Assessore ai Lavori Pubblici se tutti quelli che hanno avuto
dei danni hanno fatto domanda al Comune o alla Regione e sono stati
presi in considerazione; poi, mi riservo di prendere la parola
dopo.
Rollandoz
(
D.P.)
- Non abbiamo richiesto
delle domande ma si è fatto un sopralluogo, d'accordo con
l'Amministrazione Comunale del Comune di Rhêmes Saint Georges e di
Valgrisanche e si è constatato questo dato di fatto. Si è anche
presa in esame una perizia redatta da un libero professionista, su
incarico dell'Amministrazione Comunale, che l'abbiamo saputo dopo,
e siamo venuti a conoscenza che le perizie redatte sia
dall'Assessorato ai Lavori Pubblici, sia dall'Amministrazione
Comunale, corrispondono.
Chabod
(
D.C.)
- Non vorrei che mi dicessero
che voglio fare il furbo di nuovo, ma mi sembra che non tutte sono
state prese in considerazione. Non voglio mica fare una colpa
all'Assessore di questo, non so se i Comuni hanno trasmesso o meno,
perché solo oggi parlavo con quelli che hanno avuto dei danni, dei
danneggiati, e non so se non sarà bene, magari, fare pubblicare ai
Comuni di dare ancora un limite di tempo a questa gente di poter
chiedere qualcosa, perché tanta gente non lo sa che noi abbiamo
preso questo provvedimento e che passa in Consiglio oggi. In
secondo tempo, vorrei dire che il 50% mi pare che sia poco in
questi casi, il 100% è esagerato, in questi casi sarebbe troppo,
però, almeno il 75%, sarebbe bene di portare al 75% questi
contributi, non è che sia un capitale enorme, ma questa gente è
veramente danneggiata e sappiamo dove vivono, non direi il 100% ma
almeno più del 50%, perché il 50% per me mi sembra troppo poco e
vorrei proprio che la Giunta desse ancora un periodo di tempo ai
Comuni per vedere questa situazione.
Manganone
(
D.C.)
- Vorrei solo fare una
raccomandazione all'Assessore ai Lavori Pubblici: a
Pont-Saint-Martin, sulla strada dei Boschi, - e troverà la pratica
in Assessorato - c'è una casa in identiche condizioni, io pregherei
appunto il Geometra Rollandoz di esaminare e di dare alla
proprietaria o ai proprietari di quella casa la medesima
percentuale che si dà per i sinistrati della Valgrisanche,
grazie.
Rollandoz
(
D.P.)
- Rispondendo al
Consigliere Chabod, non abbiamo messo nessun termine alla
presentazione di domande, ossia si è fatto un sopralluogo insieme
alle Amministrazioni Comunali e si è cercato di rilevare tutti i
danni causati ai fabbricati. Questa deliberazione si è portata in
Consiglio poiché vi sono degli interventi che superano la
competenza della Giunta, superando il milione e mezzo. Comunque, se
vi saranno altri proprietari che faranno richiesta, che potrebbero
anche essere omessi da questo elenco, noi, dopo il sopralluogo da
parte dell'Assessorato ai Lavori Pubblici, non abbiamo niente in
contrario a intervenire nuovamente. Per quanto si tratta la misura
del contributo, abbiamo tenuto la stessa percentuale che è stata
tenuta dall'Assessorato all'Agricoltura, che è già intervenuto in
altri casi e anche in Valgrisanche, per i fabbricati rurali e anche
per i terremotati, credo, nel 1968. Quindi, mi pare che il 50% sia
una misura ragionevole. Vorrei aggiungere, inoltre, che
l'Amministrazione Comunale di Valgrisanche, che ha già previsto,
con un suo intervento, prelevando i fondi dal Bacino Imbrifero, a
dare un contributo pari al 23%, quindi, 23% più il nostro 50%
rappresenta il 73% e mi pare una cosa ragionevole.
Per quanto riguarda il Consigliere Manganone, non conosco questo
fabbricato vicino alla strada dei Boschi; comunque, provvederemo a
fare un sopralluogo e, se veramente vi sono dei danni causati dalla
frana che ha anche fatto smottare la strada, interverremo su questo
fondo.
Chabod
(
D.C.)
- Dunque, io chiederei di
nuovo all'Assessore ai Lavori Pubblici, se qualcuno le presenta
ancora qualche domanda, di esaminarla di nuovo.
Montesano (P.S.D.I.)
- Va bene, le ha dato
assicurazione.
Manganone
(
D.C.)
- È al corrente dei danni
subiti da quella casa l'Ingegnere Berthod che ieri ha effettuato un
sopralluogo con l'Ingegnere del Genio Civile.
Ramera (D.C.)
- Desidererei sapere se questi contributi
che stiamo approvando sono già stati in parte versati o se verranno
versati al più presto.
Rollandoz
(
D.P.)
- Vengono versati subito
appena approvata la deliberazione.
Ramera (D.C.)
- Mi fa piacere questa assicurazione
perché, se anche esco un attimo dal tema, mi consta, stranamente,
che i 50 milioni, mi sembra erogati otto o nove mesi fa per gli
scioperanti della Nazionale Cogne, non siano stati, a tutt'oggi,
ancora erogati e vorrei conoscerne anche le ragioni perché, in
quella famosa seduta tempestosa, pareva che questi quattrini
fossero l'ossigeno indispensabile e immediato per queste maestranze
che, da parecchie settimane, lottavano per il contratto nazionale
di lavoro; quindi, mi fa piacere che in questo provvedimento
vengano erogati immediatamente però pregherei il Presidente della
Giunta, che non ne ha naturalmente colpa, perché le colpe sono
credo da ricercarsi in altre sedi, sapere che fine hanno fatto
questi 50 milioni e quando aspettano a erogarli a questi dipendenti
e, nello stesso tempo, dato che ho visto apparire manifesti sulle
strade di Aosta, vorrei sapere che provvedimenti sono stati...
Come?
(Voci) ...
Eh, va beh, ma insomma, queste Commissioni
Interne...
Montesano (P.S.D.I.)
- Consigliere Ramera, siamo
un po' fuori...
Ramera (D.C.)
- Ho detto che la colpa non è certo della
Giunta. Ho pregato il Presidente della Giunta di invitare questi
organismi che hanno ricevuto i nostri soldi, di ricordarsi che sono
trascorsi otto o nove mesi da allora. Se erano indispensabili
allora, lo immagino oggi! E che cosa si intenda fare, dato che
siamo in argomento, per gli operai della Soie che ho visto che ci
sono anche loro in mezzo in questo periodo, perché ho visto dei
manifesti ad Aosta, io non so a Châtillon, quindi il Presidente lo
saprà meglio di me, ma ho visto che anche loro sono in lotta,
perché ho visto manifesti per le strade di Aosta e, quindi, che
cosa vogliamo fare, perché questi non saranno certo dei lavoratori
di serie B, da essere ignorati.
Montesano (P.S.D.I.)
- Allora chiudo la
discussione e diamo la parola al Presidente della Giunta.
Dujany
(
D.P.)
- Voglio rispondere
brevemente, per quanto riguarda il problema del contributo erogato
dal Consiglio a favore di operai della Cogne in sciopero,
metallurgici in genere, meglio, ...lentezza nell'avere l'elenco
delle persone scioperanti da parte delle varie aziende; in secondo
luogo, la Giunta ha già deliberato, questo mi pare un mese fa, e il
Coordinamento non ha approvato la deliberazione, quindi
risponderemo al Comitato di Coordinamento e chiederemo i motivi per
cui non ha approvato questa delibera di liquidazione, onde,
naturalmente, togliere queste remore frapposte dal Comitato di
Coordinamento.
Montesano (P.S.D.I.)
- Allora chiudo questa
discussione e chiedo se c'è qualche altro che vuole prendere la
parola sull'oggetto in discussione, altrimenti passiamo alla
votazione.
Allora chi approva l'oggetto n. 14 alzi la mano. Contrari?
Astenuti? Il Consiglio approva.
Vista l'ora tarda e i desideri di alcuni Consiglieri, io
propongo... Io credo che l'argomento che segue sia un argomento che
non è così breve... Ad ogni modo lo possiamo iniziare domani, sono
le otto (le 20), che cosa decide il Consiglio?
(Voci:
...
rimandiamo a domani)
...Si è preso un accordo che per le 19,30, le 20 si chiudeva la
seduta, quindi la seduta è chiusa... Alle 9,30 perché già convocato
per le 9,30.
La seduta è sciolta.
---
La seduta ha termine alle ore 19,52.
