Classificazione
BENI CULTURALI


Resoconto integrale del dibattito dell'aula
Oggetto del Consiglio n. 199 del 5 novembre 2003 - Resoconto
OGGETTO N. 199/XII - Revoca del provvedimento legislativo per il
restauro del complesso denominato "Maison et Tour de
Saint-Anselme". (Interpellanza)
Interpellanza
Premesso che:
- con delibera n. 3237 dell'8/9/2003 la Giunta regionale
approvava un disegno di legge recante: "Intervento per il restauro
del complesso denominato Maison et Tour de Saint-Anselme, in Comune
di Gressan e la realizzazione dell'Accadémie
Saint-Anselme";
- con delibera n. 3690 del 6/10/2003 la medesima Giunta ha
revocato il primo atto deliberativo adducendo "perplessità" (sic!)
espresse dal Presidente del Consiglio permanente degli Enti locali
in merito al predetto disegno di legge,
i sottoscritti Consiglieri regionali
Interpellano
la Giunta per sapere:
1) quali sono le ragioni che hanno indotto la Giunta, dopo
neppure un mese, a revocare la deliberazione concernente il disegno
di legge per il restauro della Maison et Tour de Saint-Anselme in
Gressan (sito da adibire tra l'altro a sede dell'Accadémie
Saint-Anselme);
2) in cosa sono consistite ed in che forma sono state
espresse le "perplessità" del Presidente del Consiglio permanente
degli Enti locali;
3) se è intendimento o meno dell'Amministrazione contribuire
al restauro delle citate Maison et Tour de Saint-Anselme e, in caso
affermativo, con quali tempi e modalità.
F.to: Curtaz - Squarzino Secondina
Presidente - La parola al Consigliere Curtaz.
Curtaz (Arc-VA) - Facciamo la storia di questa vicenda. L'8
settembre 2003, 2 mesi or sono, la Giunta regionale ha approvato un
disegno di legge, che poi è stato distribuito a tutti i
consiglieri, recante:
"Intervento per il restauro del complesso
denominato "Maison et Tour de Saint-Anselme", in Comune di Gressan
e la realizzazione dell'Accadémie Saint-Anselme".
Il disegno di
legge viene distribuito, passano velocemente 4 settimane e il 6
ottobre 2003 la medesima Giunta, con un provvedimento snellissimo e
per niente motivato, revoca l'atto deliberativo, adducendo
"perplessità" espresse dal Presidente del Consiglio permanente
degli enti locali. C'è venuta la curiosità di sapere quali sono le
ragioni che hanno indotto la Giunta, dopo le perplessità
manifestate dal Presidente del Consiglio permanente degli enti
locali, a revocare un disegno di legge, fra l'altro un gesto
piuttosto inconsueto perché sono qui da 6 anni, ma non mi è mai
successo di vedere revocato da parte della Giunta un disegno di
legge. A questa curiosità se n'è associata un'altra: di capire in
quale forma sono state espresse le perplessità del Presidente
dell'ex CELVA. Vi è poi questa preoccupazione - non è una
perplessità, ma è una preoccupazione per quanto mi riguarda - di
capire se si tratta di un "infortunio" sotto il profilo
amministrativo, burocratico e finanziario oppure se
l'Amministrazione ha cambiato intendimento rispetto al restauro
della Maison et Tour de Saint-Anselme. Se si trattasse solo della
prima ipotesi, cioè di un "infortunio" sotto il profilo burocratico
e finanziario, allora chiedo che l'Assessore ci dica con quali
modalità e tempi la Giunta intende procedere alla realizzazione di
tale restauro.
Presidente - La parola all'Assessore all'istruzione e cultura,
Charles Teresa.
Charles (UV) - Le ravalement de l'ensemble des bâtiments appelés
"Maison et Tour de Saint-Anselme" dans la Commune de Gressan, qui
comprend une tour médiévale imposante qui s'élève au centre de
constructions d'époque postérieure, est considéré par
l'Administration régionale d'un intérêt stratégique pour la simple
raison que ces édifices sont destinés à accueillir un pôle
culturel, qui deviendra aussi le siège définitif de l'Académie de
Saint-Anselme. Cette rénovation établie entre la Commune de
Gressan, l'Administration régionale et l'Académie Saint-Anselme
permet finalement d'équiper ce prestigieux cénacle culturel d'un
siège à la hauteur de son rang, comme cela se passe pour d'autres
importantes sociétés savantes, qui ont des demeures de renommée
internationale à leur disposition. L'Administration régionale
reconnaît le prestige et la valeur des travaux intellectuels et de
recherche de l'Académie, le Statut vise la diffusion de la
connaissance des traditions religieuses et laïques du patrimoine
linguistique et culturel de la Région et la valorisation de ses
immenses richesses archéologiques et artistiques, voilà pourquoi on
a entrepris cette démarche. Ce que j'ai dit donc ne peut être qu'à
la faveur d'une intervention stratégique de rénovation et de
ravalement.
Des perplexités, pourtant, sont nées sur l'opportunité d'imputer
la dépense venant des travaux au titre V de la loi régionale n°
48/95, portant: "Interventions régionales en matière de finances
locales", puisque l'Assemblée du Conseil permanent des organismes
locaux, réunie le 7 octobre pour la définition de la répartition du
Fonds finances locales pour l'année 2004, a exprimé un avis
défavorable pour ce qui concerne le financement de la réfection
conservatrice de l'ensemble appelé "Maison et Tour de
Saint-Anselme", à cause de l'ampleur et de l'implication financière
régionale de l'intervention. Tout est écrit dans cette lettre, qui
est à votre disposition et qui est à la disposition de la
V
ème
Commission. On retient qu'une ?uvre d'intérêt
régional ne doit pas prévoir son financement à l'intérieur des
fonds destinés aux collectivités locales. Cette décision nous a été
communiquée le 16 octobre 2003.
Tout de même, pour conclure, c'est dans l'intention de
l'Administration de participer à la réfection de l'ensemble en des
temps brefs par l'introduction d'une norme spéciale dans la loi
financière des années 2004-2006 et en cela l'Administration
souligne pleinement son intérêt pour une intervention de grande
valeur. Nous espérons donc d'avoir trouvé la bonne voie.
Presidente - La parola al Consigliere Curtaz.
Curtaz (Arc-VA) - Manifesto la mia soddisfazione per quanto
riguarda l'intendimento che l'Assessore ha ribadito rispetto alla
ristrutturazione in esame, quindi accolgo positivamente il fatto
che già nella prossima finanziaria si proceda a trovare gli
strumenti legislativi per il finanziamento di questo progetto, che
l'Assessore ha definito di interesse strategico.
Quello che non mi convince, che lamento e che denuncio, come ha
fatto stamani la mia collega Squarzino, è che spesso ci troviamo di
fronte a degli atti amministrativi non motivati, ciò che
comporterebbe una loro possibilità di annullamento sotto il profilo
giuridico-amministrativo, perché non si può motivare una
deliberazione di revoca dicendo che il presidente di un ente ha
manifestato le sue perplessità: ma cosa vuole dire?!
Apro una parentesi, peraltro: so che l'Assessore è del tutto
estraneo alla cosa che sto per dire ma, quando ho chiesto,
informalmente, contezza di queste perplessità, mi è stato detto che
non vi era alcuna lettera scritta. Invece c'era, perché poi l'ho
trovata. La possibilità di comprensione rispetto a cosa si era
verificato, quindi, era ancora più avvolta nel mistero, mentre il
mistero non c'era. Siete incorsi in un errore, all'inizio è anche
possibile che un nuovo Assessore, una nuova Giunta incorra in
qualche "infortunio", però scrivetelo sulle deliberazioni: "ci
siamo sbagliati, se n'è accorto il Presidente del CELVA che ci ha
segnalato quanto segue…" e poi la
motivazione. Bisogna mettere in condizione il consigliere, il
Consiglio, gli utenti, i cittadini, di comprendere l'atto
amministrativo, invece mi è sembrato, leggendo quasi
"nell'inconscio" della Giunta, che si volesse "glisser" sul fatto
che era stato commesso un errore - possiamo definirlo tale -,
altrimenti non ci sarebbe stata la necessità di revocare una
deliberazione assunta appena 28 giorni prima. Detto questo, quello
che conta è che questo progetto vada avanti, quindi mi ritengo
soddisfatto degli impegni assunti dall'Assessore.
