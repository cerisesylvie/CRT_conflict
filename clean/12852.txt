Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3808 del 7 ottobre 1992 - Resoconto
OGGETTO N. 3808/IX Disegno di legge: "Finanziamento per
l'anno 1992 della legge regionale 28 dicembre 1984, n. 76
concernente la costituzione di fondi di rotazione per la ripresa
dell'industria edilizia".
Presidente
Ha chiesto di parlare il relatore,
Consigliere Martin, ne ha facoltà.
Martin (ADP)
Si tratta del rifinanziamento della legge
n. 76 del 28 dicembre 1984, che riguarda la costituzione di fondi
di rotazione per la ripresa dell'industria edilizia, più nota come
legge Prima Casa, che consente ai richiedenti di fare domande di
mutuo per un importo attualmente di 100 milioni massimo per la
costruzione, la ristrutturazione o l'acquisto della prima
abitazione.
Penso che, come è già successo in commissione, con un voto
unanime il Consiglio possa votare questo disegno di legge,
considerata l'incidenza che questo provvedimento ha sulla società
valdostana, in considerazione del fatto anche che da quando è stata
istituita questa legge sono state ammesse a mutuo 4173
pratiche.
Questo significa che 4173 famiglie valdostane hanno avuto la
possibilità di costruire, di ristrutturare o di acquistare la prima
casa, per un intervento finanziario che è stato alla fine dell'anno
1991 di 214 miliardi circa.
Quindi un provvedimento molto incisivo che è stato apprezzato
dalla comunità valdostana e che ha bisogno di un rifinanziamento di
15 miliardi di lire per l'anno 1992, per permettere
all'Amministrazione regionale di finanziare le domande del primo
semestre 1992 e in parte anche quelle del secondo semestre
1992.
Presidente
Dichiaro aperta la discussione generale.
Nessuno chiede la parola?
Si passa all'esame dell'articolato. Do lettura dell'articolo
1:
Articolo 1 (Finanziamento fondi di rotazione)
1. La legge regionale 28 dicembre 1984, n. 76 concernente la
costituzione di fondi di rotazione per la ripresa dell'industria
edilizia è finanziata per l'esercizio 1992 con uno stanziamento di
lire 15.000 milioni.
Pongo in votazione l'articolo 1.
Esito della votazione:
Presenti: 27
Votanti: 26
Favorevoli: 26
Astenuti: 1 (Gremmo)
Il Consiglio approva.
Do lettura dell'articolo 2:
Articolo 2 (Norme finanziarie)
1. L'onere di lire 15.000 milioni derivante dall'applicazione
della presente legge graverà sul capitolo 50760 della parte spesa
del bilancio di previsione della Regione per l'esercizio
finanziario 1992.
2. Alla copertura dell'onere si provvede mediante riduzione per
pari importo dello stanziamento iscritto al capitolo 69020: "Fondo
globale per il finanziamento di spese di investimento" a valere
sull'apposito accantonamento previsto all'allegato n. 8 del
bilancio per il corrente esercizio concernente: B.3.2, fondi di
rotazione per l'industria edilizia.
3. A decorrere dall'anno 1993 gli oneri derivanti
dall'applicazione della legge regionale 28 dicembre 1984, n. 76
saranno determinati con legge di bilancio ai sensi dell'articolo 15
della legge regionale 27 dicembre 1989, n. 90.
Pongo in votazione l'articolo 2.
Esito della votazione:
Presenti: 27
Votanti: 26
Favorevoli: 26
Astenuti: 1 (Gremmo)
Il Consiglio approva.
Do lettura dell'articolo 3:
Articolo 3 (Variazioni di bilancio)
1. Alla parte spesa del bilancio di previsione della Regione per
l'anno 1992 sono apportate le seguenti variazioni in termini di
competenza:
- in diminuzione al capitolo 69020 "Fondo globale per il
finanziamento di spese di investimento"
lire 15.000.000.000
- in aumento al capitolo 50760: "Spese per la costituzione di
fondi regionali di rotazione per la ripresa dell'industria
edilizia"
lire 15.000.000.000
Pongo in votazione l'articolo 3.
Esito della votazione:
Presenti: 27
Votanti: 26
Favorevoli: 26
Astenuti: 1 (Gremmo)
Il Consiglio approva.
Do lettura dell'articolo 4:
Articolo 4 (Dichiarazione d'urgenza)
La presente legge è dichiarata urgente ai sensi del terzo comma
dell'ar-ticolo 31 dello Statuto Speciale ed entrerà in vigore il
giorno successivo a quello della sua pubblicazione nel Bollettino
Ufficiale della Regione.
Pongo in votazione l'articolo 4.
Esito della votazione:
Presenti: 27
Votanti: 26
Favorevoli: 26
Astenuti: 1 (Gremmo)
Il Consiglio approva.
Pongo in votazione la legge nel suo insieme.
Esito della votazione:
Presenti: 27
Votanti: 26
Favorevoli: 26
Astenuti: 1 (Gremmo)
Il Consiglio approva.
