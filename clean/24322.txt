Classificazione
CONSIGLIO REGIONALE
Attività consiliare d'aula



Oggetto del Consiglio n. 3273 del 6 febbraio 2008 - Resoconto
OBJET N° 3273/XII - Communications du Président de la
Région.
Président
- La parole au Président de la Région,
Caveri.
Caveri (UV)
- Après le baptême officiel de l'Eurorégion
Alpes-Méditerranée en octobre 2007 au Fort de Bard, le siège commun
à Bruxelles a été inauguré jeudi 31 janvier par les Présidents de
la Région Vallée d'Aoste, du Piémont, Mercedes Bresso, de la Région
Provence-Alpes-Cote d'Azur, Michel Vauzelle, de la Région
Rhône-Alpes, Jean-Jack Queyranne, et par l'Assesseur régional de la
Ligurie, Giancarlo Cassini.
Cet immeuble, situé 62 Rue du Trône, dans le quartier européen
de la capitale belge, accueillera quatre des cinq régions
partenaires, tandis que la Ligurie gardera son actuel siège de
représentation. Pour ce qui est de notre Région, nous comptons de
conclure le déménagement avant la fin de ce printemps, en principe
dans les premiers jours du mois d'avril. L'importance de partager
un bâtiment ne reste pas confinée du coté de l'opération
immobilière, car le véritable défi sera d'avoir des équipes
régionales qui travailleront ensemble. Il s'agit de poursuivre le
travail en commun. Avec cette coopération qui a maintenant acquis
une certaine solidité, les cinq régions partenaires seront à même
d'être entendues par les institutions communautaires en tant qu'un
interlocuteur unitaire et influent.
Aboutissement d'un travail amorcé depuis bientôt deux ans, que
je considère un succès personnel: l'inauguration du siège de
l'Eurorégion non seulement marque aujourd'hui une étape majeure
dans le développement du partenariat de nos cinq Régions, mais
sanctionne aussi un lien historique et culturel séculaire entre les
peuples des alpes occidentales jusqu'à la Méditerranée.
Notre espoir est de devenir un Groupement Européen de
Coopération Territoriale (GECT), et à propos du GECT il faut dire
que, si la France marque un certain avantage temporel par rapport à
l'Italie, notre Gouvernement national tient depuis toujours une
hostilité mal cachée par rapport à ce nouveau instrument juridique
européen.
Mardi 29 janvier s'est réuni à Aoste, dans la salle du
Gouvernement valdôtain, le Conseil Valais-Vallée d'Aoste du
Grand-Saint-Bernard. Au cours de la réunion, j'ai passé le témoin
de la Présidence à Jean Jacques Rey-Bellet, Président du
Gouvernement valaisan.
Le bilan de ces deux ans de présidence valdôtaine est tout à
fait positif. Nous avons mené un travail à l'enseigne du
pragmatisme, pour la gestion de dossiers communs, tels que l'accord
de coopération en matière de secours sanitaire signé en 2006, qui a
contribué significativement à l'amélioration de la collaboration
entre les deux centres opérationnels. Au cours de la réunion, j'ai
eu la possibilité d'informer les membres sur deux thématiques: d'un
côté, l'Eurorégion de Bruxelles, d'autre part, on a relancé l'idée
d'approfondir conjointement le dossier du port franc de Martigny en
liaison avec l'éventuelle zone franche en Vallée d'Aoste.
Elections anticipées à Rome, législature terminée bien à
l'avance: qu'il me soit permis de donner ma solidarité humaine à
Romano Prodi, après des années marquées par la querelle continue,
tout comme dans son expérience précédente Prodi est tombé sur ce
qu'on l'appelle en guerre le feu ami. Dans les 60 ans de la
Constitution, 56 gouvernements se sont succédé presque un par an et
ça signe une crise institutionnelle profonde. Pour ceux qui ont été
les rapports politiques avec le gouvernement Prodi et ses
ministres, il y aura sans doute une vivace confrontation tout le
long de la prochaine campagne électorale. Si on tient compte des
élections à Rome et dans notre Vallée, sera très probablement la
plus longue campagne électorale de notre histoire. Bon travail!
Depuis 9 heures 27 c'est le Vice-président M. Tibaldi qui
remplit les fonctions de Président de la séance.
Presidente
- La parola al Consigliere Lattanzi.
Lattanzi (CdL)
- Per esprimere un sentimento totalmente
contrario a quello del nostro Presidente, che esprime una
solidarietà umana al suo amico Prodi, anche comprensibile sotto
l'aspetto umano, ma un poco meno per quegli italiani che hanno
dovuto assistere in questi 18-19 mesi a una pervicace resistenza
del Presidente del Consiglio alla sua poltrona, nonostante una
maggioranza praticamente inesistente, una volontà tenace - noi
diciamo testarda e inutile -che ha portato il nostro paese a
perdere altri due anni di un percorso di riforme di cui esso ha
assolutamente bisogno.
Non siamo contenti che il Presidente Prodi abbia resistito, noi
riteniamo invece che il Presidente Prodi avrebbe dovuto all'inizio
della legislatura prendere atto del suo sostanziale equilibrio,
accettare l'invito del Presidente Berlusconi a condividere un
Governo di larghe intese per le riforme e andare poi ad elezioni,
come oggi invece il capo del partito democratico propone, cioè
trovarsi d'accordo sulle riforme. Peccato che i tempi sono scaduti,
perché prima è stato proposto un anno di lavoro comune per fare la
riforma della legge elettorale per poi andare ad elezioni, non
comprendendo che in un processo di globalizzazione l'economia non
aspetta i bizantinismi della politica italiana, non comprendendo
che perdere un anno sarebbe stato inaccettabile e impossibile,
perché questo paese ha bisogno di un Governo efficace, efficiente e
forte. Se questo non dovrà essere con la legge elettorale tanto
vituperata, che ha portato a questo disequilibrio del nostro
sistema politico, lì sarà il momento di assumersi come partito
democratico la responsabilità di trovare un nuovo equilibrio, per
dare a questo paese una sua opportunità.
I tempi non sono facili, perché anche questo trimestre abbiamo
dovuto registrare un aumento dell'inflazione, una diminuzione del
PIL; è un paese che fa fatica perché è sovraccaricato di
sovrastrutture inefficaci, inefficienti, con ministeri che non
svolgono il loro ruolo, ma che si occupano di piazzare gli amici
degli amici degli amici.
Questo Paese non ha più tempo di aspettare una classe politica
che pensa a se stessa e non pensa a fare le riforme. Per questo noi
andiamo nella direzione opposta, esprimiamo soddisfazione per il
paese, perché si riporti il voto in mano agli elettori. Non
troviamo né preoccupante né scandaloso che il popolo possa tornare
a riesprimersi, anzi siamo convinti che potrà dare la possibilità a
un Governo nuovo di dare al paese una direzione e una sua
efficacia. Se così non fosse, vedremo le belle parole che arrivano
dal partito democratico cosa frutteranno.
Presidente
- La parola alla Consigliera Squarzino
Secondina.
Squarzino (Arc-VA)
- Esprimiamo non solo solidarietà, ma
rammarico nei confronti del Governo Prodi che è caduto. Rammarico
per il lavoro che stava portando le sue conclusioni e che era
riuscito a risanare questo paese, che adesso cominciava ad
intervenire per dare risposte concrete. Tra le altre cose abbiamo
visto che una serie di punti importanti, riguardo al
welfare
, riguardo alla famiglia, riguardo alle professioni,
stavano andando avanti, ma sono stati tutti interrotti. A noi
questo spiace perché un lavoro iniziato non è stato portato a
termine.
Vogliamo anche ringraziare i nostri parlamentari per il lavoro
che hanno fatto per la Valle d'Aosta, perché sono riusciti a
conseguire una serie di traguardi che prima non erano mai stati
raggiunti. Uno è quello dell'accordo con il Ministero della difesa
per il trasferimento alla Regione della Caserma "Testafochi", e
ancora gli stanziamenti per la ferrovia, gli stanziamenti per la
viabilità del Gran San Bernardo, per la galleria di sicurezza, una
serie di norme di attuazione che stavano andando avanti e anche il
fatto che nella finanziaria si è riusciti a sottrarre la nostra
università alle regole strette del patto di stabilità, insieme ad
altre cose importanti.
Volevo sottolineare soprattutto il nostro sconcerto perché "il y
a eu le feu ami du centre-droit à l'intérieur du Gouvernement
national" e sconcerto nei confronti della destra per il voler
andare al voto con una legge elettorale che ha dimostrato di non
funzionare. Una legge elettorale che andava cambiata e proprio il
partito, a cui fa riferimento il collega Lattanzi, non ha voluto
che fosse cambiata e non ha voluto neppure dare un contributo,
perché in questi due anni di legislatura si cambiasse quella legge.
Si voleva cambiare tutti insieme, non fare come ha fatto "La Casa
delle Libertà" l'altra volta, che ha cambiato in modo unilaterale
le regole democratiche! Giustamente il "Governo Prodi" voleva
cambiare insieme a tutte le forze politiche le regole elettorali,
ma questo non è stato voluto. Diciamo che questa legge elettorale è
stata definita un
porcellum
da parte delle stesse persone
che l'hanno proposta. Ricordiamo che per questa legge elettorale si
sono chieste le firme per andare al referendum e sono proprio le
forze politiche che hanno votato questa legge, che hanno chiesto
questo referendum. Ricordiamo ancora che questa legge elettorale
rischia anche di essere considerata incostituzionale: ce lo
ricordava Valerio Onida soltanto ieri su "Il Sole 24Ore", dicendo
che ha delle caratteristiche tali per cui, non subordinando
l'attribuzione del premio di maggioranza al raggiungimento di una
soglia minima di voti o di seggi, non rispetta la libertà degli
elettori.
Crediamo che andare alle elezioni con questa legge elettorale
non aiuterà certamente il popolo degli elettori ad esprimere in
modo trasparente la propria volontà politica.
Si dà atto che dalle ore 9,38 assume la presidenza il
Presidente Perron.
Presidente
- La parola al Consigliere Ottoz.
Ottoz (CdL)
- Avrei gradito nelle comunicazioni un
accenno al fatto che nei giorni scorsi è scomparso Agostino
Mochettaz a 81 anni, che per decenni è stato la colonna portante
dell'Association Amis des Batailles des Reines... non mi riferisco
particolarmente al Presidente della Giunta...
Trovo anche un po' inconsueto, Presidente, che non sia stata
ricordata la scomparsa di Agostino Mochettaz che per decenni è
stato colonna portante...
Presidente
- ...Consigliere Ottoz, le ricordo che le
commemorazioni sono sottoposte a un preciso articolo del
Regolamento del Consiglio regionale, che la invito a leggersi. Se
il Presidente del Consiglio non le fa, se ne assume la paternità;
se lei intende commemorare una persona ne fa richiesta come tutti i
Consiglieri fanno e le viene concessa la parola. Se non faccio una
comunicazione, seppure di una personalità importante, è perché non
ritengo il caso di farlo in quest'aula, altrimenti trasformiamo
quest'aula come è successo in legislature precedenti dove in ogni
Consiglio si commemorano 4-5 persone che fra un Consiglio e l'altro
decedono.
Ottoz (CdL)
- Le chiedo solo se devo prendere atto che
questa commemorazione non deve essere fatta o se lei ritiene che
possa essere fatta brevemente, dopo di che mi attengo strettamente
alle sue...
Presidente
- ...continui pure.
Ottoz (CdL)
- È mancato Agostino Mochettaz a 81 anni, che
per decenni è stato la colonna portante del dell'Association Amis
des Batailles des Reines, che è una realtà importante per la nostra
agricoltura, per la qualità dei nostri allevamenti e per tutte le
tradizioni valdostane. La sua scomparsa, a poche settimane da
quella di Renzo Curtaz, un'altra persona che insieme a Mochettaz è
stato una colonna delle nostre tradizioni in ambito molto vicino a
quello rurale ed agricolo, penso che meriti un ricordo, che meriti
l'espressione da parte del Consiglio della sua solidarietà e
vicinanza alla famiglia in un momento di dolore, in questa triste
circostanza.
Presidente
- La parola al Consigliere Sandri.
Sandri (PD)
- Alcune notazioni brevi sulle comunicazioni
del Presidente della Giunta.
Bruxelles: effettivamente la sede è molto bella, ampia, spero
che si riesca a mettere una squadra all'interno, visto che
l'organico della delegazione di Bruxelles è al lumicino e di nuovo
si ripetono gli errori del passato, cioè il personale che è stato
scelto, molto competente, viene continuamente tenuto sul chi va là
da contratti da Finaosta che sono i contratti capestro, di
instabilità. Non si può tenere lì del personale capace, farlo
crescere, dargli delle prospettive, assumendolo di 6 mesi in 6
mesi, o di anno in anno. Questo non è il modo di comportarsi.
Abbiamo già perso del personale capace, stiamo mettendoci nelle
condizioni di prepararne dell'altro e poi di perderlo, perché se ne
andrà da qualche altra parte, all'ambasciata americana piuttosto
che in un'altra Regione.
Zone franche, Vallese: su questo va detto che il Presidente
Caveri si sta assumendo la responsabilità di far passare l'idea che
si possa rinunciare all'articolo 14 del nostro Statuto, che prevede
che tutta la Valle d'Aosta è fuori dalla linea doganale - è un
diritto che abbiamo - per rimettere quattro piccoli punti di zona
franca, cosa che ha cercato di mettere nello Statuto e che adesso
ha trattato con il Canton Vallese. La zona franca è un diritto dei
valdostani, prima di rinunciarci bisogna che ci sia il mandato dei
valdostani, altrimenti significa perdere un diritto che è stato
conquistato dalla Valle d'Aosta, per il quale lei e chi prima di
lei ha continuato a parlare di Statuto "octroyé". Non rispettate
neppure lo statuto "octroyé"!
Elezioni, il fuoco amico: credo che questo il Presidente della
Regione se lo poteva risparmiare, perché se c'è qualcuno che è
esperto di fuoco amico è proprio lei, Presidente, e in quest'aula!
Credo che di fronte a Prodi si debbano fare dei ragionamenti di
tipo politico e lasciar perdere la solidarietà umana, e le
questioni di tipo politico le vedremo nelle prossime
settimane...
(interruzione del Presidente della Regione, fuori
microfono)
...non l'ho interrotta, Presidente, lei rispetti quando stanno
parlando gli altri; adesso disturba il sottoscritto...
Presidente
- Presidente, per cortesia...
Sandri (PD)
- ...avete qualcosa di ferro, perché non ho
niente sottomano, sì, c'è il vassoietto...
Da questo punto di vista, a proposito di commemorazioni e di
solidarietà, credo che sia chiaro che le prossime settimane ci
spiegheranno che questo atteggiamento che ha oggi il Presidente
della Regione dà un'indicazione politica precisa: la volontà di
andare a fare degli "inciuci" con il centro destra per le prossime
politiche, mettere qualche candidato civetta, fare accordi sopra o
sotto con il centro-destra per trovare quella maggioranza che in
altra maniera non ha trovato, quella stabilità per i suoi progetti
che oggi non c'è.
Questo è un atteggiamento che io chiamo vassallo, perché è
l'atteggiamento di chi si guarda intorno e dice: a livello italiano
probabilmente il centro-destra vincerà le prossime elezioni, allora
cerchiamo di farcelo amico, di trovare un accordo. L'impressione
che si ha è che tutto l'atteggiamento che ha avuto in passato anche
recente il Presidente della Regione e almeno una parte della parte
politica che rappresenta è di mettere in cattiva luce il senatore e
il deputato, il "Governo Prodi", per potersi poi aprire la strada
verso il centro-destra.
Credo che queste siano valutazioni politicamente legittime, che
però dobbiamo chiarire a chi ci ascolta in questo momento e a chi
leggerà i commenti sui giornali nei prossimi giorni, perché si
possa fare un'indicazione precisa. Il giudizio che il Partito
Democratico dà del "Governo Prodi" è positivo, perché ha risanato i
governi dell'Italia, ha avviato una stagione importante di
solidarietà - fra l'altro, per fortuna siamo riusciti a fare il
contratto con i metalmeccanici proprio all'ultimo minuto -, ha dato
un segnale forte rispetto all'estero, che è stato apprezzato (non
voglio ricordare se non gli apprezzamenti positivi di Almunia sul
risanamento dei conti disastrati lasciatici dal centro-destra). Per
quanto riguarda Nicco e Perrin credo che sia un insieme di successi
fatti in questi due anni, che non ci sono stati sicuramente nei
cinque precedenti, dove non c'erano i nostri rappresentanti. Vorrei
aggiungere fra i tanti, il fatto che hanno fatto passare anche la
norma, per cui chi fa un mutuo con Finaosta non deve più pagare le
tasse piene per quanto riguarda l'iscrizione dell'ipoteca: piccola
cosa, ma che ha toccato tante tasche dei valdostani e in 40 anni
nessuno di voi ci aveva mai pensato, mentre ci hanno pensato Nicco
e Perrin! Questo credo sia un dato molto positivo. Su questa strada
vogliamo continuare a lavorare e auspico che il deputato e il
senatore uscenti si rendano ancora disponibili per un altro
mandato.
Presidente
- La parola al Consigliere Bortot.
Bortot (Arc-VA)
- È indubbio che il Senatore Perrin e il
Deputato Nicco abbiano rappresentato più che dignitosamente,
rispetto ad altri rappresentanti della Valle d'Aosta in Parlamento,
la nostra regione. A parte i risultati, c'era stata una battuta del
Presidente del Governo che diceva: potremmo ricattare meglio il
Governo, perché Perrin è determinante, e portare molte cose di più
a casa, e noi ci eravamo sollevati contro questo atteggiamento
ricattatorio, perché non è dignitoso per la nostra regione, e non
vado oltre. Ripeto: Nicco e Perrin hanno rappresentato più che
dignitosamente la nostra regione all'interno del Parlamento e del
Senato della Repubblica italiana.
L'altra cosa la devo al collega Lattanzi e riassumo: la
differenza fra i governi di centro-destra e quelli di
centro-sinistra è che per i governi di centro-destra pagare le
tasse è un optional. Berlusconi lo ha detto quando era Presidente
del Consiglio, che era un optional pagare le tasse, invece per noi
è un dovere, perché mentre i ricchi si possono permettersi di
pagare i servizi di tasca propria, se non si pagano le tasse le
persone normali i servizi non li possono avere. In questo è
concentrata la differenza fra due modi di governare un paese.
Un'altra osservazione riguarda la sede di Bruxelles. In altre
occasioni ho sollevato in questa sede il problema della traduzione
delle direttive e delle normative che ci arrivano da Bruxelles in
inglese - io parlo per me, non so l'inglese. Ci arrivano sul
computer delle direttive e delle normative in inglese da Bruxelles,
vorrei avere il piacere di poterle leggere e di informarmi per
svolgere meglio il mio lavoro. Non è cosa grave non sapere
l'inglese: nella vita ho fatto altre cose e altri hanno scelto
questa strada; può darsi che un domani possa permettermelo anche
io, ma non entro nel merito. Penso che sia opportuno nella sede di
Bruxelles che ci sia qualcuno che ci traduca queste direttive.
Avevamo chiesto di avere un ufficio presso il Consiglio regionale,
non ci è stato risposto: penso che sia questa la sede opportuna. Al
di là del fatto di avere una sede dignitosa sulla quale siamo
d'accordo, bisognerà metterci dentro delle persone che diano dei
servizi alla Regione e ai Consiglieri e al prossimo Consiglio
regionale.
Presidente
- La parola al Consigliere Segretario
Venturella.
Venturella (Arc-VA)
- Sollecitato dalle parole fuori
microfono del Presidente della Regione, vorrei fare due
osservazioni brevi.
Dalle parole del Presidente Caveri si evince una certa
propensione al posizionamento a seconda se tira maestrale o
scirocco, quindi secondo quella che si diceva essere la posizione
"ni droite, ni gauche". Io amo ripetere che la posizione forse di
questo Governo è "né Franza né Spagna, purché se magna..." È
preoccupante questa posizione del Presidente Caveri, che esprime la
volontà di tutto il Governo regionale, quella di vedere come vanno
a finire le cose per evitare il posizionamento contrario a dove
tira il vento.
La seconda questione riguarda il metodo. Caro Presidente Caveri
e caro collega Lattanzi, quando uno deve cambiare le regole, non le
può cambiare da solo. Noi avevamo la maggioranza - al Senato molto
risicata proprio per delle regole imposte precedentemente -e
potevamo benissimo cambiare la legge elettorale, ma noi siamo un
po' diversi - parlo del centro-sinistra - noi le regole le vogliamo
cambiare insieme agli altri, perché è questo il nostro approccio.
Volevamo questa condivisione, insieme agli avversari; certo che il
Governo Prodi non è caduto su posizioni, su idee, è caduto... ma
non ripeto cosa ha detto qualcuno in televisione a questo riguardo,
sono questioni molto più terra terra...
Il fatto che il centro-sinistra non abbia cambiato le regole
elettorali, proprio perché sono regole alla base del confronto
elettorale, la dice lunga sul fatto che voi volete per forza andare
alle elezioni, con questa legge elettorale, che è uno sconquasso
dal punto di vista della rappresentanza. E poi non sarei, colleghi
del centro destra, sicuro che tutto possa essere ricondotto ad
elezioni subito e chiuso, perché c'è il fatto che il referendum
confermativo sia stato fissato il 18 maggio in prima battuta e
quindi rimandato di un anno, perché c'è stato lo scioglimento
anticipato delle camere. Se fossi nel centro-destra mi
preoccuperei, perché c'è la possibilità che un gruppo di cittadini
o di candidati facciano ricorso alla Corte costituzionale, la quale
forse potrebbe dare loro ragione.
Credo che dal punto di vista della posizione auspicabile, quella
più ragionevole era due-tre mesi di tempo, tanto non cambiava
nulla, discorso a parte era la proposta di Veltroni di un anno che
era effettivamente un tempo troppo lungo, perché quando vi è
volontà politica le regole si possono cambiare. Quindi si faceva
una legge elettorale condivisa e poi a giugno al massimo si andava
alle elezioni: questa era la strada. Qualcuno dice che voi avete
20, 30 o 10 punti di vantaggio: fate attenzione che un conto sono i
sondaggi fatti due mesi prima, un altro sono i risultati.
Presidente
- La parola al Consigliere Lattanzi, per fatto
personale.
Lattanzi (CdL)
- Solo una battuta sintetica e chiedo
scusa anche agli altri Consiglieri, che magari sono meno
interessati a questo dibattito, posso anche comprendere. Mi scuso
con loro, ma il livello della demagogia e della manipolazione
politica è arrivato a dei livelli che offende l'intelligenza delle
persone che ascoltano; quelle poche che ascoltano questo dibattito
non possono accettare certe strumentalizzazioni!
(alcuni Consiglieri protestano, fuori microfono)
Lattanzi (CdL)
- Consigliere Sandri, non si spaventi
delle parole, non fanno male a nessuno.
Presidente
- Consigliere Lattanzi, sintetizzi il fatto
personale, altrimenti per secondo intervento non glielo posso
concedere...
Lattanzi (CdL)
- ...prendo atto che la Sinistra tappa la
bocca!
Presidente
- La parola al Consigliere Viérin Marco.
Viérin M. (SA)
- Onestamente non volevamo intervenire,
perché non vorremmo che si trasformassero i lavori in quest'aula
come quelli in Parlamento, a cui tutti abbiamo assistito in
televisione: lì abbiamo avuto sputi, svenimenti, insulti e
quant'altro. Credo che sia stato un capitolo molto triste della
legislatura a livello nazionale.
Oltre a questo, credo che qui si voglia ragionare solo in
termini di percentuali fra centro-destra e centro-sinistra, e non
si guardi la realtà e le esigenze della nostra comunità valdostana.
Qualcuno interviene per cercare di sostenere il lavoro svolto e
porta le solite cose, caserma e ferrovia. Per la caserma
"Testafochi" sappiamo perfettamente che il Senatore e il Deputato
uscente... l'accordo l'avevano già stipulato e mancava l'atto
formale, ma la trattativa era stata portata quasi a compimento.
Dall'altra parte, per la ferrovia si parla del nodo di Chivasso -
cara Consigliera Squarzino - che vedremo fra 7-8 anni e la ferrovia
in Valle d'Aosta la vedremo fra 20 anni, se non ci sbrogliamo da
noi stessi!
Caro collega Sandri, bastava che qualcuno non firmasse a scatola
chiusa, come avevamo detto a suo tempo, senza sapere cosa andasse a
fare, ed era sufficiente che almeno il giorno dopo ci si fosse
comportati come i colleghi della Südtiroler Volkspartei, che non
hanno ricattato nessuno, collega Bortot, ma hanno guardato a casa
loro, agli interessi del Trentino Alto Adige. Venire qui a
difendere l'indifendibile, mi sembra veramente puerile!
