Classificazione
CONSIGLIO REGIONALE
Costituzione e funzionamento degli organi consiliari



Oggetto del Consiglio n. 2 del 1° luglio 2008 - Resoconto
OGGETTO N. 2/XIII - Convalida dell'elezione di 32
Consiglieri.
Président
provisoire
- Sur ce point le Bureau de
la Présidence du Conseil a élaboré un compte rendu de la situation
de chacun des élus, pour ce qui est des problèmes d'inéligibilité
ou d'incompatibilité. Une copie de ces documents a déjà été remise
à tous les Conseillers et je considère que chacun d'entre vous en a
pris connaissance. J'invite donc le Conseil à procéder à la
validation des élections. Il y a une mise à jour, vis-à-vis de ce
que vous avez reçu la semaine dernière, pour ce qui concerne
Agostino Salvatore e Robert Louvin. Je rappelle que l'absence de
toute observation, la validation de l'élection des 35 Conseillers
est effectuée à l'issue d'un seul et même vote au scrutin public.
S'il s'avère nécessaire d'examiner des situations particulières,
des scrutins séparés seront effectués, au cas par cas.
Le débat sur la validation des élections est ouvert.
La parole au Conseiller Norbiato.
Norbiato (UV)
- Per mettere in chiaro la mia posizione,
se possibile; penso che sia gradito a tutti i colleghi
Consiglieri.
Egregi colleghi Consiglieri, mi onoro di riferirmi a voi così
dopo essere stato eletto alle ultime elezioni regionali tenutesi
nella Regione autonoma Valle d'Aosta, nelle file dell'"Union
Valdôtaine", nella speranza che questa non sia l'unica occasione
concessami di fregiarmi di tale titolo, nella sventurata
eventualità che il Consiglio regionale decidesse per la non
convalida della mia elezione. Mi riferisco al Consiglio quale
arbitro della convalida perché la decisione, che così da vicino mi
riguarda, non impegna la vostra responsabilità personale di
Consiglieri, trattandosi invece di una decisione collegiale, i cui
effetti sono integralmente ed esclusivamente riferibili al
Consiglio, di cui peraltro voi ed io - quanto meno oggi - facciamo
parte. Una decisione negativa del consesso mi pare lontana, dal
momento che sono in fede convinto della bontà delle argomentazioni
che vi esporrò fra poco. In ogni modo, essendo l'eventualità di una
decisione sfavorevole pur da considerare, mi preme sottolineare fin
da ora quanto profondamente sia onorato, per almeno una volta, di
potermi riconoscere nel numero dei Consiglieri regionali e
altrettanto tengo a farvi pervenire tutta la mia stima e il mio
augurio di buon lavoro.
Venendo, però, alle questioni che incombono e che occorre
affrontare, è per mero scrupolo che intendo formulare le seguenti
osservazioni in relazione all'insussistenza a mio carico della
causa di ineleggibilità, prevista dall'articolo 2, comma 1, lett.
r) della legge regionale 7 agosto 2007, n. 20, in base al quale non
sono eleggibili alla carica di Consigliere regionale:
"il legale
rappresentante e i direttori di struttura sanitaria o
sociosanitaria privata che intrattenga rapporti contrattuali con
l'Azienda regionale USL della Valle d'Aosta".
Il sottoscritto è
stato fino al 26 giugno 2008 socio dello "Studio Kinesitherapyc
Center S.n.c. di Norbiato Carlo & C.", con sede legale in
Quart, Regione Amérique, 95, di cui possedeva dalla data di
fondazione nel 1998 il 40% delle azioni; del restante 60% è
titolare, anch'egli dal giorno della fondazione della società, il
sig. Rassat Albert. Ai sensi dello statuto
"la società ha per
oggetto la gestione e l'organizzazione anche a domicilio di centri
di medicina e fisioterapia con particolare riferimento alle
seguenti attività: fisiokinesiterapia, terapia fisica, educazione
motoria, rieducazione motoria e funzionale, massoterapia,
chiropratica, agopuntura, logopedia, audiometria, ortottica. Potrà
anche effettuare attività di servizi connessi alle visite
ambulatoriali, medico chirurgiche specialistiche e indagini
strumentali connesse".
Lo "Studio Kinesitherapyc Center S.n.c."
ha stipulato per gli anni 2007-2008 una convenzione con l'USL della
Valle d'Aosta per l'erogazione delle prestazioni di medicina fisica
e riabilitativa, godendo di accreditamento istituzionale.
Mi sembra opportuno formalizzare alcune precisazioni in merito
al ruolo da me svolto nella società. Stabilisce, l'articolo 6 dello
statuto societario come
"l'amministrazione della società e firma
sociale spetti ai soci con firma disgiunta. Essi soci tuttavia non
potranno emettere cambiali, accendere mutui, pegni o scoperti per
conto corrente bancario e qualsiasi altra operazione di
straordinaria amministrazione se non con le firme congiunte. Sempre
congiuntamente potranno pure nominare Direttori e Procuratori che
li rappresentino con pieni poteri. Si intendono altresì atti di
straordinaria amministrazione gli atti che impegnino la società per
importi superiori a lire 30 milioni"
... (si riferisce al 1998,
inizio dell'attività). Tale disposizione era stata studiata nel
1998 al fine di limitare ad operazioni minute i casi di ordinaria
amministrazione, nell'ottica di prevedere l'obbligo di firma
congiunta per tutte le operazioni rilevanti per la società.
Era intenzione mia e del mio socio di costituire una sorta di
Consiglio di amministrazione per lo "Studio Kinesitherapyc Center
S.n.c.", in cui non vi fosse possibilità di impegnare la
responsabilità dell'azienda se non con la comune volontà dei due
soci. La cifra limite per distinguere fra ordinaria e straordinaria
amministrazione (30 milioni di lire) era di scarso rilievo già nel
1998; vista, sulla scorta dell'esperienza maturata negli anni,
l'efficacia del sistema di amministrazione congiunto che avevamo di
comune accordo prescelto, si è deciso di non aggiornare con
l'inflazione tale valore, implicitamente ritenendo opportuna una
ancora maggiore limitazione di firma disgiunta ai soli casi di
operazioni quotidiane e di minima rilevanza. La situazione era
quindi tale da impedire di riconoscere nel sottoscritto (o
evidentemente nel mio socio), singolarmente considerato, il legale
rappresentante della società dal momento che la volontà della
stessa non poteva che essere espressa congiuntamente da entrambi i
soci amministratori. In altre parole, la rappresentanza verso
l'esterno della società poteva essere espressa esclusivamente in
modo congiunto, di talché il sottoscritto, pur essendo socio e
amministratore, non aveva spendibili autonomi poteri di
rappresentanza della società. Per meglio comprendere la situazione
esistente, occorre richiamarsi all'articolo 2295, comma 1, n. 2,
del Codice civile, in base al quale lo statuto di una s.n.c. deve
indicare i soci che hanno l'amministrazione e la rappresentanza
della società. Specifica l'articolo 2298 che
"l'amministratore
che ha la rappresentanza della società può compiere tutti gli atti
che rientrano nell'oggetto sociale, salve le limitazioni che
risultano all'atto costitutivo o dalla procura".
Nel caso della
Kinesitherapyc Center S.n.c. lo statuto prevede che
"la firma
sociale spetta ai soci con firma disgiunta"
, ma limita questo
potere di rappresentanza nell'ordine di 30 milioni, cifra oggi di
entità così bassa da escludere
de facto
qualsiasi potere
rilevante di rappresentanza in capo al singolo amministratore.
Mi preme, inoltre, sottolineare come la causa di ineleggibilità
di cui si discute faccia riferimento al legale rappresentante e
direttori sanitari di
"strutture sanitarie e
sociosanitarie"
, per delimitare il perimetro della causa di
ineleggibilità. Ora, difficilmente lo studio di cui sono titolare è
definibile struttura, in ragione dell'assoluta prevalenza del dato
sanitario su quello organizzativo e strutturale: macchinari,
locali, infrastrutture. Il d. lgs. 502/1992, recante
"riordino
della disciplina in materia sanitaria"
, prevede all'articolo
8-ter due tipologie di autorizzazione: una, volta alla
realizzazione di strutture e, un'altra, all'esercizio di attività
sanitarie e sociosanitarie. Ai sensi dell'articolo 8-ter le
attività sanitarie possono essere svolte all'interno di
"strutture"
o
"studi"
: nel primo caso sono necessarie
per lo svolgimento delle attività sia le autorizzazioni alla
realizzazione della struttura sia l'autorizzazione all'esercizio
dell'attività sanitaria, mentre nel secondo caso non è necessaria
alcuna autorizzazione, salvo per il caso in cui gli studi siano
"attrezzati per erogare prestazioni di chirurgia ambulatoriale
ovvero procedure diagnostiche e terapeutiche di particolare
complessità o che comportino un rischio per la sicurezza del
paziente, individuati i sensi del comma 4, nonché per le strutture
esclusivamente dedicate ad attività diagnostiche, svolte anche a
favore di terzi"
... (comma 2).
L'articolo 8-ter non indica
però quale sia il discrimine fra studio e struttura. Ciononostante
indica come le strutture possono essere di tre tipi:
a)
strutture che erogano prestazioni in regime di
ricovero ospedaliero a ciclo continuativo o diurno per
acuti;
b)
strutture che erogano prestazioni di assistenza
specialistica in regime ambulatoriale, ivi comprese quelle
riabilitative, di diagnostica strumentale e di laboratorio;
c)
strutture sanitarie e sociosanitarie che erogano
prestazioni in regime residenziale a ciclo continuativo o
diurno.
Orbene, alla luce dei dati di fatto esistenti, lo "Studio
Kinesitherapyc", come deducibile anche dalla denominazione studio
utilizzata nella convenzione stipulata con l'azienda USL della
Valle d'Aosta, non gode di quei requisiti minimi di organizzazione
tali da farlo ritenere una struttura a tutti gli effetti. Non si
praticano, infatti, all'interno dello studio né interventi
chirurgici, né attività diagnostiche, né operazioni o trattamenti
definibili di particolare complessità. La stessa organizzazione
dello studio è minimale, contando lo stesso un solo dipendente. La
materia, come si può intuire dalle brevi note che mi è possibile in
questa sede formulare, è molto complessa e caotica e connotata da
numerose lacune.
Unico dato che mi pare certo, ad oggi, è che un intervento del
Consiglio regionale sulla individuazione del discrimine esistente
fra la nozione di studio e quella di struttura, lungi dal limitare
i suoi effetti al caso di specie che riguarda l'elezione del
sottoscritto, potrebbe costituire una interpretazione autentica
delle due nozioni, almeno per quel che riguarda l'ambito della
Valle d'Aosta. In particolare, si determinerebbe una lettura
chiarificatrice, a questo punto, a mio avviso molto opportuna
nell'interesse di tutti gli operatori del settore su cosa debba
intendersi per struttura e sulla applicabilità dell'articolo 8-ter
del d. lgs. 502/1992, anche sul territorio della regione Valle
d'Aosta.
Proprio nella nostra Regione, infatti, i concetti giuridici di
"realizzazione di strutture sanitarie"
ed
"esercizio di
attività sanitaria"
sono tenuti distinti dall'articolo 38 della
legge regionale n. 5/2000, che si situa in perfetta aderenza con il
citato articolo 8-ter. Ma, al contempo, sono concetti incorporati e
fusi l'uno con l'altro al punto da non essere più distinti né
distinguibili nella deliberazione della Giunta n. 3893/2002, che
individua il sistema di autorizzazione alla realizzazione e
all'esercizio di strutture e di attività sanitarie.
Con la decisione del Consiglio regionale, si determinerà, oltre
al giudizio sulla mia eleggibilità, una prima valutazione giuridica
sulle nozioni di struttura e studio, al quale auspico getterà una
luce chiarificatrice sul sistema autorizzatorio regionale e
funzionerà da sostituta - pur parziale e incompleta - di quelle
linee guida governative in merito, attese fin dal 2002 e mai
emanate, la cui assenza è causa indiretta della confusa situazione
oggi esistente e di cui mi sento quasi vittima.
Vi ringrazio per l'attenzione riservatami e chiedo all'Ufficio
di Presidenza di protocollare la mia relazione; allego il rogito
notarile e la visura camerale.
Président
provisoire
- La parole au Conseiller
Louvin.
Louvin (VdAV-R)
- Presidente, porto il saluto intanto a
tutti i colleghi del gruppo di "Vallée d'Aoste Vive-Renouveau", che
entra per la prima volta in quest'aula e lo deve fare questo primo
intervento su una problematica, su delle questioni che sono di
particolare delicatezza.
Tengo a dire innanzitutto della natura di questo intervento, che
non vuole essere in nessun modo un intervento di tipo legale: qui
siamo in una sede politica e dobbiamo esprimerci sul piano politico
nell'esercitare un nostro preciso dovere che ci viene da una legge
e da un Regolamento del Consiglio, che fanno delle operazioni di
convalida un'operazione amministrativa doverosa da parte di
quest'aula. Abbiamo stima per tutti i colleghi e le colleghe che
siedono in quest'aula e non riteniamo che le valutazioni che sono
fatte in questo momento siano valutazioni accusatorie o
condannatorie, sono semplicemente delle conseguenze legali che
doverosamente dobbiamo trarre da norme che questa Assemblea si è
data per la prima volta nel 2007.
Per la prima volta la Regione Valle d'Aosta ha adottato una
propria legge per stabilire le condizioni di eleggibilità e di
compatibilità delle funzioni di questa Assemblea e di ogni suo
singolo componente. In particolare, per le questioni di
ineleggibilità, che sappiamo tutti essere le più gravide di
conseguenze, quelle che portano all'esclusione di una funzione,
queste condizioni sono state volute dalla legge regionale e quindi
da una parte di voi che sedevate in questi banchi, proprio per
assicurare un libero voto ai cittadini valdostani.
Abbiamo seguito dall'esterno il dibattito che si è tenuto, le
posizioni che sono state espresse, le giustificazioni che sono
state addotte sul rigore di queste norme, che dovevano toccare
intere categorie di valdostani, poi in parte censurate dalla Corte
costituzionale, e che mi pare fossero tese ad assicurare che chi
amministrava denari pubblici o aveva posizioni di particolare
forza, dovute ai rapporti con l'Amministrazione regionale o aziende
regionali, dovesse mettersi per tempo in condizione di recedere da
questi incarichi per assicurare la libertà del voto di tutti i
cittadini. Può essere un discorso formale e teorico: sapendo che i
due terzi dell'economia valdostana dipendono dall'Amministrazione
regionale o da sue propaggini, sapendo dove si spinge la
possibilità da parte di responsabili di enti, società, strutture di
nomina regionale di condizionare anche l'esercizio del voto, questa
è stata una salvaguardia che l'aula di Consiglio regionale, la
maggioranza di allora, anche con il voto favorevole di una parte
dell'opposizione ed evidentemente con una larga condivisione, ha
posto come regole del gioco. A queste regole del gioco bisogna
attenersi, se vogliamo dare nel primo atto che compie questa
Assemblea il senso di perfetta trasparenza e legalità.
Noi riteniamo questa legge regionale, unitamente alle altre due
- in particolare quella per l'elezione del Consiglio regionale -
che sono state adottate contestualmente, siano leggi su cui si
dovrà in futuro tornare, in particolare per quanto riguarda i
meccanismi elettorali, ma anche per riflettere nuovamente sulle
questioni di ineleggibilità o incompatibilità; oggi però ci
troviamo a dover fare il nostro lavoro, che consiste nell'applicare
le norme, perché le norme abbiano un senso e non siano destinate
solo ad essere applicate agli avversari e interpretate per gli
amici. Questo è il senso della nostra posizione rispetto a una
legge che constatiamo, oggi, con rammarico, aver avuto forse un
effetto
boomerang
nei confronti del movimento di maggioranza
relativa e di alcuni dei suoi uomini. Ce ne rammarichiamo sul piano
personale, che esprimiamo in particolare al collega Norbiato, che
ha avuto estremo garbo e gentilezza nell'enunciare la sua
posizione, nel metterci a conoscenza di alcune valutazioni, e di
cui prendiamo conoscenza nel suo caso come nel caso degli altri
colleghi che sono stati indicati come potenzialmente ineleggibili,
e ne traiamo alcune valutazioni.
Abbiamo rilevato - per quanto riguarda il collega Norbiato non
posso certo permettermi, non è qui né luogo, né tempo per entrare
nel dettaglio - che l'istruttoria fatta dagli uffici del Consiglio
regionale porta senza incertezze né margini di opinabilità alla
conclusione che la causa di ineleggibilità di cui all'articolo 2,
comma 1, lett. r), non risulta essere stata rimossa nei termini
previsti, ma vi sono, accanto alla posizione del collega Norbiato,
altre posizioni che sono state rilevate in questa istruttoria,
posizioni per le quali con grande zelo sono state portate
all'attenzione degli eletti, di cui ci apprestiamo ad operare la
convalida, delle valutazioni giuridiche molto sofisticate che
porterebbero alla conclusione che le cause di ineleggibilità
evidenziate nei confronti dei colleghi Caveri e Lanièce Albert
sarebbero delle cause di cui non tenere conto. Su questo abbiamo
fatto quello che riteniamo essere il nostro dovere, prima ancora di
entrare in quest'aula, ma nel momento in particolare in cui ci
siamo lo dobbiamo esplicitare e il nostro gruppo intende farlo con
serenità e chiarezza; ci sono situazioni legate a nomine in enti,
in particolare l'Associazione "Forte di Bard" oltre alla Presidenza
del Consiglio di amministrazione dell'Università, mi riferisco
segnatamente alla prima per il collega Caveri, e la Presidenza
mantenuta fino a pochi giorni or sono da parte dell'eletto Lanièce
Albert della "Fondazione Istituto musicale", entrambe le nomine
avvenute per designazione della Regione. Su questo lasciamo che
cucinino i giuristi e gli avvocati, dove e quando lo riterranno, le
loro argomentazioni; a noi, dalla lettura degli atti organizzativi
di questi enti, delle deliberazioni di nomina, appare che il senso
preciso che ha dato questo Consiglio a una regola di
ineleggibilità, cioè che chi era emanazione della Regione in enti
di questa importanza (si è stabilita una soglia precisa, quella di
un bilancio con proventi superiori a 500mila euro), vertesse in
condizioni di ineleggibilità. Ci rammarichiamo di questo. Abbiamo
letto con attenzione i passaggi di questa vicenda, mi riferisco in
particolare al collega Caveri, al fatto che vi fosse una nomina
operata da parte dell'Amministrazione e un tentativo poi, con una
successiva legge, che qualcuno giudicherebbe interpretativa, di
precisare il senso e addirittura l'obbligatorietà di questa
funzione.
Il nostro è un disaccordo, su questo non abbiamo intenzione di
esplicitare oltre le argomentazioni legate al fatto che se una
interpretazione ci doveva essere, doveva essere fatta nello stesso
modo in cui si era operata la scelta dell'ineleggibilità, e cioè
con quella famosa legge statutaria che avete adottato nella
primavera del 2007, né ci soffermeremo sul fatto che questo
"taccone" sia stato messo tardi, quando già questa situazione di
ineleggibilità si era consumata. Anche qui, ce ne rammarichiamo,
siamo qui privi di livore, siamo ben contenti di condividere con
tutti coloro che sono stati eletti la funzione di cui il popolo
valdostano ci ha onorato, ma riteniamo che queste situazioni
pregiudichino la possibilità di una convalida positiva da parte di
quest'aula.
La stessa cosa la dobbiamo dire nei confronti del collega
Lanièce Albert: leggiamo dagli atti di una interpretazione curiosa,
per cui non sarebbe designato dalla Regione colui che è nominato
dalla Regione nel Consiglio di amministrazione, ma poi ascende alla
Presidenza nominato dal Consiglio di amministrazione. La nostra
valutazione è molto diversa da quella dell'autorevolissimo giurista
a cui la Presidenza del Consiglio ha fatto appello; riteniamo che
le leggi non siano fatte per "abbaiare alla luna", ma che abbiano
un senso e se intendono riferirsi a una categoria di persone non si
può poi "sfogliare il carciofo" fino al punto da fare in modo che
non riguardino più nessuno.
C'è un pericolo grave: che questa comunità, che ha espresso già
un voto in condizioni in cui ha avuto un rilievo molto forte il
peso del potere politico e l'analisi generale che è fatta anche in
questi documenti delle posizioni dei singoli candidati alla testa
di strutture economiche, società e quant'altro, abbia risentito di
una forte pressione, e che questa legge debba oggi trovare un suo
significato preciso, essere applicata senza tentennamenti. Ripeto,
l'articolo 4 del Regolamento è chiarissimo: il Consiglio deve
esaminare e, se rileva l'esistenza, deve annullare. È una delle
rarissime occasioni in cui il Regolamento, a quanto vedo, usa il
termine "dovere", ci impone un dovere giuridico, un dovere morale,
riteniamo che questo sia il nostro compito. E il nostro compito ci
porta, senza soddisfazione, né godimento, ma con obiettiva
necessità, a dover esprimere una contrarietà alla convalida di
questi tre colleghi, per i quali chiederemo alla cortesia della
Presidenza di disporre una votazione separata. Sappiamo tutti che
le maggioranze si assolvono sempre, è storia questa, e presumo che
questo sarà l'epilogo di questa vicenda, non siamo
naïfs
al
punto da non immaginarlo; riteniamo invece nostro dovere non
operare con logiche né di maggioranza, né di opposizione, ma con
logiche di doverosità di comportamento. Ribadiamo quindi con
rammarico e con la stima personale che portiamo ai singoli
colleghi, tutti, convalidandi o meno, di dover esprimere in
relazione a queste tre situazioni una valutazione negativa e quindi
un voto negativo.
Président
provisoire
- La parole au Conseiller
Caveri.
Caveri (UV)
- Seulement quelques secondes pour répondre à
l'exposé du maître Louvin, qui reprend la polémique qui a été faite
tout le long de la campagne électorale par son frère Paolo, qui,
entre autres, a présenté officiellement un recours auprès du
Conseil régional pour ce qui est de ma situation éventuelle
d'inéligibilité.
Il me parait que c'est une polémique plus politique que
juridique, parce que ça suffit de lire l'avis qui a été rendu
librement par le prof. Bin, qui exprime en toute clarté ce qui
s'est passé, dans le sens que le rôle du Président de la Région
soit dans l'Association "Fort de Bard", soit dans l'Université de
la Vallée d'Aoste, est un rôle étroitement lié au rôle même de
Président de la Région; donc une polémique, à mon avis, tout à fait
inutile et même instrumentale, si on pense qu'on a fait peser tout
ça pendant la campagne électorale, avec des information répétées
plusieurs fois sur cette éventuelle inéligibilité.
Je réaffirme donc, avec force, que soit le recours présenté par
M. Paolo Louvin, soit l'intervention de Robert Louvin ne sont pas
fondés et je répète, à l'attention des collègues qui devront
s'exprimer, qu'il n'y a aucun problème d'inéligibilité.
Président
provisoire
- Si personne ne demande la
parole on passe au vote...
La parole au Conseiller Donzel.
Donzel (PD)
- Je m'excuse... j'étais en train de
réfléchir.
Egregio signor Presidente, cari colleghi, volevo porre alla
vostra attenzione alcune considerazioni di tipo politico su questa
vicenda. Intanto vorrei riprendere le parole con cui si è espresso
molto bene il Presidente, ossia che dobbiamo prestare molta
attenzione a quanto sta avvenendo attorno a noi e a questa
elezione. Dobbiamo essere consapevoli che più di un valdostano su
quattro non ci ha votati, che questo Consiglio regionale non è
stato legittimato da più di un valdostano su quattro: sono le
regole della democrazia e noi le rispettiamo, ma vogliamo essere
attenti a questo fenomeno di "disamore per la politica". Non è una
questione locale, non è da imputarsi solo alla situazione
valdostana; è una situazione che sta colpendo tutte le democrazie
occidentali, è un problema che riguarda la partecipazione
democratica in tutti i Paesi, ma è vero che un'intera classe
dirigente nel nostro Paese Italia e in Val d'Aosta sta perdendo la
sua credibilità, e la perde nel momento in cui produce delle norme
che sono incomprensibili ai cittadini e che gli stessi politici non
sono in grado di applicare. Ecco perché non avendo, noi del "PD",
né le competenze, né le capacità di addentrarci in una speciosa
lettura giuridica della questione dell'ineleggibilità, ci limitiamo
a fare come quei semplici cittadini che, di fronte a una legge,
prendono atto di una serie di documentazioni, fra l'altro quelle
fornite dagli stessi uffici della Presidenza che suppongo abbiano
fatto un lavoro puntuale... questi stessi uffici, che hanno
affermato essere un Consigliere ineleggibile, non lo stiamo
affermando noi, lo affermano gli esperti dell'Amministrazione
regionale. Ed è con una certa difficoltà che parlo di questa cosa,
perché non posso nascondere un rapporto di conoscenza e di stima
nei confronti del collega Norbiato, ma qualcuno ci ha votati per
svolgere un ruolo di Consiglieri, per leggere degli atti, e su
questi atti c'è scritto che questo Consigliere è ineleggibile.
Quali sono i problemi che ci stiamo ponendo noi? Ci poniamo un
problema rispetto a una norma che vogliamo evidenziare come una
norma critica, una norma che presenta delle difficoltà di
interpretazione, che questo Consiglio non può far finta di non
vedere, perché sarà una norma sulla quale dovremo tornare per
correggerla. Non ci possiamo trovare il primo giorno a iniziare i
nostri lavori con un problema di questo tipo! È un problema di
grande delicatezza, perché qualora... non noi, ma qualche cittadino
dovesse procedere legalmente avverso questo fenomeno
dell'eleggibilità e si determinasse per via di un giudizio emesso
dai tribunali tale ineleggibilità, non possiamo non porci il
problema dell'esito complessivo del voto elettorale! Se qualcuno
corre, violando le regole, fa un grave danno alla democrazia: di
questo dobbiamo essere assolutamente consapevoli. Così come
dobbiamo essere consapevoli che, ottenuta la convalida, procederemo
a votare delle norme e delle leggi e... cosa accadrebbe a queste
norme e a queste leggi, nel caso in cui si scoprisse poi che tale
ineleggibilità è conclamata? Rischieremmo di aver delegittimato i
lavori del Consiglio regionale.
È con questo spirito, che non ha alcuna questione di tipo
personale - non citiamo neppure le persone in questione, verso le
quali non c'è alcun rancore, non c'è stata alcuna battaglia
politica durante la campagna elettorale per quanto riguarda il
nostro partito - che ci limitiamo a dire che esistono fondate
ragioni per ritenere tre Consiglieri ineleggibili. Questo è un
fatto grave, sul quale bisognerà operare sicuramente per modificare
la norma, perché come dimostrano le relazioni che sono state
portate a difesa di questi Consiglieri tutte denunciano la
difficoltà di lettura della norma; quindi la norma è di per sé
bocciata! In questo senso non convalideremo le posizioni di questi
Consiglieri regionali.
Président
provisoire
- La parole au Conseiller
Lattanzi.
Lattanzi (PdL)
- Un saluto a tutti i colleghi. Materia
complessa... abbiamo ascoltato con attenzione le riflessioni dei
colleghi che, da un lato, sostenevano l'inutilità di questa legge
che abbiamo approvato in Consiglio e la determinazione con la quale
hanno argomentato l'impossibilità di tre nostri colleghi a sedere
in questi banchi per la loro ineleggibilità.
Ci permettiamo, avendo partecipato alla costruzione di questa
legge, di avere qualche dubbio in più rispetto all'interpretazione
della norma che anche il "PD" ha contribuito a costruire per tre
terzi per percorso, sfilandosi poi con grande imbarazzo politico al
momento dell'applicazione del voto di questa legge. Ricordo le
schizofrenie con cui si approvava in commissione e si disapprovava
in Consiglio. Noi, invece, avevamo un pensiero molto chiaro su
quali erano le regole e i paletti da mettere per rendere eleggibile
o meno delle persone che partecipavano alla leale, trasparente e
democratica campagna elettorale. Devo dire ai colleghi che hanno
espresso contrarietà rispetto a queste ineleggibilità che non
avevamo il pensiero di limitare a uno studio di fisioterapia o al
suo responsabile piuttosto che a un Presidente che nelle proprie
funzioni presiedeva anche un altro istituto, piuttosto che chi
veniva eletto da un Consiglio di amministrazione e non direttamente
dalla Regione, ma avevamo altre idee su come la campagna elettorale
poteva essere "drogata" da chi, detenendo poteri di amministrazione
unica, direttamente nominati dalla Regione, poteva inficiare la
democrazia delle elezioni.
Non ci sentiamo quindi di esprimere un parere contrario
all'eleggibilità oggi dei colleghi che sono stati citati, anche
leggendo i pareri legali, che nel caso del collega Norbiato sono un
parere dell'Ufficio legislativo della Regione, ma pur sempre un
parere, e nel caso degli altri aprono una serie di riflessioni. Se
la norma è difficile ed è da correggere, come dice il collega
Donzel, avremo ampi spazi di miglioramento in questa legislatura e
vedremo le proposte e i confronti che su questa legge potremo
andare ad aprire, ma credo che in questa fase ci sia molta politica
e poca amministrazione, ci sia poca interpretazione amministrativa
e molta interpretazione politica. C'è stata molta demagogia in
questi giorni sui giornali, il clima che si è creato non è, a
nostro avviso, favorevole ad un inizio di legislatura, che deve
vedere impegnato questo Consiglio su temi importanti per questa
Regione. Poi è chiaro che nessuno si vuole sottrarre al senso di
responsabilità che investe ognuno di noi in qualità di
amministratori e di interpreti delle leggi che noi stessi
produciamo, ma proprio perché non riteniamo che qui ci sia la
scienza profusa della giurisprudenza e molti di noi, leggendo
questi documenti, credo abbiano avuto più di una perplessità,
perché c'era tutto e il contrario di tutto.
Non esprimeremo una contrarietà all'eleggibilità di queste
persone, ci asterremo su questi tre casi, lasceremo ai giuristi
andare a leggere la norma che abbiamo costruito. Per quanto ci
riguarda, il parere è prettamente amministrativo e politico, non ci
sentiamo di impedire a tre colleghi che sono stati eletti
correttamente, di partecipare a questa legislatura. Con questo voto
di astensione confermiamo la convalida di tutti gli altri colleghi,
dei quali abbiamo visto un lungo elenco di interpretazioni, anche
qui, giuridiche, che lasciamo agli esperti della tecnica giuridica
interpretare in base alla legge. Per quanto ci riguarda per i tre
colleghi non vediamo grandi impedimenti alla loro accettazione in
quest'aula.
Président
provisoire
- La parole au Conseiller
Rollandin.
Rollandin (UV)
- Je salue moi aussi les Parlementaires,
tous les collègues, en souhaitant une bonne journée. Je crois qu'on
a commencé avec un problème qui touche plus l'interprétation et la
politique plutôt que l'Administration.
J'ai écouté avec attention l'intervention du collègue Louvin,
qui a mis en évidence avant tout la difficulté d'interprétation de
la loi, ainsi qu'un premier examen de la situation de trois
collègues de l'"Union Valdôtaine" de la part des bureaux. A ce
propos je crois que la situation plus difficile est celle de M.
Norbiato et je crois qu'à ce sujet on a en même temps écouté ce qui
a été présenté comme mémoire, non pas en défense, mais quand même
en tant qu'éclaircissement du sens de la loi par rapport à l'objet
de l'inéligibilité dans ce sens lié à une activité qui n'a rien à
voir avec les "Desiderata" de qui a approuvé cette loi. J'apprécie
le fait que les collègues qui ont pris la parole ont dit clairement
qu'il faudra revoir cette loi. D'autres l'avaient déjà dit: la Cour
constitutionnelle a tranché sur certains points, sur un point en
particulier qui était dans l'intérêt dans le cas de Robert Louvin,
qui avait en principe soulevé le problème je ne veux pas dire
pro domo sua
, mais il était le plus intéressé à la chose, et
j'en prends acte.
Il est évident qu'en même temps, en tant que Conseillers, on est
surtout préoccupés de faire valoir le consensus populaire, ce qui
ne signifie pas bafouer ou ne pas appliquer la loi, mais compte
tenu que nous sommes au niveau d'interprétation d'une loi, on croit
opportun à ce point de faire la
convalida
pour tous les
élus, aussi pour les collègues qui ont dit quel est, à leur avis,
le sens de l'interprétation de la loi. Je n'entre pas dans le
mérite; si quelqu'un qui m'a précédé a dit qu'il n'avait pas la
volonté de faire le juriste, moins encore je veux le faire à mon
tour. Je souligne au contraire que l'Assemblée a été légitimée par
un vote, on prend acte du vote qui a été librement exprimé et on va
valider pour tous les Conseillers présents.
Président
provisoire
- Nous pouvons procéder au
vote. Vu qu'on a soulevé des situations particulières, je crois
qu'il s'avère nécessaire de mettre en votation, par scrutin public,
par levée de main, la validation pour les 32 pour lesquels n'ont
pas été soulevés de problèmes.
Conseillers présents et votants: 35
Pour: 35
Le Conseil approuve à l'unanimité.
Il Consiglio
delibera
di convalidare l'elezione di trentadue dei trentacinque
proclamati eletti, come da verbale dell'Ufficio elettorale
regionale costituito presso il Tribunale di Aosta, con esclusione
degli eletti Luciano Caveri, Albert Lanièce e Carlo
Norbiato.
