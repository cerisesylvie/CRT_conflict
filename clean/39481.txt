Classificazione
CONSIGLIO REGIONALE
Costituzione e funzionamento degli organi consiliari
Attività consiliare d'aula



Oggetto del Consiglio n. 2645 del 8 marzo 2017 - Resoconto
OGGETTO N. 2645/XIV - Ordine dei lavori. Comunicazione
dell'avvenuta notifica dei Decreti del Presidente del Consiglio dei
Ministri di sospensione dalla carica di quattro Consiglieri
regionali.
Rosset (Presidente)
- Buongiorno. In base all'articolo
11, comma 2, del Regolamento interno del Consiglio, chiedo al
Consigliere più giovane, che è il Consigliere Borrello, di
procedere all'appello.
Appello nominale
Presidente -
Sono presenti 17 Consiglieri. In caso di
mancanza del numero legale, il Presidente, in base all'articolo 40,
comma 3, del Regolamento interno del Consiglio e previa
consultazione con i Consiglieri presenti, stabilisce la data
dell'ulteriore convocazione, che in ogni caso dovrà essere fissata
entro i successivi cinque giorni.
Mi sembra corretto, considerato il numeroso pubblico, portare a
conoscenza che ieri ho appreso dagli organi di stampa che i decreti
del Presidente del Consiglio dei Ministri di sospensione dei
quattro Consiglieri regionali, condannati in via non definitiva
dalla Corte di Appello di Torino, sono stati firmati dal Presidente
Gentiloni e trasmessi al Presidente della Regione in qualità di
Prefetto. Con nota in data di ieri ho subito chiesto al Presidente
della Regione di trasmettermi immediatamente i decreti. La notifica
dei decreti al Presidente del Consiglio regionale è avvenuta nella
giornata di oggi.
Vi ricordo che l'articolo 27 della legge regionale 21 agosto
1995, n. 33, dispone che nella prima adunanza successiva alla
notificazione del provvedimento di sospensione il Consiglio proceda
alla temporanea sostituzione del Consigliere sospeso ai sensi della
vigente normativa. Inoltre, a partire dalla data di notificazione
del provvedimento di sospensione al Consiglio regionale, il
Consigliere sospeso non è più legittimato a partecipare
all'attività consiliare.
Nella giornata di oggi è già convocata un'adunanza consiliare e
il primo adempimento che il Consiglio regionale è obbligato a
compiere è la ricostituzione del
plenum
dell'Assemblea,
prima di qualunque altro atto. Non potendo procedere già oggi alla
sostituzione, la seduta odierna deve essere rinviata e deve essere
convocata un'adunanza consiliare in un'altra data, ovviamente entro
il termine di 15 giorni dal deposito della mozione di sfiducia
costruttiva, in modo da poter convocare i Consiglieri chiamati a
sostituire i quattro Consiglieri sospesi ai fini della convalida
della loro elezione e, successivamente, procedere alla trattazione
della mozione di sfiducia costruttiva.
Detto questo, non essendoci il numero legale, la seduta è tolta.
Il Consiglio è convocato per venerdì pomeriggio alle ore 14:30.
---
La sessione straordinaria termina alle ore 9:37.
