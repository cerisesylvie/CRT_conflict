Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3085 del 5 febbraio 1992 - Resoconto
OGGETTO N. 3085/IX Concessione di un contributo di lire
32.000.000 a favore dell'Associazione di amicizia, solidarietà e
scambi culturali tra Italia e Nicaragua, per la realizzazione della
"Casa della Donna 8 marzo" nella città di Managua - Approvazione,
impegno e liquidazione di spesa.
Presidente Do lettura della proposta di deliberazione iscritta
al punto 26 dell'ordine del giorno.
Deliberazione Il Consiglio
Vista la legge n. 49 del 26 febbraio 1987, "Nuova disciplina
della cooperazione dell'Italia con i Paesi in via di sviluppo";
Viste le "Linee di indirizzo per lo svolgimento di attività di
cooperazione allo sviluppo da parte delle Regioni, delle Province
Autonome e degli Enti locali" approvate con delibera n. 12 dal
Comitato Interministeriale per la Cooperazione allo Sviluppo in
data 17.03.1989;
Visti gli articoli 2 e 6 della legge regionale 9 luglio 1990 n.
44, "Interventi regionali di cooperazione e solidarietà con i Paesi
in via di sviluppo", che prevedono il sostegno alla realizzazione
di progetti e interventi ad opera di Organizzazioni non governative
e di Associazioni di volontariato;
Vista la richiesta avanzata dall'Associazione di Amicizia,
Solidarietà e Scambi culturali tra Italia e Nicaragua (sezione
della Valle d'Aosta), diretta ad ottenere un contributo finanziario
da parte dell'Amministrazione regionale, a parziale sostegno di un
progetto di sviluppo nel Nicaragua;
Evidenziato che il progetto di realizzazione della "Casa della
donna 8 marzo" nella città di Managua, il cui costo ammonta a Lire
44.000.000=, consiste nella ristrutturazione dell'edificio,
nell'acquisto dei mobili e arredi e di materiali e strumenti
sanitari, nell'organizzazione di specifici corsi di formazione e
nell'acquisto di materiale per l'informazione popolare, progetto
nel suo insieme finalizzato a contribuire allo sviluppo di una
nuova coscienza riguardo alla salute della donna, come presupposto
per la sua integrazione nella vita economica, politica e sociale
del Paese e come ulteriore presupposto della sua emancipazione;
Visto l'unanime parere favorevole nei confronti dell'iniziativa,
espresso dal Comitato regionale di coordinamento per gli interventi
di coo-perazione, di solidarietà e di educazione allo sviluppo (di
cui all'articolo 11 della L.R. 44/90) nel corso della seduta
dell'11 gennaio 1991;
Ritenuto di aderire alla richiesta avanzata mediante la
concessione di un contributo di Lire 32.000.000=, pari a circa il
70 percento del costo totale dell'intervento, adeguandosi ai
criteri stabiliti dalla Direzione Generale per la Cooperazione allo
Sviluppo, presso il Ministero degli Affari Esteri;
Tenuto conto che l'iniziativa dell'Amministrazione regionale di
supportare l'attività delle O.N.G. e delle Associazioni di
volontariato ha ottenuto l'approvazione da parte della direzione
Generale per la Cooperazione allo Sviluppo, presso il Ministero
degli Affari Esteri, con nota n° 209/CRO 1953, in data 15 marzo
1991;
delibera
1) di approvare la concessione di un contributo di Lire
32.000.000= a favore dell'Associazione di amicizia, Solidarietà e
Scambi culturali tra Italia e Nicaragua (sezione della Valle
d'Aosta), a parziale copertura delle spese necessarie per la
realizzazione della "Casa della donna 8 marzo", nella città di
Managua in Nicaragua;
2) di approvare la spesa di Lire 32.000.000= (trentaduemilioni)
da imputare al residuo passivo 22560 del bilancio di previsione
della Regione per l'anno 1992 (Fondo di Lire 1.270.000.000=
impegnato con deliberazione della Giunta regionale n. 12463 del 23
dicembre 1991), il quale presenta la necessaria disponibilità;
3) di stabilire che la liquidazione del contributo avverrà ai
sensi dell'articolo 58 della L.R. 89/90, previa relazione sullo
stato di avanzamento o avvenuta realizzazione dell'intervento e
successiva rendicontazione delle spese sostenute.
Presidente
Se nessuno chiede la parola, pongo in
votazione la proposta di deliberazione testé letta.
Esito della votazione:
Presenti, votanti e favorevoli: 30
Il Consiglio approva all'unanimità.
