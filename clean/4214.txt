Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 556 del 11 novembre 1981 - Resoconto
OGGETTO N. 556/81 - SOSTITUZIONE DEL CONSIGLIERE REGIONALE
DIMISSIONARIO VIBERTI ILIO MEDIANTE ATTRIBUZIONE DEL SEGGIO VACANTE
AL SIG. CARLASSARE ANNUNZIATO E CONVALIDA DELLA ELEZIONE DEL
CONSIGLIERE NEO-ELETTO.
Presidente
- Poiché il Consiglio ha preso atto delle
dimissioni del Consigliere Viberti, si tratta di procedere alla sua
sostituzione.
Dal verbale dell'ufficio Centrale Circoscrizionale presso il
Tribunale di Aosta, chiuso in data 1 luglio 1978, riguardante
l'elezione del Consiglio regionale avvenuto il 25-26 giugno,
risulta che nella lista n. 9, avente il contrassegno Democrazia
Proletaria, il primo dei candidati non eletti risulta essere il
Sig. Carlassare Annunziato, con una cifra individuale di 149 voti.
Pertanto il seggio rimasto vacante va attribuito al Sig. Carlassare
Annunziato, sempre che non vi siano nei suoi confronti motivi o
condizioni di ineleggibilità o incompatibilità previsti dalla
legge.
Se non vi sono Consiglieri, a cui darei la parola, che hanno
questa sede motivi di incompatibilità da manifestare, la Presidenza
comunica che avverso alla convalida della elezione del Consigliere
Carlassare Annunziato non è pervenuto a questa Presidenza né
ricorso, né opposizione alcuna; pertanto il Consiglio, se non vi
sono obiezioni o richieste specifiche di incompatibilità, può
passare alla convalida a Consigliere del Sig. Carlassare Annunziato
che è il primo escluso nella lista di cui è stato dichiarato
dimissionario il Consigliere Viberti.
Chiedo al Consiglio se vi sono obiezioni e se qualcuno intende
prendere la parola.
Presidente
- Il Consiglio è chiamato alla convalida del
Consigliere Carlassare Annunziato quale subentrante al posto del
Consigliere Viberti, per alzata di mano.
Esito della votazione:
Presenti, votanti e favorevoli: 30
Maggioranza richiesta: 16
Il Consiglio prende atto all'unanimità.
