Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 273 del 30 ottobre 1972 - Resoconto
OGGETTO N. 273/72 - Costruzione di un marciapiede lungo la
Statale 26 nel Capoluogo di Donnaz. (Interpellanza)
Dujany (D.P.)
- Nell'ottobre del 1972, venivano inviati
al Compartimento Anas, gli elaborati dell'opera di costruzione di
un marciapiede lungo la statale 26 del capoluogo di Donnaz, con
preghiera di sollecita realizzazione.
A seguito di successivi contatti intercorsi a livello di
direzione generale dell'Anas a Roma, veniva accolta in linea di
massima la richiesta di questa amministrazione.
L'Anas richiedeva però una partecipazione finanziaria
all'Amministrazione regionale sulle spese.
Questa amministrazione nell'aprile del 1972 comunicava la sua
adesione, prospettando la possibilità di assumere a suo carico il
50% delle spese, trattandosi di un'opera di non stretta competenza
dell'Anas, ma di interesse comunale e di interesse, direi, della
circolazione, della strada di proprietà dell'Anas.
Il costo complessivo dell'opera è prevista nell'ordine di 100
milioni.
La Regione dovrebbe impegnarsi per la sottoscrizione degli altri
50 milioni.
Risulta però che il progetto che è stato approvato dalla
direzione generale è stato oggetto successivamente di alcune
modiche, modifiche soprattutto interessanti i prezzi.
E di questa incombenza di revisione dei prezzi si sta
interessando in questo momento il progettista.
Quindi, penso, superato questi piccoli problemi di carattere
amministrativo, che il progetto possa essere celermente approvato
definitivamente dall'Anas, e finanziato per la parte di sua
spettanza e nel programma dei lavori futuri, riteniamo che la
Regione possa già prevedere la sua parte di finanziamento.
Tonino (P.C.I.)
- Io sono parzialmente soddisfatto di
questa risposta, Presidente, anche se ovviamente non poteva dire di
più.
Qui, il Comune di Donnaz, non è da oggi ce fa questa richiesta
qui, ma è ben da cinque anni, che chiede, e continua ogni anno a
mettere sul piano dei lavori la costruzione del marciapiede, e
questo marciapiede non si costruisce.
Ora la modificazione del progetto che venuta ad essere
richiesta, non so quanto comporterà ancora il tempo per la
realizzazione di questa opera.
Quello che raccomando solo al Presidente della Giunta, in
mancanza dell'Assessore ai Lavori pubblici di sollecitare queste
cose, perché mi pare che quelle opere che deve fare l'Anas in Valle
d'Aosta, sia sempre la stessa cosa. Ci vogliono sempre cinque o sei
anni prima che siano realizzati. È una cosa incredibile.
Faccio sapere che in quel tratto di strada, dopo la
sopraelevazione del passaggio a livello, c'è un grande pericolo,
perché chi viene dalla sopraelevata, si trova ad una strettoia,
perché c'è una casa da demolire che deve essere demolita, mi pare
che sia nel progetto.
Quindi c'è un pericolo continuo su quella strada e quindi non è
che possiamo aspettare tanto tempo, quindi io prego il Signor
Presidente di voler sollecitare la realizzazione di
quell'opera.
Montesano (P.S.D.I.)
- Si passa all'oggetto n. 14.
