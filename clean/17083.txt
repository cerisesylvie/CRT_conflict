Classificazione
ASSISTENZA SOCIALE
Assistenza socio-sanitaria


Resoconto integrale del dibattito dell'aula
Oggetto del Consiglio n. 436 del 24 febbraio 1999 - Resoconto
SÉANCE DU 24 FÉVRIER 1999 (MATIN)
OGGETTO N. 436/XI Regolarizzazione dei rapporti con gli istituti
privati per la gestione dei servizi socio-assistenziali per
anziani. (Interrogazione)
Interrogazione Preso atto della delibera di Giunta n. 264 del 1
febbraio 1999;
Considerando positivo il fatto che si sia addivenuti ad una
procedura chiara per regolare i rapporti con le istituzioni private
che gestiscono servizi socio - assistenziali per soggetti
anziani.
I sottoscritti Consiglieri regionali
Interrogano
l'assessore competente per conoscere
1) quali sono gli istituti privati interessati da tale
convenzione -tipo;
2) a quanto ammontano la quota capitaria e la quota alberghiera
giornaliera;
3) se tale tipologia di convenzione potrà essere adottata anche
nei confronti delle microcomunità.
F.to: Squarzino Secondina - Curtaz - Beneforti
Président La parole à l'Assesseur à la santé, au bien-être et
aux politiques sociales, Vicquéry.
Vicquéry (UV) Sinteticamente mi si chiede quali sono gli
istituti privati interessati da tale tipo di convenzione, qui la
risposta è una: l'Opera pia delle missioni Refuge Père Laurent
perché è l'unico istituto privato attualmente convenzionato. Non è
escluso in prospettiva che questo numero possa essere
allargato.
Voglio chiarire che l'Istituto Bonifacio Festaz è un IPAB,
istituto di carattere pubblicistico, per cui non rientra in questa
tipologia.
Mi si chiede a quanto ammontano la quota capitaria e la quota
alberghiera giornaliera; verrà stabilita di volta in volta a
seconda di una serie di parametri oggettivi e di standard
qualitativi strutturali perché come è ben noto non sussistono dei
parametri precisi per le strutture private a differenza di quanto
avviene per le strutture pubbliche, dove a livello regionale per
quanto riguarda le microcomunità abbiamo definito dei parametri, ad
esempio nel settore del rapporto personale ed utenti i parametri di
assistenza infermieristica e quant'altro.
Nel settore privato non esiste ancora, si rientra nel contratto
di lavoro; questo per ora a livello nazionale non è ancora stato
definito e puntiamo tendenzialmente con questo schema tipo di
convenzione ad arrivare a questo tant'è che prevediamo dei passaggi
intermedi dove poco a poco si arrivi ad un rapporto ottimale, vado
a memoria, da 1 a 10 per il personale ausiliario, ad un rapporto
più alto per quanto riguarda personale infermieristico o altro.
L'adeguamento delle tariffe sia per quanto riguarda la quota
alberghiera che per quanto riguarda la quota sanitaria seguirà il
raggiungimento di questi obiettivi.
La terza domanda, se tale tipologia di convenzione potrà essere
adottata anche nei confronti della microcomunità, la risposta è in
parte sì e in parte no. In parte no, perché le microcomunità sono
gestite dagli enti locali; in parte sì, perché come sanno gli
interpellanti si sta lavorando per definire anche per le
microcomunità pubbliche una quota capitaria che costituisca lo
zoccolo duro sul quale gli enti locali possano basare le loro
politiche territoriali di programmazione per gli anziani al di là
del quale, se verranno effettuate delle scelte di tipo diverso da
parte degli enti locali per fornire dei servizi migliori o
alternativi a quelli che vengono proposti dall'Assessorato,
evidentemente interverranno sui bilanci comunali.
La quota capitaria sta per essere definita e in tempi
ragionevolmente brevi, alcuni mesi, avremo la possibilità di
confrontarci con la Celva e con gli enti locali. Comunque non è
"tout court" applicabile alle microcomunità.
Président La parole à la Conseillère Squarzino Secondina.
Squarzino (PVA-cU) Avevamo sottolineato già nell'interrogazione
come sia positivo il fatto che si inizi a distinguere nella
convenzione la quota capitaria dalla quota alberghiera perché
questo, come dice l'Assessore, consente di giungere ad una maggiore
chiarificazione. Anche perché in questo modo, se viene adottato -
come sembra - questo schema-tipo, in queste situazioni e quindi
anche in prospettiva la partecipazione dell'utente è riservata solo
alla quota alberghiera.
Se questo è vero, e mi sembra molto interessante questa
prospettiva, andando a vedere già la prima bozza di convenzione con
la Casa di riposo di via Festaz, che riprende la bozza tipo - anche
se diceva l'Assessore che alcune condizioni qui presenti potranno
essere modificate in altre strutture che non sono IPAB -, direi che
è uno schema molto più a favore dell'utente e faccio un esempio
concreto. Se l'UVG manda la sottoscritta non
autosufficiente…
(interruzione dell'Assessore Vicquéry, fuori microfono)
… fra qualche anno lo sarò anch'io,
come tutti noi se vivremo a lungo, quindi la prospettiva è quella,
io me la immagino, non rifuggo dalla realtà futura quindi, se la
sottoscritta fosse non autosufficiente e l'UVG vedesse che c'è un
posto libero al via Festaz, in base a questa distinzione fra quota
capitaria e quota alberghiera che condivido, alla sottoscritta
viene richiesto di contribuire per la quota alberghiera che è di
75.000 lire al giorno, quindi in un mese dovrei pagare 2,5 milioni
circa.
Se invece l'UVG mi mandasse in una microcomunità, in base al
fatto che adesso gli ospiti che hanno un reddito superiore ai 5
milioni - e probabilmente per l'attività che faccio adesso avrò un
reddito così alto - sono obbligata a pagare un contributo di minimo
3,5 milioni. Voi capite che se noi non applichiamo gli stessi
criteri all'ente privato e alle microcomunità, si rischia che,
stante così le cose, la stessa persona, con lo stesso reddito, se
va in una microcomunità paga almeno 3,5 milioni al mese, se va
invece nella residenza di via Festaz paga 2,5 milioni. In base alla
distinzione qui introdotta fra la quota capitaria e la quota
alberghiera, vanno addebitate agli ospiti le spese di tipo
alberghiero, mentre la quota capitaria riguarda le spese più di
tipo socioassistenziale infermieristico per cui quelle fanno parte
del servizio dell'USL e del servizio sanitario che deve essere
fornito agli utenti.
Ribadisco che siamo d'accordo su questo tipo di distinzione e
che sarebbe importante incominciare ad applicare questo medesimo
meccanismo anche nelle microcomunità perché per l'utente sarebbe
più favorevole e perché in questo modo sarebbe più chiara la
spesa.
Di quanto ha detto l'Assessore mi preoccupa un particolare e
cioè che la quota capitaria, che la Regione poi riconoscerà ai vari
enti privati, sarà definita in base a criteri oggettivi che però
dalla convenzione-tipo non risultano, perché i criteri ai quali lei
ha fatto riferimento, quelli del rapporto personale e utenti, sono
già presenti nell'attuale convenzione.
Credo che sulla definizione di quote capitarie differenziate per
i diversi tipi di servizio forniti da questi istituti privati
bisognerà fare ancora una riflessione per riuscire ad individuare
dei criteri molto chiari, altrimenti si rischia di fare delle
grosse ingiustizie o si rischia di usare un criterio discrezionale
che non è rispettoso del servizio che si intende dare.
Président La parole à l'Assesseur à la santé, au bien-être et
aux politiques sociales, Vicquéry pour un complément
d'information.
Vicquéry (UV) Per chiarire che non è corretta l'interpretazione
della Consigliera…
Président … ça ce n'est pas un
éclaircissement.
