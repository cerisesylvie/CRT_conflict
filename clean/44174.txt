Classificazione
AMBIENTE
Stoccaggio e smaltimento rifiuti



Oggetto del Consiglio n. 1236 del 9 febbraio 2022 - Resoconto
OGGETTO N. 1236/XVI - Interrogazione: "Notizie in merito
all'avvio di interlocuzioni tra l'Amministrazione regionale e i
gestori delle discariche di Chalamy e di Pompiod".
Bertin (Presidente) -
Punto n. 11 all'ordine del giorno.
Dopo questo punto sospendiamo brevemente per arieggiare i locali.
Risponde il presidente della Regione Lavevaz.
Lavevaz (UV) -
Punto n. 11 all'ordine del giorno. Dopo
questo punto sospendiamo brevemente per arieggiare i locali.
Risponde il presidente della Regione Lavevaz.
Lavevaz (UV) -
Questa interrogazione ha quasi un filo con
la precedente, parliamo ancora di discariche di Chalamy e di
Pompiod e nello specifico si chiede: "se corrisponde al vero che
sono in corso di espletamento delle interlocuzioni tra i gestori
della discarica di Chalamy e l'Amministrazione regionale sul futuro
della stessa; in caso positivo, quale sia lo stato dell'arte delle
interlocuzioni; quali le prospettive in merito alla gestione del
sito"; infine "se allo stesso modo siano state avviate
interlocuzioni nel medesimo tenore anche con i gestori della
discarica di Pompiod".
Per rispondere a quest'interrogazione, bisognerebbe partire con
tutti gli sviluppi delle vicende giudiziarie che hanno coinvolto le
due discariche, ne ho qua un elenco che non sto a leggervi perché
lo conoscete bene, nel caso vi servisse un promemoria di tutto
l'iter ve lo posso dare perché può essere utile. In qualche modo
queste sentenze hanno definito un perimetro entro il quale l'azione
dell'Amministrazione regionale può muoversi, un limite che è
risultato essere, dalla lettura delle sentenze, seppur un solco
abbastanza chiaro che ha dato anche delle definizioni importanti
anche poi sull'analisi che abbiamo in atto del piano rifiuti...
questa possibilità di movimento è chiaramente abbastanza limitata
da questo punto di vista.
Ad oggi gli uffici devono necessariamente in tempi brevi
riattivare le istanze che sono pendenti, in particolare l'istanza
di modifica delle autorizzazioni di Chalamy relativamente alla
modifica del progetto di allestimento, il procedimento di riesame
dell'autorizzazione della discarica di Pompiod, che era stato
sospeso a seguito del sequestro che c'è stato a seguito di una
disposizione della Magistratura e allo stesso modo l'istanza di
rinnovo dell'autorizzazione della discarica di Pompiod. Questo è lo
stato di fatto a seguito delle diverse sentenze che si sono
susseguite; ripeto, sono elencate in una pagina.
Come richiamato dall'interrogazione, sono attualmente in atto
una serie direi fitta di interlocuzioni con gli attori sia di
Chalamy che di Pompiod; con Chalamy siamo in una fase più avanzata
di interlocuzioni per il semplice fatto che Pompiod fino a un mese
fa era bloccata e sequestrata e non potevano esserci dei passaggi
di nessun tipo essendoci delle procedure giudiziarie in corso. Su
Chalamy abbiamo iniziato un'interlocuzione con la proprietà, con i
gestori e con il Comune ormai diversi mesi fa, interlocuzione volta
in buona sostanza a valutare con gli interessati gli orientamenti e
soprattutto di disponibilità, perché, fermo restando il fatto che
le possibilità che sono date ai gestori e alle proprietà sono
chiare in qualche modo dal punto di vista giuridico, c'è però una
volontà da parte dei gestori delle proprietà di venire incontro
alle necessità e alle problematiche che sono emerse e che sono sul
tavolo ormai da diverso tempo, quindi si sta cercando con loro una
ricerca di soluzioni alternative rispetto allo stato di fatto
determinato da questa sentenza.
Su quale possa essere l'iter di sviluppo futuro ci si sta
lavorando contemperando tutte le possibilità e tenendo conto
ovviamente di tutti gli interessi che sono sul tavolo. Io credo sia
un confronto che è proficuo e sta andando nella giusta direzione,
non posso entrare nei dettagli in questo momento perché è una
trattativa che è in questo momento aperta e devo dire che con una
buona soddisfazione un percorso del tutto analogo si sta
sviluppando per quanto riguarda la discarica di Pompiod. È un
discorso che è partito dopo, come dicevo, per questioni legate agli
aspetti giudiziari che erano aperti fino a un mese fa o poco più,
però sostanzialmente anche lì la direzione sembra essere questa.
C'è una volontà da parte dei portatori di interessi, il Comune ma
soprattutto l'ente gestore della discarica a fare delle valutazioni
diverse sull'opportunità di proseguimento dell'attività all'interno
del sito. Questo fa ben sperare per una soluzione che vada credo
nell'interesse di tutti per i prossimi anni.
Presidente -
Per la replica, ha chiesto la parola il
consigliere Aggravi.
Aggravi (LEGA VDA) -
Vede, Presidente, l'approccio del
mio gruppo è sempre stato questo, ovvero un approccio molto pratico
e pragmatico. Questi siti sono stati autorizzati, non entriamo
nella storia, hanno avuto e stanno avendo delle vicissitudini che
ormai penso facciano parte, come giustamente ha detto lei, del
patrimonio informativo di tutti con le varie sentenze. Il problema
è cercare di risolvere due sostanziali problemi: da un lato, uno
che tocca anche la natura umana delle persone e genera giustamente
la paura di quello che non si conosce ed effettivamente sono
contento della risposta affermativa, ovvero che ci siano delle
trattative in corso perché un approccio pratico dovrebbe essere
quello di cercare di contemperare due interessi: uno giusto e
sacrosanto dei cittadini di sapere che nei siti vicini dove vivono
o dove hanno delle attività ci siano delle situazioni gestite in
sicurezza e che soprattutto non mettono a rischio la salute degli
stessi cittadini, ma anche dall'altro che chi fa libera impresa
possa ovviamente proseguire la propria attività, che, tra l'altro,
l'Amministrazione gli ha autorizzato a fare. Questo lo dico in
senso lato, al di là del discorso delle discariche, perché stiamo
anche un po' perdendo il senno di cosa vuol dire fare libera
impresa in quest'ultimo periodo di Covid.
Dall'altro lato la necessità qual è? Quella di trovare
sostanzialmente degli accordi con queste realtà, lei parlava anche
delle istanze di rinnovo di autorizzazione, che mettano insieme
queste due cose e non generino poi un rischio che, alla fine, paga
tutta la comunità, non soltanto gli amministratori. È bene però
anche considerare un altro aspetto: non voglio assolutamente
mettermi in mezzo alla contesa che c'è tra lei e la collega
Minelli, però effettivamente la prima parte della sua risposta è
molto interessante. Giustamente lei ha fatto riferimento alle
valutazioni che si stanno facendo sulle sentenze. La sentenza 76
definiva un principio fondamentale, ovvero che erano gli strumenti
di pianificazione, quindi il piano dei rifiuti, quelli su cui
operare per andare a definire - io semplifico da uomo della strada
- limiti e modalità di pianificazione del territorio e di
realizzazione di questi impianti. Quello che sta emergendo,
l'interessante lavoro che si sta facendo in III Commissione, è che
quella parte non sia stata gestita in maniera adeguata e corretta.
Io mi auguro che l'attività della Commissione e poi di Consiglio
possa approfondire e possa far tesoro di quella sentenza che,
secondo me, è fondamentale, non soltanto per questi due siti ma
anche in prospettiva, perché sappiamo benissimo che, laddove non si
definisce nulla, si aprono delle possibilità. Come bisogna trovare
una giusta quadra per evitare che si definiscano poi troppi limiti
che rischiano di farci del male su delle attività che invece sono
strategiche per la Valle d'Aosta. Secondo me, quella parte
necessita di una maggiore attenzione e credo che il lavoro in
Commissione debba andare molto in quel senso e lavorare molto su
quella parte, che, se devo fare una valutazione complessiva di
tutto il piano dei rifiuti, è quella più deficitaria, ma non devo
dirlo io, lo dice gente che ne sa sicuramente più del
sottoscritto.
Io mi auguro che insieme alle trattative, che sono cosa giusta
di chi ha in mano anche il patrimonio informativo necessario - e
parlo anche delle strutture dell'Avvocatura, del Legislativo, chi
sa anche come evitare un danno non solo per l'Amministrazione ma
per tutta la comunità -, si possa andare invece a lavorare su
quelle parti che ieri non ci hanno consentito di gestire al meglio
queste situazioni e che hanno generato non soltanto la paura dei
cittadini ma notevoli problemi che rischiano poi di creare
problematiche. Dall'altro lato richiamo ancora un'attenzione in
più: che della premessa che lei ha fatto si possa fare tesoro - e
glielo ho già detto una volta ma voglio ripeterlo -, anche per le
valutazioni che le strutture deputate alla vigilanza e redazione
della normativa possono fare, perché forse bisognerà mettere
insieme tutte le proposte fatte per riuscire a trovare una
soluzione sia alle proposte di legge presentate che quelle
dormienti. Io spero che questo percorso ci possa consentire di
risolvere i problemi del passato.
Presidente -
Sospendiamo brevemente. Riprendiamo i lavori
alle ore 10:40.
La seduta è sospesa dalle ore 10:31 alle ore 10:44.
