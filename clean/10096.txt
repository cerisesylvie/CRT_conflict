Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1089 del 12 marzo 1990 - Resoconto
OGGETTO N. 1089/IX - ISTITUZIONE DI CONTRIBUTI DI STUDIO PER
CORSI ESTIVI DI PERFEZIONAMENTO LINGUISTICO RISERVATI AD INSEGNANTI
Dl INGLESE E TEDESCO - APPROVAZIONE ED IMPEGNO DI SPESA.
PRESIDENTE:
Do lettura della proposta di deliberazione in
oggetto, iscritta al punto 18 dell'ordine del giorno.
IL CONSIGLIO
DELIBERA
1) di approvare le norme sottoriportate per l'attribuzione di
contributi di studio per la frequenza, durante il periodo estivo,
di corsi di perfezionamento linguistico in Gran Bretagna ed in
Germania, riservati ad insegnanti di inglese e di tedesco;
2) di approvare ed impegnare, per l’estate 1990,
la spesa complessiva di Lire 22.400.000
(ventiduemilioniquattrocentomila) con imputazione della stessa al
capitolo 44760 del bilancio di previsione della Regione per l'anno
1990 ("Contributi e sussidi per l'aggiornamento culturale e
professionale del personale direttivo e docente"), che presenta la
necessaria disponibilità;
3) di stabilire che alla liquidazione della spesa si provveda, a
corsi ultimati, con deliberazioni della Giunta regionale, su
presentazione, non oltre il 28.9.1990, di relazioni sull'attività
svolta e dei certificati attestanti la regolare frequenza.
L'Assessorato della pubblica istruzione, nel quadro delle
iniziative volte a favorire l'aggiornamento professionale del
personale docente, assegnerà n. 10 contributi di studio di Lire
2.000.000 cadauno e n. 2 contributi di studio di Lire 1.200.000
cadauno, riservati rispettivamente ad insegnanti di lingua inglese
ed a insegnanti di lingua tedesca in servizio nelle scuole
secondarie della Regione, per la frequenza nel periodo
luglio-agosto 1990 (con assoluta esclusione del mese di settembre)
di corsi di perfezionamento in Gran Bretagna e in Germania.
La durata minima dei corsi non potrà essere inferiore a due
settimane.
All'assegnazione di detti contributi possono concorrere mediante
la presentazione - entro l'11.5.1990 - di una domanda su carta
libera, corredata del certificato di residenza e, limitatamente al
personale non di ruolo, dei certificati di servizio relativi
all'anno in corso, gli insegnanti che:
a) siano residenti ed effettivamente domiciliati in Valle
d'Aosta;
b) siano in servizio, nel corrente anno scolastico, nelle scuole
secondarie di 2° grado della Regione;
c) non abbiano rinunciato in passato per due volte ad analoghe
sovvenzioni;
d) non abbiano presentato, per il prossimo anno scolastico,
domanda di trasferimento in scuole situate fuori della Valle
d'Aosta.
Possono inoltre presentare domanda gli insegnanti dei corsi
sperimentali di lingue estere (inglese e tedesco) in servizio nelle
scuole medie della Regione.
I beneficiari dei contributi in oggetto sono designati da una
commissione nominata dall'Assessore alla pubblica istruzione, che
la presiede, e composta da un Preside o Direttore di scuola
secondaria di 2° grado, un insegnante di ruolo di lingua inglese,
un insegnante di ruolo di lingua tedesca e un dipendente
dell'Assessorato regionale alla pubblica istruzione, appartenente
alla 3a fascia funzionale.
Alla formazione della graduatoria si procede avuti presenti i
seguenti criteri:
a) docenti che non abbiano mai fruito di contributi concessi
dall'Amministrazione regionale per soggiorni in Gran Bretagna o in
Germania:
.. di ruolo, secondo l'anzianità di servizio nelle scuole della
Regione;
.. non di ruolo (supplenti annuali e supplenti saltuari,
compresi quel li assegnati ai corsi curricolari nelle scuole
medie), in base al servizio prestato in Valle d'Aosta in qualità di
supplente di lingua inglese o tedesca.
Detto servizio non dovrà essere comunque inferiore a 180
giorni;
b) docenti aventi beneficiato in precedenza di analoghi
contributi:
.. posizione giuridica (di ruolo, non di ruolo), anno di
assegnazione del contributo e numero dei contributi già
ottenuti;
c) insegnanti in servizio nelle scuole medie della Regione,
assegnati ai corsi facoltativi di lingua estera.
Per rinuncia degli aventi titolo, possono subentrare, seguendo
l'ordine della graduatoria e fino alla concorrenza dei previsti
contributi, gli insegnanti primi esclusi.
I casi non previsti dal presente regolamento sono esaminati e
risolti dalla commissione, a suo insindacabile giudizio.
L'insegnante assegnatario del contributo dovrà prendere accordi
personalmente e direttamente con l'Istituto scelto per il corso e
sarà tenuto, in seguito, a comunicare tempestivamente
all'Assessorato alla pubblica istruzione la località, il periodo e
la durata delle lezioni. A corso ultimato, e comunque non oltre il
28.9.1990, dovrà, inoltre, presentare una relazione sull'attività
svolta, redatta in italiano, e il certificato attestante la
regolare frequenza.
PRESIDENTE:
Ha chiesto la parola
l’Assessore alla Pubblica Istruzione, Viérin; ne ha
facoltà.
VIERIN (UV):
Nous vous demandons de bien vouloir approuver
les modalités concernant l'attribution de ces subventions. Ce sont
des bourses d'études, réservées aux enseignants de langue anglaise
et de langue allemande, ayantes la finalité de leur permettre de
participer à des stages ou à des activités de perfectionnement en
Angleterre ou en Allemagne. Les modalités d'affectation de ces
subventions tiennent compte des remarques qui ont été formulées
l'année précédente par la Commission compétente.
PRESIDENTE:
Se nessuno chiede la parola, pongo in
votazione la proposta di deliberazione in oggetto.
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
