Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 4211 del 16 febbraio 1993 - Resoconto
OGGETTO N. 4211/IX Disegno di legge: "Riforma dell'Istituto
autonomo case popolari della Valle d'Aosta in Ente regionale per
l'edilizia residenziale".
Bich (Presidente)
Il Consigliere Beneforti ha
chiesto la parola per mozione d'ordine; ne ha facoltà.
Beneforti (DC)
Scusate se insistiamo, ma noi
chiederemmo il rinvio della discussione di questo disegno di legge,
perché in Parlamento è in corso di discussione un progetto di legge
quadro di riforma dei vari IACP e noi crediamo che si debba
attendere l'approvazione di tale legge quadro prima di adeguare lo
IACP della Valle d'Aosta, anche per non essere poi costretti a fare
un'altra legge di adeguamento alla nuova normativa. Del resto si
può dire che questo disegno di legge prevede solo la trasformazione
dell'Istituto, senza alcun beneficio di carattere sociale per gli
utenti, perché si istituisce un nuovo carrozzone burocratico con un
nuovo nome, ma l'Istituto resta praticamente lo stesso.
Poiché noi riteniamo che per l'approvazione di questa legge non
sia necessaria tutta quella fretta che si vuol dare ad intendere,
possiamo benissimo attendere l'approvazione della legge quadro
nazionale prima di riformare il nostro IACP.
Se invece la maggioranza del Consiglio vuole discutere oggi
questa legge, noi interverremo nel merito, ma voteremo contro.
Presidente
Il Consigliere Beneforti ha proposto la
sospensione della discussione del disegno di legge n. 449.
In questi casi, come di consueto, si devono esprimere due
posizioni.
Ha chiesto la parola l'Assessore dei lavori pubblici, Vallet; ne
ha facoltà.
Vallet (UV)
Si, d'un côté, il est vrai qu'au
Parlement sont en discussion plusieurs textes de loi en la matière,
il faut dire que, depuis au moins 7 ou 8 ans, au Parlement on
discute de l'argument.
Dans l'autre séance, nous avons accepté le renvoi de la
discussion pour approfondir les contenus des différents projets de
loi en discussion au Parlement.
Il nous paraît utile, en ce moment, d'aborder la discussion du
projet de loi compte tenu du fait qu'il s'agit ici d'exercer une
compétence qui nous est reconnue. Si, dans le futur, le Parlement
approuvera ce projet de loi, on pourra, vu que les points
différents sont minimes, intégrer la loi régionale qu'on propose de
discuter immédiatement au Conseil.
Presidente
Se nessuno chiede la parola, pongo ai
voti la questione sospensiva, avvertendo che chi è favorevole alla
mozione d'ordine del Consigliere Beneforti è pregato di votare
"sì", altrimenti vota "no" oppure si astiene.
Esito della votazione
Presenti: 25
Votanti: 22
Favorevoli: 4
Contrari: 18
Astenuti: 3 (Aloisi, Pascale e Riccarand)
Il Consiglio non approva
Presidente
Il Consigliere Martin ha chiesto di
poter illustrare il disegno di legge n. 449, indicato in oggetto ed
iscritto al punto 32 dell'ordine del giorno.
Martin (ADP)
Signor Presidente, in certi periodi
si perde drammaticamente il senso della misura, specie quando si
discutono leggi importanti e, anziché riferirsi al senso vero della
proposta di legge, ci si ricorda prevalentemente del periodo in cui
la stessa viene discussa. Io ricordo...
(...Interruzione del Consigliere Beneforti...)
e mi spiace che su questa proposta sia intervenuto il
Consigliere Beneforti, che, a quanto pare, è diventato il factotum
della DC, anzichè il relatore DC, che ha partecipato in maniera
molto corretta al dibattito in sede di Commissione ed ha presentato
con me anche degli emendamenti su questo disegno di legge. Si vede
però che il Consigliere Beneforti è stato delegato a parlare di
tutto e di tutti.
Io ricordo - dicevo - che in passato ci siamo riuniti diverse
volte per discutere questa proposta di legge ed il Gruppo della DC,
come altri Gruppi, ha collaborato attivamente per elaborare una
valida proposta di legge per riorganizzare l'Istituto Autonomo Case
Popolari (IACP).
Ora posso capire tante cose e posso capire che, cambiata la
maggioranza consiliare, si abbiano dei dubbi su certe proposte,
però non posso capire che l'unico motivo valido per chiedere il
rinvio della legge sia quello di rifarsi ad una normativa statale,
che è in discussione - è vero - al Parlamento, dove però è in
discussione da ben dieci anni e quindi era in discussione anche
quando vi era un'altra maggioranza che cercava di elaborare un
progetto di legge di riordino dell'Istituto Autonomo delle Case
Popolari.
Si sarebbero potuti trovare altri argomenti, ma non questo, che
peraltro non è neppure molto importante, tanto più che il disegno
di legge oggi in discussione recepisce le cose più importanti
previste nel disegno di legge in discussione in Parlamento.
In ogni caso, questo modo di procedere fa parte del gioco delle
maggioranze e delle minoranze e quindi, per quanto mi riguarda, io
svolgo la relazione su questo progetto di legge che, per la verità,
ha alle spalle una storia piuttosto lunga: ha interessato diverse
Giunte, se ne parla da diverso tempo, è stato rivisto, corretto e
discusso in Commissione, confrontato con il Comune di Aosta, con i
sindacati... Mi pare, quindi, di poter dire che ci siano tutti gli
elementi perché oggi il Consiglio lo possa discutere e
possibilmente approvare.
Per l'esaurimento della fase storica dello sviluppo
quantitativo, la fine degli anni '80, per l'Istituto Autonomo Case
Popolari di Aosta, è stato, ma lo è tuttora, un periodo
caratterizzato dalla ricerca di una nuova identità. Questa ricerca
ha portato l'Istituto ad imboccare la strada dell'ente
imprenditore, uscendo dal ruolo tradizionale, per diventare
propulsore di progetti di legge adeguati alla realtà contingente
nel segno dello sviluppo del capoluogo e dei comuni della
Regione.
L'amministrazione dell'Istituto è stata indotta a pensare oltre
l'ordinario e così ha elaborato proposte politiche, quali la legge
regionale 6 marzo 1987 n. 15, recante: "Disposizioni in materia di
assegnazione e di canoni di alloggi di edilizia residenziale
pubblica", e la bozza di legge di riordino dell'Istituto Autonomo
Case Popolari della Valle di Aosta che oggi stiamo discutendo.
Oltre a ciò, l'Istituto si è ulteriormente attivato nei
confronti dell'Amministrazione regionale al fine di ottenere i
necessari finanziamenti finalizzati al mantenimento del patrimonio
immobiliare, in parte fatiscente, nonché alla creazione e alla
manutenzione di aree destinate a verde; e ancora, per la sua
cinquantennale esperienza, l'Istituto si è proposto come unico ente
gestore dell'intero patrimonio di edilizia residenziale pubblica e
come ente progettista per conto delle Amministrazioni locali.
A tutto ciò si aggiunge la possibilità di favorire la
localizzazione di forme di edilizia sovvenzionata soprattutto nei
comuni limitrofi al capoluogo. Tale proposizione, coordinata con
gli organi regionali preposti e con la costante osservazione della
situazione nell'ambito regionale, ha posto le basi per una serie di
interventi mirati, fondati sull'accertato fabbisogno di edilizia
residenziale pubblica.
I risultati conseguiti dall'Istituto Autonomo Case Popolari
negli ultimi anni, in condizioni anche difficili, ci fanno pensare
che l'ente ha struttura, capacità e conoscenze tecniche per
attendere compiutamente anche a quei ruoli che vanno oltre
l'ordinario. Lo scenario è certamente complesso ed il Consiglio
regionale deve giustamente preoccuparsene.
Ma quale dovrà essere il ruolo del nuovo Istituto?
Anche nella comunità valdostana stiamo vivendo un momento
particolarmente difficile rispetto al problema della casa. La
mobilità della gente, la sempre minore stabilità della famiglia,
l'utilizzo del tempo libero, la ricerca di nuovi spazi di libertà
individuali e l'aumento della durata media della vita hanno mutato
notevolmente le esigenze complessive.
Stanno aumentando le insoddisfazioni per un bene che si rivela
sempre troppo rigido rispetto alle esigenze piuttosto mutevoli
delle famiglie e dei singoli per effetto dell'evoluzione naturale
della società.
Se permarrà questa situazione, anche la nostra Regione si
troverà a dover fronteggiare il più drammatico ed incredibile dei
contrasti: nonostante la presenza di oltre un vano per abitante,
continueranno le situazioni di sovraffollamento ed aumenterà il
numero delle giovani famiglie che non potranno formarsi per la
mancanza di case.
Oggi, avere la casa ad un canone equo, cioè rapportato
congruamente ai redditi delle famiglie, sta diventando sempre più
difficile. La casa pubblica è sempre più spesso una soluzione per
pochi, e il sogno per molti; la casa privata viene preferibilmente
lasciata vuota dalla proprietà od utilizzata in maniera non
corretta. Bisogna dunque incentivare l'iniziativa nel settore
pubblico, per dare ossigeno al mercato della locazione ormai
prostrato.
E' chiaro dunque che, mentre si deve individuare una
legislazione che rimetta in moto il mercato della locazione, si
deve anche attivare un ulteriore e più attento impegno della
Regione per dare una casa in affitto a quei cittadini che non
riusciranno ad accedere alla locazione o all'acquisto sul mercato
privato.
L'azione amministrativa regionale in materia di edilizia
residenziale pubblica dovrà concretizzarsi in un determinante
intervento per adeguare il sistema legislativo alle attuali
esigenze del settore della casa.
Sia in campo legislativo che amministrativo la Regione dovrà
approntare meccanismi e strumenti di politica finanziaria che in
tempi rapidi favoriscano un consistente incremento di patrimonio
abitativo pubblico e privato, superare l'attuale tensione locativa.
Vale la pena di ricordare che più di 400 sono gli sfrattati e più
di 1500 le richieste ancora inevase.
Ciò che è stato realizzato in Valle d'Aosta, ed è molto,
riguarda prevalentemente la proprietà privata, che è stata messa in
condizioni di intervenire mediante reiterati ed articolari
provvedimenti legislativi molto incentivanti. Tale politica ha
migliorato le condizioni abitative ed urbanistiche del capoluogo e
dei comuni che l'hanno realizzata, ma non ha inciso sull'offerta di
abitazioni in locazione, anzi l'incentivo in favore del recupero
della proprietà non solo non ha spostato l'indice della tensione
abitativa, ma spesso ha spinto in alto il mercato reale della
locazione.
Appare evidente che gli interventi di recupero anche fuori dei
centri storici incidono sulla disponibilità per la locazione,
specie se realizzati dalla mano pubblica (comuni, IACP,
Regione...).
L'intervento pubblico funge un po' da volano anche per
l'intervento privato e oggi, con un approccio moderno ai programmi
integrati, costituisce un elemento imprescindibile nella diffusione
del recupero e del riuso, con particolare riguardo alla
destinazione e alla locazione legale e con la ricaduta di un
qualche calmiere sui canoni.
Confermando quindi la scelta prioritaria in favore del ricupero
e del riuso del patrimonio, per rivitalizzare i centri storici e le
periferie, si osserva che tale intervento dà una risposta
all'emergenza abitativa nel medio-lungo periodo. Non può quindi
essere individuato come l'unico strumento per una risposta che deve
necessariamente trovare un'articolazione tra il recupero e la nuova
costruzione, specie se si vuole ottenere anche una disponibilità di
superficie abitativa nel breve periodo.
I piani di recupero, cioè gli strumenti urbanistici, appaiono
indispensabili ancora di più per la nuova edificazione.
Dal momento che molte amministrazioni prevedono l'esaurirsi
della disponibilità di aree, occorre che la Regione, di concerto
con i comuni interessati, si faccia carico di predisporre alcuni
interventi per nuove costruzioni da destinare esclusivamente alla
locazione anche di residenti nei comuni limitrofi.
Per accrescere la disponibilità di alloggi pubblici da offrire
in locazione, è necessario istituire un fondo per contributi in
conto interessi a favore dell'Istituto Autonomo Case Popolari dei
comuni per la realizzazione di alloggi da destinare esclusivamente
alla locazione secondo la disciplina delle locazioni degli immobili
urbani.
Da quanto detto discende che la Regione ha proceduto
correttamente, attuando innanzitutto la riorganizzazione del locale
Istituto Autonomo per le Case Popolari.
Già l'attuale composizione degli organi amministrativi non
risponde assolutamente alle esigenze tipiche della Regione Valle
d'Aosta. Infatti, il vigente statuto dello IACP, agli articoli 4 e
seguenti, presenta rappresentanti di organismi, quali ad esempio i
Ministeri dei lavori pubblici, del lavoro e della previdenza
sociale, che non svolgono alcuna attività, almeno nel settore
dell'edilizia residenziale pubblica sul territorio regionale. La
presenza di questi organismi nello statuto è superata al pari di
quella del rappresentante del Ministero del tesoro in seno al
Collegio sindacale.
Non si riscontrano, invece, nell'organo amministrativo presenze
qualificanti per l'assetto del territorio, per la politica di
distribuzione delle risorse nonché per il raccordo funzionale tra
domanda ed offerta di case, quali, ad esempio, i rappresentanti
degli enti locali, il cui ruolo si è venuto notevolmente
accentuando nell'ultimo decennio nella costituzione del patrimonio
abitativo.
La riorganizzazione persegue le seguenti finalità di interesse
generale:
1°) unicità della gestione di tutto il patrimonio abitativo
pubblico in capo al nuovo Istituto, al fine di superare le
discrasie, le irrazionalità e le disparità di un sistema che, pur
unificato a livello normativo, trova però in sede attuativa un
proliferarsi di discipline non omogenee e neppure costanti;
2°) attività istituzionale al servizio della Regione o degli
enti locali nei settori delle nuove costruzioni, del recupero, del
risanamento, della manutenzione ordinaria e straordinaria e nel
campo delle urbanizzazioni;
3°) attività di consulenza, di supporto, di studio e di ricerca
nella materia di competenza, al fine di rendere compatibili le
risorse economico-finanziarie con le attese della collettività e di
rendere queste ultime in sintonia, attraverso l'approntamento, la
verifica e l'attuazione dei programmi, con la politica della
Regione in materia di edilizia residenziale pubblica.
Il raccordo tra la Regione ed il nuovo ente avviene attraverso
due strumenti: il primo è rappresentato da una qualificata presenza
di rappresentanti regionali e comunali in seno al consiglio di
amministrazione e al collegio sindacale.
Il secondo è rappresentato da un sistema di vigilanza sugli
atti, che riservi alla Regione la possibilità di incidere
politicamente sulla sua attività, correggendo, uniformando e
coinvolgendo la relativa azione amministrativa nei limiti della
programmazione regionale.
Naturalmente la struttura risultante da tale rivisitazione dovrà
assumere caratteristiche di specializzazione e di alta
flessibilità, coerentemente con un'impostazione di lavoro che
presupponga mobilità ed adattabilità dei moduli e delle unità
operative alle sempre mutevoli esigenze della domanda
abitativa.
Il nuovo Istituto per l'edilizia residenziale pubblica deve
diventare con chiarezza istituzionale un ente pubblico economico;
solo allora i risultati saranno adeguati alle aspettative che
stanno maturando nel settore.
Siamo convinti che questa sia la strada da percorrere, ma se
questa soluzione fosse disattenta alle esigenze di partecipazione
di tutte le componenti interessate al settore, la riforma
partirebbe con il piede sbagliato, perché la casa pubblica, quali
che siano le premesse ideologiche da cui si parte, non sarà mai né
un servizio, né un bene, ma sarà sempre tutte e due queste cose
insieme.
Ho detto prima che questo disegno di legge è stato discusso più
volte in seno alla Commissione competente e l'ultima volta si è
fatto anche riferimento alla legge-quadro in fase di discussione al
Parlamento.
Il disegno di legge ha ottenuto il contributo di tutti i
commissari e tratto beneficio dai numerosi incontri, soprattutto
con il Comune di Aosta, del quale in particolare sono state
recepite alcune richieste rese esplicite in tre appositi
emendamenti che ho presentato alla Presidenza del Consiglio.
Penso quindi che il disegno di legge sia stato ampiamente
discusso e sviscerato in tutti i suoi aspetti. Ritengo anche di
poter dire che, stando alle discussioni svolte in sede di
Commissione, non va assolutamente contro il disegno di legge in
corso d'approvazione a livello nazionale, che peraltro non si sa
ancora quando diventerà operativo, anche se nulla impedisce che, in
caso di necessità, in futuro gli si possano apportare tutte le
correzioni ritenute idonee per adeguarlo alla legge-quadro
nazionale.
Presidente
Se il secondo relatore, Consigliere
Ricco, non intende intervenire, dichiaro aperta la discussione
generale.
Ha chiesto la parola il Consigliere Riccarand; ne ha
facoltà.
Riccarand (VA)
Il nostro Gruppo dà una valutazione
complessivamente positiva su questo disegno di legge e anche se lo
stesso è ben lontano dal costituire una vera riforma, rappresenta
pur sempre un passo in avanti rispetto alla situazione attuale.
Ci troviamo di fronte ad una competenza, quella del riordino del
modo di gestire il patrimonio di edilizia residenziale pubblica,
che abbiamo ormai da molti anni, probabilmente fin dall'emanazione
dello Statuto e sicuramente fin dal 1982 con il DPR 182, per cui
credo che, a più di dieci anni di distanza da un'esplicita
enunciazione della nostra competenza in materia, sia necessario
fare un primo passo di riordino, per superare la normativa ormai
anacronistica dell'Istituto Autonomo Case Popolari (IACP).
Praticamente si tratta di istituire un nuovo organismo, un nuovo
ente capace di unificare la gestione, oggi dispersa a vari livelli,
di tutta l'edilizia residenziale pubblica, dotato di un consiglio
di amministrazione diverso dall'attuale e soprattutto capace ad
operare anche sul mercato immobiliare, specie attraverso
l'acquisizione e la ristrutturazione di fabbricati ed il loro
utilizzo nell'offerta in locazione.
Questa trasformazione dello IACP, da ente prevalentemente
pubblico e con una logica di ente pubblico, come adesso, in ente
economico, come credo sia richiesto dalla realtà e dagli indirizzi
legislativi che stanno emergendo anche a livello nazionale oltre
che in alcune realtà regionali, non è completamente perseguita da
questo disegno di legge, che peraltro fa compiere un passo deciso
in quella direzione. Permangono infatti alcune lacune.
Ad esempio, come ho già detto in Commissione, mi sembra che la
composizione del consiglio di amministrazione del nuovo ente
risenta ancora in modo notevole di una visione che tende
essenzialmente a dare rappresentanza alle parti sociali, tant'è che
il consiglio risulta prevalentemente composto da rappresentanti
della Regione, dei comuni, degli inquilini, del sindacato... Da una
parte ciò è necessario, ma dall'altra può non facilitare
l'esercizio di quella gestione manageriale ed efficiente che è
richiesta ad un ente di tipo economico. C'è quindi il rischio di
avere una struttura ancora sostanzialmente collegata, come lo sono
ora gli IACP, al potere politico e quindi troppo sottoposta a
pressioni di tipo clientelare, che potrebbe diventare un carrozzone
inefficiente. Io credo che questo rischio rimanga, anche se -
ripeto - è notevole il passo in avanti rispetto alla situazione
attuale.
Noi vorremmo presentare due emendamenti al disegno di legge,
ovviamente senza modificarne l'impostazione complessiva, ma solo
per meglio specificare o accentuare le caratteristiche di ente
economico dell'ERPER.
Riprendendo sostanzialmente l'indicazione della legge-quadro in
discussione al Parlamento e quella della legge 142 sulla riforma
degli enti locali, al fine di sottolineare in modo più esplicito il
carattere di azienda speciale di questo ente, proponiamo di
aggiungere all'articolo 3, che delinea il patrimonio ed i mezzi
finanziari dell'ERPER, un terzo comma, che renda più esplicito
quello che già si intravede nella trama del disegno di legge, ma
che non è mai esplicitato.
Il comma recita testualmente: "3. L'ERPER informa la propria
attività a criteri di efficacia, efficienza ed economicità ed ha
l'obbligo del pareggio del bilancio da perseguire attraverso
l'equilibrio dei costi e dei ricavi". Questa non è niente altro che
la caratteristica di un'azienda speciale secondo la formulazione
della legge 142. Credo pertanto che questa affermazione sia
coerente con l'insieme del disegno di legge e potrebbe essere
recepita come emendamento che caratterizza meglio il nuovo
istituto.
L'altro emendamento riguarda i requisiti dei consiglieri di
amministrazione (articolo 6, comma 2). In Commissione ne sono stati
introdotti alcuni, anche se piuttosto generici; ciò rappresenta
senza dubbio un passo in avanti rispetto alla situazione attuale,
ma anche qui io introdurrei un'ulteriore specificazione.
Per la verità, si tratta più che altro di una petizione di
principio, la cui formulazione, anche in questo caso, richiama
quella della legge quadro in discussione al Parlamento, perché
sottolinea che i membri del Consiglio di amministrazione devono
avere comprovate capacità manageriali ed almeno uno dei requisiti
già indicati. In pratica vengono ulteriormente specificati alcuni
aspetti che connotano in modo più preciso il carattere di azienda
speciale che vogliamo attribuire all'ente per l'edilizia
residenziale pubblica.
Questi sono i due emendamenti che noi intendiamo proporre, pur
esprimendo un giudizio complessivamente positivo sul disegno di
legge.
Presidente
Ha chiesto la parola il Consigliere
Pascale.
Pascale (PSI)
Sulla richiesta di rinvio noi ci
eravamo astenuti, perché ci parevano corrette tanto la richiesta di
rinvio quanto le considerazioni di chi non voleva il rinvio.
Mi pare che la richiesta di rinvio fosse motivata dal fatto che
per la prima volta in sede di Commissione parlamentare si discuteva
su di un testo unificato, mentre in precedenza le proposte erano
state diverse. Pertanto, potrebbe essere ragionevole pensare che
nel giro di poco tempo si arrivi all'approvazione di una legge.
D'altra parte è pur vero quanto diceva l'Assessore Vallet, cioè
che, avendo noi una competenza primaria in materia, nulla ci vieta,
nel caso di una rapida approvazione della legge quadro, di adeguare
alcuni articoli della nostra legge che potessero essere in
contrasto con quella.
Comunque, prendendo atto che la maggioranza è favorevole alla
discussione, diciamo subito che noi voteremo a favore di questo
disegno di legge, che del resto avevamo già proposto due anni
fa.
Questa legge si propone essenzialmente tre obiettivi:
- l'unicità della gestione di un patrimonio attualmente disperso
presso diversi enti, anche pubblici;
- una più ordinata e - ci auguriamo - più oculata programmazione
degli interventi;
- una struttura più agile di quella attuale.
Attenzione, però, perché al di là di questi risultati, non
vorrei che attorno a questo disegno di legge si creassero delle
aspettative, che mi pare di aver colto anche nella relazione del
Consigliere Martin, o gli si attribuissero un significato e una
portata di gran lunga superiori alle sue concrete possibilità di
riforma, perché con l'ERPER non risolviamo il problema della casa
dei quattrocento sfrattati. Non vorrei che si diffondessero queste
pericolose aspettative tra la popolazione. Con l'ERPER noi creiamo
uno strumento, certamente migliore di quello attuale, ma per poter
"poi" risolvere i problemi concreti che affliggono in modo
particolare la città di Aosta occorrerà senz'altro il
coinvolgimento di tutti gli enti istituzionali, quindi della
Regione e dei vari comuni e probabilmente anche una maggiore
coscienza da parte dei cittadini.
Quindi, attribuendo a questo disegno di legge quel significato
certamente importante, ma riferito esclusivamente ai tre obiettivi
cui io ho fatto cenno all'inizio del mio intervento, noi gli
voteremo a favore, con l'emendamento chiesto dai rappresentanti del
Comune di Aosta e concordato in sede di Commissione.
Presidente
Ha chiesto la parola il Consigliere
Beneforti; ne ha facoltà.
Beneforti (DC)
Il collega Martin si meraviglia del
cambiamento di giudizio della Democrazia Cristiana su questo
disegno di legge.
Io non voglio ricordare i mutamenti di giudizio del collega
Martin nei confronti di disegni di legge e provvedimenti approvati
dalla precedente Giunta regionale, di cui egli faceva parte, ma che
poi ha rinnegato apertamente in Consiglio. Questo vale per dire che
noi facciamo politica così come la fa il Consigliere Martin, anche
se in questo particolare caso abbiamo delle argomentazioni diverse
da quelle che sono state usate quando si parlava della revoca della
risonanza magnetica o della revoca di altri provvedimenti molto
importanti che toccano la gente.
E quindi, Consigliere Martin, non abbiamo chiesto il rinvio solo
perché oggi c'è una legge quadro in discussione all'ottava
Commissione della Camera dei Deputati, questo è solo uno dei
motivi. Finalmente, come diceva il Consigliere Pascale, i numerosi
disegni di legge sono stati unificati: è stato presentato un
progetto di legge quadro e adesso, presso l'ottava Commissione, tra
tutte le forze politiche si sta predisponendo un disegno di legge
di riforma degli IACP che vada bene su tutto il territorio
italiano.
Noi dicevamo che si poteva benissimo attendere questo disegno di
legge, per cambiare nome allo IACP della Valle d'Aosta.
Perché? Perché nella relazione del Consigliere Martin, che avevo
già letto, vi sono molte parole, ma pochi fatti, tant'è che vi si
manifesta una certa volontà di realizzare e di fare, ma in allegato
al disegno di legge non vi precisi programmi sulla politica della
casa nella nostra Regione.
Allora, visto che io, come egli ha detto, sono il "factotum"
della DC, ho studiato un pochino a fondo il problema e, poiché mi
occupo anche di problemi sociali, mi auguro che sui problemi
sociali oggi non si apra un'altra pagina come quella che si è
aperta ieri. Ieri avevo detto che quella pagina era vergognosa; mi
auguro che oggi non si apra una pagina altrettanto vergognosa.
Quale nuova identità ha questo istituto? Cambia certamente nome,
ma voi mi dovete dire qual è la diversa identità di questo
istituto.
Ho sentito dire che diventerà il centro propulsore dello
sviluppo economico del Comune capoluogo e della Regione. Signori
miei, come può questo nuovo istituto assumere questo potere e
queste possibilità, se alle volontà d'intenti e ai princìpi -
nobili, per l'amor di Dio - non si accompagnano dei programmi ben
precisi?
Consigliere Martin, è vero che di questa legge si parla da
tempo, infatti tra la collettività valdostana si è ormai
accreditata l'idea che con questa legge possiamo risolvere quasi
tutti i problemi della casa, tant'è che qualcuno già ci dice:
"Abbiamo letto che adesso c'è il rinnovo degli IACP. Che significa?
Che forse danno la casa a tutti?".
Questo è ciò che si è tentato di accreditare tra la gente, come
se la riforma dello IACP regionale potesse far beneficiare
dell'alloggio e della prima casa a coloro che ne sono privi.
Ma quali sono i benefici che porta oggi...? Io non dico che non
sia utile la riforma dell'Istituto, perché questo lo ammetto e non
sto qui a dire che la riforma non va fatta.
Ma quali benefici porta, oggi, a questa gente che si sente di
accreditare certi aspetti? agli sfrattati? a coloro che sono
costretti a vivere in albergo? a coloro che sono in cerca di un
alloggio ma non lo trovano...? Quali benefici porta a queste
categorie di cittadini?
Cari amici e colleghi, alla gente interessa una politica della
casa, non una riforma per la riforma, come invece si sta facendo;
alla gente interessa il programma di un piano di cessioni, un piano
di recupero.
Qui si dice: "Si farà..., si dirà... si vedrà..."; ma a tutte le
famiglie e a quelle migliaia di persone che sono in certe
condizioni, non interessa sapere che si fa la riforma dell'Istituto
e si cambia il consiglio di amministrazione, mentre interessa
sapere quando e come può raggiungere l'obiettivo di avere una casa,
quando non ha la possibilità di raggiungere il mutuo che viene
messo a disposizione della Regione e vuole un alloggio ad equo
canone proporzionato alle entrate ed ai guadagni che ha.
La gente vuole programmi e piani, non una struttura burocratica
priva di ogni supporto sociale, come questa, perché questa è una
proprio una struttura burocratica priva di ogni supporto
sociale.
Non si deve vivere fuori dalla realtà in cui si opera e noi
dobbiamo tenere conto delle necessità della gente nella nostra
Regione.
Il Consigliere-relatore ha fatto riferimento ai "risultati
conseguiti dallo IACP". Ma io vorrei ben capire quali sono i
risultati dallo IACP fino ad oggi.... Ha conseguito gli sfratti,
questi sì, perché, in molte occasioni, si è comportato come un
proprietario privato, ed ha promosso cause contro chi non pagava
l'affitto, ha messo della gente sulla strada, tant'è che molte
volte è dovuta intervenire la Regione - io l'ho fatto con
l'Assessore Allera - per non farle buttare fuori. E questo sarebbe
il ruolo dello IACP? E' questo il supporto sociale del nuovo
istituto.? Io voglio capire.
Tempo fa avevamo presentato una interpellanza sul problema della
casa, alla quale rispose l'Assessore ai lavori pubblici. Lo
ringraziai perché nella risposta faceva trasparire una certa
volontà di proseguire ad affrontare il problema in una certa
maniera. Dicemmo allora - e confermiamo oggi - che quando si
affronta la problematica dello IACP si deve effettivamente
affrontare il problema della casa - questo è il punto.- per cui
bisogna anche tenere conto di tutto quanto si è verificato in
questi ultimi tempi, come, ad esempio: i patti in deroga e la
liberazione degli alloggi.
Invece, signori miei, noi diciamo alla gente che abbiamo fatto
la riforma dello IACP, che non si chiama più così, ma si chiama
ERPER; ma la gente, gli sfrattati e quelli che non trovano
alloggio, ci chiederanno: "Come la mettiamo con i patti in deroga?
Come la mettiamo con la liberazione degli alloggi?". Noi
risponderemo: "State tranquilli, perché adesso del Consiglio di
amministrazione fanno parte A, B, C, D, E, F, G, H, I..., che
sicuramente risolveranno il problema".
Va affrontato anche il discorso cui ho fatto cenno prima. Non a
caso, infatti, il PDS ha presentato ieri un'interpellanza sulla
cessione degli alloggi agli inquilini dello IACP. Credo che sia
utile anche una rivendicazione di questo genere, ma qui non si dice
nulla.
E' chiaro che non ci si sente di disfarsi del patrimonio
esistente, per mantenere un determinato potere sulla politica della
casa, che può servire a tutti gli effetti, non solo a quelli
economici e sociali, ma anche a quelli di partito e di politica
clientelare ed elettorale. E' questo il discorso.
Perché il PDS, che pure fa parte di questa maggioranza, ha
presentato quella interpellanza, ben sapendo che c'era questa
legge? L'ha presentata perché sa che con la legge in discussione
non viene affrontato questo problema. Non c'è neanche un programma
allegato a questa legge, altrimenti, se il Consigliere Bajocco
avesse avuto fiducia nella legge che era stata presentata, non
avrebbe presentato l'interpellanza in cui sono espresse le
richieste della gente, cioè degli affittuari delle case
popolari.
Diciamolo francamente: nemmeno con il cambiamento del nome lo
IACP è in condizione di soddisfare le esigenze di oggi. Pertanto,
occorre creare, rivedere e dare all'ente pubblico una struttura
capace di affrontare il problema della casa in tutte le sue
sfaccettature.
Occorre dare - lo dicevo l'altro giorno e l'Assessore mi ha dato
il suo consenso - ai cittadini bisognosi un punto di riferimento,
occorre affrontare il problema nella sua globalità, occorre
conoscere i casi sociali che si presentano, in particolare in
riferimento agli anziani, agli invalidi, ai cittadini più deboli e
bisognosi.
Oggi ci sono anziani che sono alla ricerca di un alloggio e
vanno dal Comune alla Regione allo IACP..., ma vogliamo conoscere
qual è la situazione dei casi sociali della nostra Regione per
poterla affrontare? Di questo, però non ci si preoccupa. Non ci si
preoccupa di fare un'anagrafe della situazione, ma ci si preoccupa
di costituire una struttura e di cambiare nome, dando l'impressione
che, cambiando nome, si possano affrontare e risolvere tutti i
problemi della casa nella nostra Regione.
Occorre coordinare con i comuni la ricerca di aree fabbricabili
da destinare alle cooperative edilizie che le richiedono. Anche
questo è un problema attuale, che dobbiamo affrontare, perché, come
dicevo e confermo, lo IACP, anche se rinnovato, non sarà mai in
condizione di affrontare tutti i problemi.
Occorre esaminare a fondo le possibili risorse esistenti da
destinare alla costruzione di abitazioni nuove ed al recupero dei
centri storici. Ho sentito parlare anche di interventi di questo
nuovo ente per il recupero dei centri storici, ma bisogna fare dei
programmi; non ci si deve limitare solo a cambiare nome
all'istituto, ma bisogna realizzare dei programmi.
Oggi della gente chiede un alloggio per la propria famiglia,
abbiamo giovani che vogliono sposarsi ma non hanno un alloggio, vi
sogno anziani che cercano un alloggio per non andare a finire nella
vecchiaia nelle micro-comunità pubbliche... Cosa rispondiamo a
tutta questa gente, visto che non abbiamo allegato alla legge dei
programmi o delle indicazioni? Rispondiamo forse che lo IACP è
stato trasformato in Ente regionale per l'edilizia residenziale
(ERPER) che esiste un consiglio di amministrazione composto da un
certo numero di persone?
E poi, se scorriamo l'indice degli articoli di questa legge
troviamo: "Istituzione, funzioni e compiti, patrimonio e mezzi
finanziari, regolamento interno, organi istituzionali, consiglio di
amministrazione, procedure di designazione, indennità...". E'
giusto, ci vogliono tutte queste cose, ma nella legge non c'è un
solo articolo che affronti il problema sociale, che dica
chiaramente come si intende affrontare il problema della casa nella
nostra Regione. Si fa un discorso economico molto generalizzato, e
voi alla vecchietta di settanta o di ottant'anni che aspetta
l'alloggio andate a fare un discorso economico? Questo indice fa
spavento.
Cari amici miei, i cittadini - e mi avvio alla conclusione -
vogliono sapere se si può risolvere e come il problema della casa e
lo vogliono sapere dall'ente pubblico, cioè dal Consiglio regionale
che amministra i beni di questa Regione.
Non lo dico certo per polemica, ma ribadisco che alla gente non
interessa per niente sapere che il nuovo ente proviene da un
accordo partitico fra i partecipanti al ribaltone bis o che sarà
affidato a Tizio o a Caio. Tutto questo non interessa per
niente.
Poiché io penso che il frutto di questa legge sembra essere
proprio il prezzo che qualcuno ha dovuto pagare per poter ottenere
la maggioranza in questo Consiglio, vi dico: attenti alla fretta,
atten-ti a non accreditare nell'opinione pubblica ciò che questa
legge non prevede e a non dire la verità, altrimenti saremmo
costretti a replicare e a dirla noi, ma allora la diremmo
chiaramente.
Detto questo, credo che il disegno di legge possa essere
rinviato, perché mancano i piani che gli devono essere collegati,
in modo da poter dire che oltre alla riforma si realizzano anche
determinati obiettivi. Non è necessaria tutta quella fretta di cui
si dà credito oggi, perché il cambio del nome può avvenire
benissimo dopo. Pertanto, non chiediamo il rinvio solo in attesa
della legge quadro nazionale, ma anche per allegare a questo
disegno di legge dei programmi precisi, che ci permettano di dire
alla gente che il Consiglio regionale, oltre ad approvare la legge,
intende anche portare avanti tutta la politica della casa in modo
giusto, come ha già fatto con la legge sui mutui per la prima casa,
che anche noi abbiamo approvato e che ci fa onore.
Pertanto, concludendo ed invitandovi a non accreditare certe
cose, altrimenti ci vedremmo costretti a replicare, confermo la
nostra votazione contraria e chiedo la votazione segreta.
Presidente
Ha chiesto la parola il Consigliere
Louvin.
Louvin (UV)
Merci, Monsieur le Président. Je voudrais
essayer, pour autant que possible, de parler librement et de donner
cours à quelques réflexions sur un sujet qui a beaucoup fait
discuter dans ces derniers mois, qui a beaucoup engagé les
Commissions et dans lequel je me suis trouvé, par moments,
confronté sur des positions quelque peu différentes par rapport aux
représentants de notre majorité.
J'ai entendu avec attention le rapport du Conseiller Martin,
toujours précis, soucieux de donner de belles couleurs à un
ensemble qui me paraît quand même assez contrasté et qui me paraît
présenter non seulement des lumières, mais quelques ombres aussi au
travers des 50 ans de gestion de ce secteur aussi difficile et
aussi délicat.
Sur le fond, s'affrontent dans ce domaine des exigences fort
différentes et très difficiles à concilier: les besoins des couches
démunies, dont plusieurs conseillers ont voulu se faire les
porte-parole; l'urgence aussi - et de cela je n'ai pas encore
entendu mot - d'éliminer quelque situation de privilège qui existe
et qui demeure dans ce secteur; la nécessité de fixer des loyers,
comme le disait le Conseiller Martin, plus équitables, mais alors
cherchons l'équité sur l'ensemble de notre situation régionale et
dans le chef-lieu aussi, allons chercher des comparaisons non
seulement à l'intérieur des personnes qui ont pu accéder à ce que
j'estime être un bénéfice, celui des maisons populaires, mais en
rapportant aussi les situations avec ce qui se passe à l'extérieur;
et encore les instances, dont nous avons eu écho ce matin,
concernant la nécessité de permettre, dans certains cas, le rachat
d'immeubles.
Face à toutes ces situations, la réponse qui est donnée par
cette loi, nous le savions dès le début, est une réponse minimale.
Nous nous sommes penchés avec trop d'attention sur les aspects
organisationnels, bureaucratiques en laissant un peu de côté celui
qui aurait dû être le noyau de notre réflexion et de notre action.
Et pourtant cette loi, Dieu le sait si elle n'a pas eu un parcours
difficile et souffert: retirée, représentée, renvoyée. Et je porte
aussi, en ce qui me concerne, la responsabilité de ne pas avoir
demandé un renvoi lors de la dernière séance de ce conseil, parce
que j'estimais et j'estime encore maintenant qu'il serait utile de
se confronter avec des options différentes, non pas avec un texte
de loi national, ce qui est tout à fait secondaire, mais avec des
options plus avancées sur ce terrain.
Le projet de loi 449, celui que nous discutons, me paraît en
effet, par rapport à ces options plus avancées, encore très
modeste, plutôt une réorganisation, je ne dirais pas un maquillage,
cela est trop limitatif, mais une réorganisation simple qui ne
laisse pas suffisamment d'espace à l'effort d'innovation qui se
rendait nécessaire.
La constitution de l'ERPER ne va pas à l'encontre de ces
exigences de privatisation, qui devraient dans une certaine mesure,
je ne dis pas totalement, mais dans une certaine mesure
certainement, voir le jour dans ce secteur.
Quelqu'un a essayé de faire croire qu'on se rapprochait de ces
"aziende speciali" qui sont actuellement vues comme le modèle
optimal ou l'un des modèles les meilleurs pour la gestion de ce
patrimoine et pour la gestion de ce service. Là, soyons clairs
quand même, ce n'est pas dans cette direction que nous allons. Ne
laissons pas planer le doute et l'ambiguïté, il ne faut pas
alimenter cette confusion, ce ne sera pas, même pas par
l'amendement que propose Monsieur Riccarand, une agence spéciale.
Ce sera purement, simplement, encore une fois, et totalement une
entité publique qui répondra à des besoins publics et non pas à un
équilibre des ressources et des services tel qu'il aurait dû être
recherché. Surtout, en ce qui concerne - parce que c'est de cela
qu'il s'agit - l'aspect organisationnel.
L'absence d'un moteur, d'une cheville ouvrière tel qu'aurait pu
peut-être devenir un directeur, technicien chevronné, au lieu de
quitter les brides aux mains d'un conseil d'administration
traditionnel... Cette option aussi aurait pu être discutée si la
réflexion avait pu avancer. Là encore, on a voulu donner le
frein.
Je dois remercier l'Assesseur aux travaux publics, qui a voulu
quand même souligner la nécessité de simplifier, de réduire par
rapport à des propositions trop lourdes et trop coûteuses qui
avaient été lancées au début. Pourtant, les qualités, les
conditions d'accès à certaines fonctions me paraissent encore trop
faibles par rapport à celle qui devrait devenir la règle dans toute
administration et dans toute collectivité contrôlée par la
Région.
D'ici quelque temps, pour administrer un immeuble, pour être
administrateur d'un immeuble il faudra des conditions d'instruction
et d'expérience supérieures à celle que nous posons pour gérer
mille appartements, tel est aujourd'hui le patrimoine de cet
institut.
Et encore dans la gestion du personnel, dans l'organisation de
cette institution, l'on aurait pu donner des signaux assez précis,
assez nets de privatisation, et en cela la loi de l'Etat aurait pu
être, je ne dis pas le modèle, mais un modèle ou bien un rappel à
la nécessité de parcourir des chemins différents au lieu de se
borner à transférer le contrat des dépendants de la région; ce qui
est évidemment une requête légitime, une aspiration compréhensible
de la part de ceux qui travaillent depuis longtemps dans
l'institut, mais qui va peut-être dans une direction différente par
rapport à des lignes de politique que nous devrions essayer de
tracer. Sans vouloir parler du contentieux qui pourra se créer par
l'absence d'un tableau de transition vers de nouvelles figures,
parce que l'application de ce nouveau contrat de travail comportera
sans doute des difficultés et des recours.
Toujours est-il, chers collègues, que la logique de la majorité
prime parfois, même sur les requêtes, les demandes de quelques
conseillers. Je comprends que "
pacta sunt servanda
", qu'il
faut respecter certaines règles. Mais pourquoi ne pas avoir mis la
même ardeur que l'on a mise sur ce projet de loi pour l'étude, pour
la réalisation de l'autre projet; pour la révision de la loi 15 de
1987, qui est depuis longtemps, paraît-il, à l'étude du
gouvernement; pour la révision de l'article 7 sur le calcul des
revenus; pour la modification de l'article 24, sur le pouvoir
discrétionnaire pour l'assignation des logements. Là, je crois que
nous aurions eu la priorité, ou quand même la nécessité et
l'opportunité de faire avancer les choses ensemble, d'y aller de
pair et non pas de laisser de côté ce qui est sans doute plus
important et plus urgent.
Comme important et urgent demeure, le problème de l'aliénation
du patrimoine sur lequel le retard commence à devenir sensible et
l'absence d'indications a pesé un peu trop lourd.
C'est donc dans l'ensemble une loi non pas mauvaise mais une loi
un peu modeste, une loi qui reste en deçà des objectifs que nous
aurions pu et voulu atteindre, avec quelques petits pas de l'avant
nous ratons peut-être le train ou nous le renvoyons à un temps
assez éloigné: le train pour mettre de l'ordre dans tout ce secteur
et pour laisser une trace profonde.
On a un peu refait la carrosserie, le moteur est toujours le
même et surtout on ne sait pas trop encore dans quelle direction
nous sommes en train d'aller. C'est donc cela que je voulais, chers
collègues, vous dire au sujet de cette loi à laquelle j'ai tâché,
dans les limites du possible, de donner aussi une contribution,
mais par rapport à laquelle je ne peux faire à moins d'exprimer une
certaine déception.
Presidente
Ha chiesto la parola il Consigliere
Mostacchi.
Mostacchi (UV)
Poiché in questi ultimi tempi sono
stato più volte chiamato in causa perché non ero molto in sintonia
con questo disegno di legge, mi sento obbligato a fare alcune
considerazioni.
Penso che sia ancora vivo in tutti noi il ricordo delle
esternazioni e delle picconate del Presidente della Repubblica,
Francesco Cossiga, durante le quali egli ebbe a ripetere più volte
che l'Italia era l'unico Paese in Europa - intesa dagli Urali
all'Atlantico - in cui esistevano autentiche sacche di socialismo
reale.
Visto che era più volte contestato da certi organi di stampa e
da certe forze politiche, noi presentammo un ordine del giorno,
votato da questo Consiglio, di solidarietà a Cossiga.
Oggi potremmo tranquillamente affermare che la coerenza non
alberga in questo Consiglio, perché mi sembra che questa legge sia
una specie di picconata alle picconate.
Il Consigliere Bajocco ieri ha fatto un intervento che io
condivido al cento per cento, perché va nella direzione in cui
bisognerebbe andare, quella delle cooperative autonome che
gestiscono autonomamente il problema della casa. Con questa legge,
infatti, noi non risolviamo il problema della casa.
Il Consigliere Beneforti ha detto bene che noi cambiamo la
sigla, ma la cambiamo solo in senso peggiorativo, perché
quell'istituto da "autonomo" lo facciamo diventare "regionale",
cioè pubblico.
Il Consigliere Louvin ci ha ricordato che bisogna andare verso
il privato ed è questa la scelta che noi dobbiamo fare.
E' tutto vero quello che ha detto il Consigliere Martin, però
secondo me è sbagliato il metodo che è stato scelto.
Noi abbiamo sì la potestà legislativa, ma questo non vuol dire
che dobbiamo farne cattivo uso, ed io penso che con questa legge
noi facciamo cattivo uso della potestà legislativa: invece di
andare nel senso consigliato e quasi obbligato dai tempi, andiamo
in quello inverso. Lo Stato con la 412, quella citata ieri dal
Consigliere Bajocco, dice che bisogna vendere, che bisogna
privatizzare, mentre noi diciamo che bisogna acquisire, aumentare
il carrozzone, facendolo diventare ancora più elefantiaco.
Penso che questo non risolva il problema della casa, che invece
viene risolto affrontando i problemi di quelli che ne hanno
effettivamente bisogno. Come diceva bene il Consigliere Beneforti,
bisogna fare un'analisi e premiare solamente quelli che ne hanno
bisogno, altrimenti, grazie a questa legge, noi continueremo a
premiare quelli che non hanno né il diritto né altri requisiti per
essere agevolati.
Pertanto, visto che l'Assessore ieri ha fatto presente che nel
giro di due o tre mesi darà corso alla 412, chiedo, sempreché sia
possibile, di abbinarle e portarle avanti di pari passo. In fondo
si tratta solo di due mesi: non potremo risolvere tutti i problemi,
ma portandole avanti di pari passo potremo almeno apportare i
dovuti correttivi.
In questo senso mi fa molto piacere l'emendamento proposto dal
Consigliere Riccarand all'articolo 3, che darebbe un senso a questa
legge e la farebbe marciare entro binari accettabili.
Presidente
Ha chiesto la parola il Consigliere
Bondaz.
Bondaz (DC)
Sarò estremamente breve, come del
resto è mia abitudine.
Inizio dall'affermazione fatta dal Consigliere Louvin:
"Pacta
sunt servanda"
. Ebbene, dopo ciò che è stato detto da uno dei
più autorevoli consiglieri della maggioranza, io credo che ogni
altra discussione sia ultronea e priva di significato.
C'è stata l'adesione al testo di un disegno di legge che doveva
essere votato per accordo politico, ma che - se capisco bene - non
è molto gradito ad alcuni componenti della maggioranza, almeno per
quel che attiene a questa legge. Allora io chiedo: se gli accordi
vengono fatti sulla testa del Consiglio regionale, così come è
stato ampiamente dimostrato nel corso di questa discussione fino ad
oggi, a che cosa servono e che cosa significano le dichiarazioni di
intenti - probabilmente rimangono solo nella testa di qualcuno -
quando si parla di trasparenza? Questo termine è stato tirato in
ballo parecchie volte: il Presidente della Giunta e vari Assessori
hanno detto spesso che questa Giunta sarebbe stata trasparente,
avrebbe fatto questo ed avrebbe fatto quello...
Scusatemi, ma se questo è vero, significa che la trasparenza
rimane confinata solo nell'ambito della maggioranza - la
discussione lo sta dimostrando -, ma la maggioranza non è tutto il
Consiglio regionale.
L'approvazione di una legge, definita solo ed esclusivamente per
accordi politici pregressi per consentire una collocazione politica
a certi consiglieri regionali, è il peggior servizio che noi
possiamo fare alla nostra Regione. Signori della Giunta, anche se
ciò rientra nella logica dell'attività politica, non veniteci a
parlare di trasparenza, perché dovreste avere il buon gusto di non
dire certe cose, che possono essere dette solo quando le si fanno
in determinati termini. Invece, amici belli, quando sentiamo dire:
"Pacta sunt servanda", vuol dire che non esiste più nulla della
trasparenza.
Diciamo allora chiaramente come stanno le cose, diciamo che si
tratta di un accordo politico, probabilmente imposto, visto che
alcuni della maggioranza sembrano incontrare delle difficoltà
interpretative. Ma allora, al di là di tutte le valutazioni di
carattere sociale fatte dall'amico Beneforti e che io condivido, al
di là delle valutazioni dei consiglieri Mostacchi e Louvin su cose
che avrei voluto dire anch'io, ma che non sto a ripetere, perché
sono state dette da loro sicuramente meglio di come avrei potuto
fare io, voglio soltanto centrare il mio intervento su una
particolare circostanza, cioè sul fatto è assolutamente deprimente
che si debba sentir dire in quest'aula: "Dobbiamo approvare questa
legge, perché abbiamo fatto un accordo politico che noi dobbiamo
votare". Questa è la cosa più vergognosa che si possa dire in un
Consiglio regionale.
Si dà atto che, dalle ore 17,36 alle ore 17,52, presiede il
Vicepresidente Stévenin.
Presidente
Ha chiesto la parola il Consigliere
Bajocco.
Bajocco (PCI-PDS)
Il Gruppo del PDS non ha fatto
alcun accordo politico. Questa legge non è un problema di oggi, ma
risale al 1990, quando la maggioranza e l'Assessore erano altri,
così come altri erano anche alcuni Commissari.
Ricordo che con l'Assessore dei lavori pubblici allora
discutevano l'amico Ricco, un amico del PSI e gli altri che
facevano parte della maggioranza. Guarda caso, noi, come forze
politiche, allora abbiamo esaminato questa legge anche con l'aiuto
di esperti e poi siamo riusciti a trovare un accordo di
massima.
Poi è cambiata la maggioranza ed ora qualcuno dissente. Io penso
che si debbano rispettare anche queste persone, ma devo dire che
già allora si sapeva che questa legge non sarebbe servita solo a
riformare l'Istituto autonomo per le case popolari, ma a dare una
casa a chi ne era privo.
Queste cose le sapevano già allora anche quelli che oggi ci
danno lezioni, giuste, per carità, perché si tratta di cose
umanamente comprensibili, tant'è che anch'io condivido gran parte
delle cose dette dal Consigliere Beneforti, che però non hanno
nulla a che fare con questo documento, che serve solo a riformare
lo IACP, trasformandolo in un ente che riunisca e gestisca bene il
patrimonio immobiliare di vari enti sparsi nel territorio
regionale. Oggi c'è un presidente, domani ce ne potrà essere un
altro..., ma io mi auguro che chi occuperà quei posti sappia
mettere in pratica i princìpi fondamentali di questa legge.
Non riesco proprio a capire l'accanimento contro questa legge e
neppure la richiesta di attendere la legge quadro nazionale. In
questo Consiglio spesso rivendichiamo la nostra autonomia, la Valle
d'Aosta ha la potestà legislativa su tante cose, ma, stranamente,
quando a livello nazionale va avanti qualcosa... Tenete poi
presente che fra due mesi il governo Amato non ci sarà più, perché
ci sarà una crisi e così passeranno altri sei mesi, magari un
anno..., e noi continueremo ad attendere la legge quadro. Inoltre,
poiché anche nella nostra Regione ci regoliamo più o meno come a
livello nazionale, con un ribaltone dopo l'altro, ecco che non
riusciremo più ad andare avanti. E' per questo che io sostengo che
la legge debba giungere in porto.
Mi sembra poi che l'Assessore stia già lavorando attorno ad una
legge sulla riorganizzazione totale degli interventi sulla
casa.
Certamente io condivido tutte le analisi sulla grande necessità
di alloggi nella nostra Regione. Non voglio ripetermi oggi, dal
momento che già ieri dicevo che anche per noi è giunta l'ora di
cedere certe proprietà per dare a chi ne ha bisogno la possibilità
di costruirsi delle case ed io mi auguro che questa Giunta nel giro
di pochi mesi sia effettivamente in grado di avviare e portare
avanti anche questa battaglia.
Questa legge è stata modificata in meglio. Era partita con un
Consiglio di amministrazione di tre membri, mentre ora ne è
previsto uno di soli tre membri, ciò vuol dire che è stato fatto un
bel passo in avanti.
Non sono d'accordo sull'emendamento del Consigliere Riccarand in
cui si esigono "capacità manageriali". Dobbiamo stare attenti,
altrimenti facciamo correre il rischio a chi non ha queste capacità
di non poter fare alcunché.
Se le vogliamo prendere in considerazione, allora le dobbiamo
tenere presenti anche per l'esecutivo e per tanti altri ruoli o
funzioni e non solo per il Consiglio di amministrazione dell'ERPER.
Io sono però del parere che molte persone, pur non avendo grandi
capacità tecniche o manageriali, siano comunque in grado di
amministrare molto bene.
Come ho già detto prima, anch'io condivido quanto è stato detto
da altri consiglieri sul problema della casa. E' logico poi che il
Consiglio regionale non possa limitarsi solo a parlare, ma debba
anche agire.
Oggi abbiamo la legge 75/33, che dà un contributo di
centomilioni per la prima casa, ma questa somma oggi non serve più,
perché per un alloggio di 90 metri quadrati il privato ha il
coraggio o la vergogna di chiedere ben 300 milioni. Poiché questo è
assolutamente vergognoso, dobbiamo cercare di fare una politica
seria per la casa.
Detto questo, io non sono qui a proporre di unificare questa
legge con l'altra. Questa legge ha il compito di riformare un ente
che noi abbiamo sempre definito un carrozzone clientelare, gli
vogliamo cambiare il nome ed modo di operare, sperando che diventi
un ente pubblico molto più democratico, aperto ed economico, capace
di andare incontro agli interessi della gente.
Prima il Consigliere Riccarand diceva di non vedere molto bene i
rappresentanti sociali nel Consiglio di amministrazione, mentre io
sono dell'avviso che la loro presenza sia una grande garanzia per
gli utenti.
Presidente
Se nessuno chiede la parola, dichiaro
chiusa la discussione generale e do la parola al Consigliere
relatore Martin.
Martin (ADP)
Ringrazio tutti i consiglieri che sono
intervenuti, sia quelli che hanno parlato a favore sia quelli che
hanno parlato contro il provvedimento.
Ho l'impressione che la discussione sia stata un po' strumentale
ed in parte dettata da una certa ignoranza, nel senso di non
conoscenza di certi concetti che pure sono espressi molto
chiaramente nella legge. Forse non tutti l'hanno letta con molta
attenzione.
Io non penso che una legge di questo tipo, cioè una legge di
indirizzo, una legge quadro, possa prevedere tutte quelle cose o
quegli strumenti, pur estremamente giusti, richiesti dal
Consigliere Beneforti. Quelli, semmai, dovranno essere attivati
dall'ERPER quando lo potrà fare, cioè dopo l'approvazione di questa
legge.
In effetti, oggi l'Istituto autonomo per le case popolari non ha
di fatto alcun coordinamento politico, nessun indirizzo politico.
La Regione non ha nessun potere per coordinarlo. Non credo che
questo rientri nelle intenzioni del Consiglio regionale. Credo
invece che sia giusto, proprio per attuare quanto chiesto dal
Consigliere Beneforti, che la Regione intervenga nel settore molto
delicato della casa dando suggerimenti e fissando indirizzi
politici. L'ERPER dovrà essere il braccio operativo per
l'attuazione degli indirizzi della Regione e degli enti locali.
Penso che le richieste del Consigliere Beneforti siano già
previste in questo disegno di legge, che è composto da diversi
articoli e che non si limita, come qualcuno ha voluto far credere,
soltanto ad un articolo in cui si dice da chi e da quanti membri è
composto il Consiglio di amministrazione, dal momento che c'è tutta
una serie di articoli che richiamano in qualche modo la politica
regionale in tema di edilizia abitativa.
Il Consigliere Riccarand ha presentato due emendamenti. Io penso
che la maggioranza non abbia alcuna difficoltà ad accettarli, anche
se tengo a precisare che gli stessi non sono assolutamente
necessari, perché quanto in essi evidenziato è già previsto nel
disegno di legge.
Il Consigliere Riccarand dice di specificare nell'articolo 3 che
il conto finanziario dell'ERPER dovrà chiudere in pareggio, ma ciò
è già stabilito nel comma 2 dell'articolo 15, che recita
testualmente: "Il bilancio di previsione è redatto secondo lo
schema adottato con decreto del Ministro del tesoro 10 ottobre
1986". Questo significa che i bilanci devono essere redatti
attraverso il raggiungimento dell'equilibrio tra costi e
ricavi.
Il Consigliere Mostacchi diceva che questo è uno dei princìpi
fondamentali che potrebbe far cambiare il suo parere su questo
disegno di legge. Benissimo, questo è previsto nel secondo comma
dell'articolo 15, ma nulla vieta che questo concetto possa essere
rafforzato attraverso l'inserimento di un terzo comma all'articolo
3, come proposto dal Consigliere Riccarand. Non c'è assolutamente
nulla in contrario, dal momento che ciò rafforza quanto già è detto
nel disegno di legge.
La stessa cosa dicasi del secondo emendamento presentato dal
Consigliere Riccarand al secondo comma dell'articolo 6, in cui
insiste affinché i futuri amministratori dell'ERPER abbiano
capacità manageriali e possiedano alcuni requisiti.
Ebbene, proprio nel secondo comma dell'articolo 6 si dice che i
futuri amministratori dell'ente per l'edilizia residenziale
pubblica debbono avere alcuni requisiti: titolo di studio di scuola
secondaria di secondo grado o almeno tre anni di esperienza di
amministrazione o di direzione di società per azioni o di ente
pubblico.
Poiché anche il secondo emendamento del Consigliere Riccarand
non fa altro che rafforzare concetti già chiaramente indicati nel
secondo comma dell'articolo 6, può essere tranquillamente
accettato.
Precisato questo, penso che, senza rispondere ai vari
consiglieri intervenuti, alcuni con intenti collaborativi e
costruttivi, altri, ma se ne comprendono le ragioni, con intenti
piuttosto polemici, si possa tranquillamente insistere nel chiedere
al Consiglio regionale di approvare il disegno di legge in
oggetto.
Presidente
Ha chiesto la parola l'Assessore dei
lavori pubblici, Vallet.
Vallet (UV)
Très brièvement, pour remercier les
rapporteurs et les conseillers qui, dans les différentes
Commissions, ont travaillé. Eux, ils savent combien ils ont
travaillé pour aboutir à ce projet de loi qui a demandé beaucoup de
discussions et d'approfondissements.
Dans quelques interventions que j'ai écoutées aujourd'hui, j'ai
l'impression que peut-être on s'attendait trop de ce projet de loi.
Quelque Conseiller m'a donné l'impression de vouloir dire que, avec
ce projet de loi, on aurait dû aborder tous les problèmes qui
concernent le logement. Ce n'est pas le but de ce projet de loi. Le
projet de loi a le but de réorganiser et de mettre le nouveau ERPER
dans les conditions de mieux ?uvrer et de mieux gérer le patrimoine
des logements publics.
Je crois que l'attitude correcte face à ce projet de loi est
celle du Conseiller Riccarand qui a dit: "Je ne crois pas qu'il
s'agisse de la réforme définitive, mais il s'agit d'un pas de
l'avant". C'est sans doute dans cet esprit, tout en sachant qu'on
aurait pu faire mieux, que je demande au conseil de voter ce projet
de loi, en confirmant que nous acceptons les amendements proposés
par le Conseiller Riccarand et les amendements qui ont été formulés
par la troisième Commission.
Si dà atto che dalle ore 17,52 riassume la Presidenza il
Presidente Edoardo Bich.
Presidente
Se nessuno chiede la parola, passiamo
all'esame dell'articolato nel testo predisposto dalla seconda
Commissione consiliare permanente.
Ricordo che il Consigliere Beneforti ha richiesto, anche a nome
del gruppo della DC, ha chiesto la votazione segreta su tutto
l'articolato.
Do lettura dell'articolo 1.
Articolo 1 (Istituzione)
1. In conformità a quanto disposto dall'articolo 62, comma 2,
del decreto del Presidente della Repubblica 22 febbraio 1982, n.
182, concernente norme di attuazione dello Statuto speciale della
Valle d'Aosta, a far data dall'entrata in vigore della presente
legge regionale, l'Istituto autonomo per le case popolari della
Valle d'Aosta (IACP) assume la denominazione di Ente regionale per
l'edilizia residenziale (ERPER).
2. L'ERPER, che assume la personalità giuridica di ente pubblico
economico, è dotato di autonomia organizzativa, patrimoniale e
contabile nel quadro e nei limiti della legislazione vigente,
nazionale e regionale; l'ERPER rappresenta inoltre lo strumento del
quale la Regione autonoma Valle d'Aosta si avvale per l'attuazione
degli interventi di edilizia residenziale pubblica e la gestione
del relativo patrimonio.
3. Dall'entrata in vigore della presente legge sono trasferite
al nuovo ente tutte le competenze in materia di amministrazione,
gestione e manutenzione dei fabbricati di proprietà della Regione e
degli enti locali destinati alla locazione per fini di edilizia
residenziale pubblica; la Giunta regionale approva entro i
successivi novanta giorni la relativa convenzione-tipo.
4. La Giunta regionale, avvalendosi dell'Assessorato dei lavori
pubblici, esercita i poteri di indirizzo e di vigilanza
sull'attività dell'ERPER in conformità alle disposizioni vigenti in
materia di programmazione nazionale e regionale.
Presidente
Ha chiesto la parola il Consigliere
Mostacchi; ne ha facoltà.
Mostacchi (UV)
Il Consigliere Martin sostiene che
nel disegno di legge è previsto il pareggio del bilancio; però alla
lettera c) dell'articolo 3 si dice che il pareggio può essere
conseguito anche con dei contributi regionali, mentre l'emendamento
del Consigliere Riccarand dice una cosa ben diversa. Ho detto
questo non per ragioni polemiche, ma per amor di chiarezza e per
non passare per ignorante.
Presidente
Ha chiesto la parola il Consigliere
Martin.
Martin (ADP)
Io non voglio dare dell'ignorante a
nessuno, però il secondo comma dell'articolo 3 dice che l'ERPER
provvede alle spese per il proprio funzionamento mediante tutta una
serie di provvedimenti, tra i quali ci possono anche essere i
contributi della Regione, ma non è detto che questi ci debbano
essere; pertanto il pareggio del bilancio...
(...Interruzione del Consigliere Mostacchi...)
questo lo deciderà la Regione, ma non è detto che ci debba
essere per forza un contributo regionale; questo contributo ci
potrà essere, ma a fronte di spese che dovranno essere documentate
dal nuovo istituto; non è assolutamente detto però che questo
contributo sia obbligatorio.
Presidente
I consiglieri relatori hanno presentato
tre emendamenti all'articolo 1, relativi rispettivamente ai comma
2, 3 e 4. Se non ci sono obiezioni o rilievi, li metterei in
votazione tutti e tre insieme.
Do lettura degli emendamenti all'articolo 1 presentati dai
consiglieri relatori Martin e Ricco.
Emendamenti Articolo 1
Il comma 2 è sostituito dal seguente:
2. L'ERPER, che assume la personalità giuridica di ente pubblico
economico, è dotato di autonomia organizzativa, patrimoniale e
contabile nel quadro e nei limiti della legislazione vigente,
nazionale e regionale; l'ERPER rappresenta inoltre lo strumento del
quale la Regione Autonoma Valle d'Aosta e gli enti locali si
avvalgono per l'attuazione degli interventi di edilizia
residenziale pubblica, delle scelte programmatiche ed urbanistiche,
e per la gestione del relativo patrimonio.
Il comma 3 è sostituito dal seguente:
3. Dall'entrata in vigore della presente legge sono trasferite
al nuovo ente tutte le competenze in materia di amministrazione,
gestione e manutenzione dei fabbricati di proprietà della Regione
destinati alla locazione per fini di edilizia residenziale
pubblica, sulla base di una convenzione approvata dalla Giunta
regionale entro i successivi novanta giorni; possono inoltre essere
trasferite tutte le competenze in materia di amministrazione,
gestione e manutenzione dei fabbricati di proprietà degli enti
locali, sulla base di convenzioni bilaterali da concordarsi con gli
enti locali interessati.
Il comma 4 è sostituito dal seguente:
4. La Giunta regionale, avvalendosi dell'Assessorato dei lavori
pubblici, sentiti gli Enti proprietari, esercita i poteri di
indirizzo e di vigilanza sull'attività dell'ERPER in conformità
alle disposizioni vigenti in materia di programmazione nazionale e
regionale.
Presidente
Se nessuno chiede la parola, pongo in
votazione per scrutinio segreto gli emendamenti testé letti.
Votazione a scrutinio segreto
Esito della votazione
Presenti: 27
Votanti: 27
Favorevoli: 18
Contrari: 9
Il Consiglio approva
Presidente
Do lettura dell'articolo 1 emendato.
Articolo 1 (Istituzione)
1. In conformità a quanto disposto dall'articolo 62, comma 2,
del decreto del Presidente della Repubblica 22 febbraio 1982, n.
182, concernente norme di attuazione dello Statuto speciale della
Valle d'Aosta, a far data dall'entrata in vigore della presente
legge regionale, l'Istituto autonomo per le case popolari della
Valle d'Aosta (IACP) assume la denominazione di Ente regionale per
l'edilizia residenziale (ERPER).
2. L'ERPER, che assume la personalità giuridica di ente pubblico
economico, è dotato di autonomia organizzativa, patrimoniale e
contabile nel quadro e nei limiti della legislazione vigente,
nazionale e regionale; l'ERPER rappresenta inoltre lo strumento del
quale la Regione Autonoma Valle d'Aosta e gli enti locali si
avvalgono per l'attuazione degli interventi di edilizia
residenziale pubblica, delle scelte programmatiche ed urbanistiche,
e per la gestione del relativo patrimonio.
3. Dall'entrata in vigore della presente legge sono trasferite
al nuovo ente tutte le competenze in materia di amministrazione,
gestione e manutenzione dei fabbricati di proprietà della Regione
destinati alla locazione per fini di edilizia residenziale
pubblica, sulla base di una convenzione approvata dalla Giunta
regionale entro i successivi novanta giorni; possono inoltre essere
trasferite tutte le competenze in materia di amministrazione,
gestione e manutenzione dei fabbricati di proprietà degli enti
locali, sulla base di convenzioni bilaterali da concordarsi con gli
enti locali interessati.
4. La Giunta regionale, avvalendosi dell'Assessorato dei lavori
pubblici, sentiti gli Enti proprietari, esercita i poteri di
indirizzo e di vigilanza sull'attività dell'ERPER in conformità
alle disposizioni vigenti in materia di programmazione nazionale e
regionale.
Presidente
Se nessuno chiede la parola, pongo in
votazione l'articolo 1 emendato testé letto.
Votazione a scrutinio segreto
Esito della votazione
Presenti: 27
Votanti: 27
Favorevoli: 18
Contrari: 9
Il Consiglio approva
Presidente
Do lettura dell'articolo 2.
Articolo 2 (Funzioni e compiti)
1. Le funzioni amministrative che l'ERPER svolge, adeguando a
tal fine la propria struttura operativa, sono le seguenti:
a) provvedere all'acquisizione delle aree, alla realizzazione di
opere di urbanizzazione primaria, secondaria e di supporto agli
interventi edilizi, alle demolizioni, alle costruzioni, agli
interventi di ristrutturazione, risanamento e restauro conservativo
di singoli edifici o di complessi edilizi, con eventuali annessi
servizi sociali, nonché di agglomerati urbani o extraurbani;
b) acquisire, ai fini dell'edilizia residenziale pubblica,
alloggi di cooperative a proprietà indivisa in caso di loro
scioglimento o liquidazione;
c) fornire alla Giunta regionale tutti gli elaborati
tecnico-economici utili ad esercitare le sue funzioni di controllo
e di indirizzo sull'attività dell'ente;
d) attuare, con le proprie strutture e con forme di
collaborazione tecnica da parte di terzi, studi ed elaborazioni in
merito alla sperimentazione di nuove tecniche edilizie ed
impiantistiche, oltre che alla predisposizione di studi e piani
urbanistici;
e) attivare forme di collaborazione tecnico-economica con gli
enti locali, altri enti pubblici e istituzioni, stipulando a tal
fine le necessarie convenzioni.
Presidente Se nessuno chiede la parola, pongo in votazione
l'articolo 2 testé letto.
Votazione a scrutinio segreto
Esito della votazione
Presenti: 27
Votanti: 27
Favorevoli: 18
Contrari: 9
Il Consiglio approva
Presidente
Do lettura dell'articolo 3.
Articolo 3 (Patrimonio e mezzi finanziari)
1. All'ERPER viene trasferita tutta la situazione patrimoniale e
finanziaria così come risultante dagli atti contabili dell'Istituto
autonomo per le case popolari della Valle d'Aosta alla data di
entrata in vigore della presente legge.
2. L'ERPER provvede alle spese per il proprio funzionamento
mediante:
a) rendite patrimoniali;
b) entrate derivanti da finanziamenti per la realizzazione di
opere e lo svolgimento di attività previste dalle leggi regionali e
nazionali e dalle disposizioni comunitarie;
c) contributi della Regione;
d) proventi derivanti dallo svolgimento delle attività
istituzionali e da prestazioni di servizi;
e) eventuali liberalità disposte da enti pubblici o da
privati.
Presidente
Do lettura di un emendamento aggiuntivo
all'articolo 3, presen-tato dal Consigliere Riccarand.
Emendamento Articolo 3, aggiungere il seguente terzo
comma:
"3. L'ERPER informa la propria attività a criteri di efficacia,
efficienza ed economicità ed ha l'obbligo del pareggio del bilancio
da perseguire attraverso l'equilibrio dei costi e dei ricavi".
Presidente
Se nessuno chiede la parola, pongo in
votazione l'emendamento testé letto.
Votazione a scrutinio segreto
Esito della votazione
Presenti: 28
Votanti: 28
Favorevoli: 25
Contrari: 3
Il Consiglio approva
Presidente
Do lettura dell'articolo 3 emendato.
Articolo 3 (Patrimonio e mezzi finanziari)
1. All'ERPER viene trasferita tutta la situazione patrimoniale e
finanziaria così come risultante dagli atti contabili dell'Istituto
autonomo per le case popolari della Valle d'Aosta alla data di
entrata in vigore della presente legge.
2. L'ERPER provvede alle spese per il proprio funzionamento
mediante:
a) rendite patrimoniali;
b) entrate derivanti da finanziamenti per la realizzazione di
opere e lo svolgimento di attività previste dalle leggi regionali e
nazionali e dalle disposizioni comunitarie;
c) contributi della Regione;
d) proventi derivanti dallo svolgimento delle attività
istituzionali e da prestazioni di servizi;
e) eventuali liberalità disposte da enti pubblici o da
privati.
3. L'ERPER informa la propria attività a criteri di efficacia,
efficienza ed economicità ed ha l'obbligo del pareggio del bilancio
da perseguire attraverso l'equilibrio dei costi e dei ricavi.
Presidente
Se nessuno chiede la parola, pongo in
votazione l'articolo 3 emendato testé letto.
Votazione a scrutinio segreto
Esito della votazione
Presenti: 27
Votanti: 27
Favorevoli: 18
Contrari: 9
Il Consiglio approva
Presidente
Do lettura dell'articolo 4.
Articolo 4 (Regolamento interno)
1. L'ERPER determina con apposito regolamento l'organizzazione
interna ed il funzionamento dei propri organi, in conformità a
quanto previsto dalla presente legge.
2. Il regolamento è adottato dal Consiglio di amministrazione
dell'ERPER a maggioranza assoluta dei suoi componenti, entro
novanta giorni dal suo insediamento.
Presidente
Se nessuno chiede la parola, pongo in
votazione l'articolo 4 testé letto.
Votazione a scrutinio segreto
Esito della votazione
Presenti: 27
Votanti: 27
Favorevoli: 18
Contrari: 9
Il Consiglio approva
Presidente
Do lettura dell'articolo 5.
Articolo 5 (Organi istituzionali)
1. Sono organi dell'ERPER:
a) il Consiglio di amministrazione;
b) il Presidente;
c) il Collegio sindacale.
Presidente
Se nessuno chiede la parola, pongo in
votazione l'articolo 5 testé letto.
Votazione a scrutinio segreto
Esito della votazione
Presenti: 27
Votanti: 27
Favorevoli: 19
Contrari: 8
Il Consiglio approva
Presidente
Do lettura dell'articolo 6.
Articolo 6 (Consiglio di amministrazione)
1. Il Consiglio di amministrazione è nominato secondo i criteri
e le modalità previste dalla legge regionale 27 marzo 1991, n. 12,
concernente criteri per le nomine e le designazioni di competenza
regionale, ed è costituito dai seguenti membri:
a) tre rappresentanti della Regione designati dal Consiglio
regionale, di cui uno designato dalla minoranza;
b) un rappresentante del Comune di Aosta, designato dal
Consiglio comunale;
c) un rappresentante dei comuni sul cui territori insistano
quote significative di alloggi di edilizia residenziale pubblica,
designato dall'Associazione Sindaci della Valle d'Aosta (ASVA);
d) un rappresentante designato congiuntamente dalle
organizzazioni sindacali dei lavoratori maggiormente
rappresentative della regione;
e) un rappresentante degli assegnatari degli alloggi designato
dalle associazioni degli assegnatari operanti in Valle d'Aosta.
2. I membri del Consiglio di amministrazione di cui al comma 1
devono avere almeno uno dei seguenti requisiti:
a) titolo di studio di scuola secondaria di secondo grado;
b) almeno tre anni di esperienza di amministrazione o di
direzione di società per azioni o di ente pubblico.
3. I rappresentanti designati ai sensi del comma 1 sono nominati
membri del Consiglio di amministrazione con decreto del Presidente
della Giunta regionale. la Giunta regionale nomina, tra i
rappresentanti designati dal Consiglio regionale, il Presidente ed
il Vice Presidente.
4. Le cariche di Presidente, di Vice Presidente e di consigliere
sono incompatibili con quella di membro del Parlamento, di
assessore regionale, di consigliere regionale, di sindaco, di
assessore comunale di un Comune con popolazione ai cinquemila
abitanti; l'incompatibilità con la carica di sindaco e di assessore
comunale non opera nei confronti del componente indicato al comma
1, lettera c).
5. Il Consiglio di amministrazione dura in carica per lo stesso
periodo del Consiglio regionale e decade nel caso di scioglimento,
anche anticipato, di questo; verificandosi tale eventualità il
Consiglio di amministrazione rimane comunque in carica, con
competenze limitate all'ordinaria amministrazione, fino alla nomina
del nuovo Consiglio di amministrazione.
Presidente
Do lettura di un emendamento al secondo
comma dell'articolo 6, presentato dal Consigliere
Riccarand.
Emendamento Articolo 6, comma 2. Sostituire le prime quattro
righe del comma con le seguenti:
"2. I membri del Consiglio di amministrazione di cui al comma 1
devono avere comprovate capacità manageriali e possedere almeno uno
dei seguenti requisiti".
Presidente
Se nessuno chiede la parola, pongo in
votazione l'emendamento testé letto.
Votazione a scrutinio segreto
Esito della votazione
Presenti: 27
Votanti: 27
Favorevoli: 21
Contrari: 6
Il Consiglio approva
Presidente
Do lettura dell'articolo 6
emendato.
Articolo 6 (Consiglio di amministrazione)
1. Il Consiglio di amministrazione è nominato secondo i criteri
e le modalità previste dalla legge regionale 27 marzo 1991, n. 12,
concernente criteri per le nomine e le designazioni di competenza
regionale, ed è costituito dai seguenti membri:
a) tre rappresentanti della Regione designati dal Consiglio
regionale, di cui uno designato dalla minoranza;
b) un rappresentante del Comune di Aosta, designato dal
Consiglio comunale;
c) un rappresentante dei comuni sul cui territori insistano
quote significative di alloggi di edilizia residenziale pubblica,
designato dall'Associazione Sindaci della Valle d'Aosta (ASVA);
d) un rappresentante designato congiuntamente dalle
organizzazioni sindacali dei lavoratori maggiormente
rappresentative della regione;
e) un rappresentante degli assegnatari degli alloggi designato
dalle associazioni degli assegnatari operanti in Valle d'Aosta.
2. I membri del Consiglio di amministrazione di cui al comma 1
devono avere comprovate capacità manageriali e possedere almeno uno
dei seguenti requisiti:
a) titolo di studio di scuola secondaria di secondo grado;
b) almeno tre anni di esperienza di amministrazione o di
direzione di società per azioni o di ente pubblico.
3. I rappresentanti designati ai sensi del comma 1 sono nominati
membri del Consiglio di amministrazione con decreto del Presidente
della Giunta regionale. la Giunta regionale nomina, tra i
rappresentanti designati dal Consiglio regionale, il Presidente ed
il Vice Presidente.
4. Le cariche di Presidente, di Vice Presidente e di consigliere
sono incompatibili con quella di membro del Parlamento, di
assessore regionale, di consigliere regionale, di sindaco, di
assessore comunale di un Comune con popolazione ai cinquemila
abitanti; l'incompatibilità con la carica di sindaco e di assessore
comunale non opera nei confronti del componente indicato al comma
1, lettera c).
5. Il Consiglio di amministrazione dura in carica per lo stesso
periodo del Consiglio regionale e decade nel caso di scioglimento,
anche anticipato, di questo; verificandosi tale eventualità il
Consiglio di amministrazione rimane comunque in carica, con
competenze limitate all'ordinaria amministrazione, fino alla nomina
del nuovo Consiglio di amministrazione.
Presidente
Se nessuno chiede la parola, pongo in
votazione l'articolo 6 emendato testé letto.
Votazione a scrutinio segreto
Esito della votazione
Presenti: 27
Votanti: 27
Favorevoli: 19
Contrari: 8
Il Consiglio approva
Presidente
Do lettura dell'articolo 7.
Articolo 7 (Procedure di designazione)
1. Il Presidente della Giunta regionale, entro trenta giorni
dalla nomina dei membri del Consiglio di amministrazione, di cui
all'articolo 6, comma 1, lettera a), richiede agli organismi di cui
all'articolo 6 le designazioni di rispettiva competenza.
2. Qualora, decorso il termine di sessanta giorni dalla
richiesta di cui al comma 1, non siano pervenute tutte le
designazioni, il Consiglio di amministrazione è comunque
costituito, purché siano pervenute le designazioni di almeno due
terzi dei suoi componenti, fermo restando l'obbligo
dell'integrazione non appena pervengano le rimanenti
designazioni.
Presidente
Se nessuno chiede la parola, pongo in
votazione l'articolo 7 testé letto.
Votazione a scrutinio segreto
Esito della votazione
Presenti: 27
Votanti: 27
Favorevoli: 19
Contrari: 8
Il Consiglio approva
Presidente
Do lettura dell'articolo 8.
Articolo 8 (Attribuzioni e compiti del Consiglio di
amministrazione)
1. Il Consiglio di amministrazione si riunisce almeno una volta
a bimestre e può essere convocato su richiesta di tre consiglieri o
di due sindaci revisori, nonché ogni qualvolta il Presidente lo
ritenga necessario.
2. Per la validità delle sedute occorre la presenza di almeno
quattro dei componenti il Consiglio; per la validità delle
deliberazioni occorre la maggioranza dei voti dei presenti.
3. Spetta al Consiglio di amministrazione deliberare in ordine
alla definizione ed attuazione delle scelte programmatiche e degli
indirizzi generali dell'attività dell'ente ed in particolare
alla:
a) approvazione del bilancio di previsione e del conto
consuntivo;
b) approvazione del regolamento di organizzazione;
c) approvazione dei programmi di intervento;
d) approvazione di atti di acquisto e alienazione di beni
immobili;
e) accettazione di eredità, legati, lasciti e donazioni;
f) approvazione del regolamento del personale;
g) approvazione di atti, contratti o convenzioni;
h) decisione di resistere in giudizio o provvedere a
transazioni.
Presidente
Se nessuno chiede la parola, pongo in
votazione l'articolo 8 testé letto.
Votazione a scrutinio segreto
Esito della votazione
Presenti: 27
Votanti: 27
Favorevoli: 19
Contrari: 8
Il Consiglio approva
Presidente
Do lettura dell'articolo 9.
Articolo 9 (Decadenza dei membri del Consiglio di
amministrazione)
1. I membri del Consiglio di amministrazione vengono dichiarati
decaduti dalla carica, con decreto del Presidente della Giunta
regionale, su proposta del Presidente dell'ERPER, qualora, senza
giustificato motivo, espresso in forma scritta, non partecipino a
tre sedute consecutive del Consiglio di amministrazione.
2. I membri del Consiglio di amministrazione vengono, altresì,
dichiarati decaduti dalla carica, con decreto del Presidente della
Giunta regionale, qualora si verifichi una delle situazioni di
incompatibilità previste dall'articolo 6, comma 4.
3. Nel caso di decadenza, per qualsiasi motivo, dei componenti
del Consiglio di amministrazione, i rispettivi organismi devono
provvedere alla designazione dei sostituti entro sessanta giorni
dalla data del decreto con cui viene dichiarata la decadenza.
Presidente
Se nessuno chiede la parola, pongo in
votazione l'articolo 9 testé letto.
Votazione a scrutinio segreto
Esito della votazione
Presenti: 27
Votanti: 27
Favorevoli: 19
Contrari: 8
Il Consiglio approva
Presidente
Do lettura dell'articolo 10.
Articolo 10 (Funzioni del Presidente e del Vice
Presidente)
1. Il Presidente:
a) ha la rappresentanza legale dell'ente;
b) convoca e presiede le adunanze del Consiglio di
amministrazione;
c) cura l'esecuzione delle deliberazioni consiliari;
d) predispone l'ordine del giorno delle materie da trattare
nelle sedute del Consiglio di amministrazione;
e) redige, per conto del Consiglio di amministrazione, le
relazioni annuali da trasmettere alla Giunta regionale relative al
bilancio preventivo, al conto consuntivo, allo stato di attuazione
dei programmi ed all'attività svolta.
2. Il Vice Presidente sostituisce il Presidente in caso di sua
assenza od impedimento e collabora con esso alla esecuzione e nello
svolgimento dei compiti attribuiti al Presidente; il Vice
Presidente provvede altresì allo svolgimento dei compiti
conseguenti il conferimento di eventuali deleghe da parte del
Consiglio di amministrazione.
3. In caso di assenza del Presidente e del Vice Presidente le
funzioni sono svolte dal consigliere più anziano di nomina e, in
caso di parità di nomina, dal più anziano di età.
Presidente
Se nessuno chiede la parola, pongo in
votazione l'articolo 10 testé letto.
Votazione a scrutinio segreto
Esito della votazione
Presenti: 27
Votanti: 27
Favorevoli: 19
Contrari: 8
Il Consiglio approva
Presidente
Do lettura dell'articolo 11.
Articolo 11 (Collegio sindacale)
1. Il Collegio sindacale è composto da tre sindaci, di cui uno
con funzioni di Presidente, scelti tra gli iscritti all'albo dei
revisori dei conti.
2. I membri del Collegio sindacale sono designati dal Consiglio
regionale. La Giunta regionale, con propria deliberazione, provvede
alla nomina del Presidente del Collegio sindacale.
3. I sindaci restano in carica per la stessa durata del
rispettivo Consiglio di amministrazione.
4. Per l'incompatibilità e la decadenza dei componenti il
Collegio sindacale valgono le norme stabilite per i componenti il
Consiglio di amministrazione.
5. I sindaci hanno facoltà di assistere a tutte le sedute del
Consiglio di amministrazione e di prendervi la parola; è
obbligatoria la presenza del Presidente del Collegio sindacale alle
sedute del Consiglio di amministrazione che annoverino all'ordine
del giorno argomenti inerenti:
a) al bilancio preventivo;
b) al conto consuntivo.
6. E' fatto obbligo all'ERPER di inviare alla Giunta regionale
copia dei verbali relativi alle sedute del Collegio sindacale.
Presidente
Se nessuno chiede la parola, pongo in
votazione l'articolo 11 testé letto.
Votazione a scrutinio segreto
Esito della votazione
Presenti: 27
Votanti: 27
Favorevoli: 19
Contrari: 8
Il Consiglio approva
Presidente
Do lettura dell'articolo 12.
Articolo 12 (Scioglimento e revoca degli organi
istituzionali)
1. Il Consiglio di amministrazione e il Collegio sindacale
possono essere sciolti per una delle seguenti cause:
a) gravi irregolarità nella gestione dell'ente;
b) impossibilità di funzionamento;
c) gravi violazioni delle direttive fissate dai programmi
regionali o mancata attuazione, senza giustificato motivo, dei
programmi di intervento o di gestione del patrimonio.
2. Il provvedimento di scioglimento degli organi istituzionali è
adottato con decreto del Presidente della Giunta, previa
deliberazione della Giunta regionale.
3. Con il decreto di cui al comma 2 si procede, altresì, alla
revoca del Presidente dell'ERPER e alla nomina di un commissario
straordinario per lo svolgimento delle attività istituzionali sino
alla ricostituzione degli organi istituzionali.
Presidente
Se nessuno chiede la parola, pongo in
votazione l'articolo 12 testé letto.
Votazione a scrutinio segreto
Esito della votazione
Presenti: 27
Votanti: 27
Favorevoli: 19
Contrari: 8
Il Consiglio approva
Presidente
Do lettura dell'articolo 13.
Articolo 13 Ai componenti degli organi dell'ERPER competono i
seguenti emolumenti:
a) Presidente: indennità mensile di lire 4.000.000;
b) Vice Presidente: indennità mensile di lire 1.500.000;
c) Consigliere: gettone di presenza di lire 150.000;
d) Presidente Collegio sindacale: indennità annua di lire
9.500.000;
e) Sindaco: indennità annua di lire 7.700.000.
Presidente
Se nessuno chiede la parola, pongo in
votazione l'articolo 13 testé letto.
Votazione a scrutinio segreto
Esito della votazione
Presenti: 27
Votanti: 27
Favorevoli: 19
Contrari: 8
Il Consiglio approva
Presidente
Do lettura dell'articolo 14.
Articolo 14 (Personale)
1. Lo stato giuridico e il trattamento economico del personale
sono stabiliti dalle norme dalle norme generali sull'ordinamento e
sullo stato giuridico ed economico del personale della Regione,
approvato con legge regionale 28 luglio 1956, n. 3 e successive
modificazioni ed integrazioni.
2. L'attribuzione del livello di inquadramento e l'applicazione
dell'ordinamento giuridico ed economico del personale hanno effetto
a partire dal 1° gennaio 1991.
3. L'inquadramento del personale è disposto nel termine di
centoventi giorni dall'entrata in vigore della presente legge,
sulla base delle mansioni effettivamente svolte dal personale.
4. L'assunzione del personale avviene mediante pubblico
concorso, con le modalità ed i criteri stabiliti con il regolamento
del personale.
Presidente
Se nessuno chiede la parola, pongo in
votazione l'articolo 14 testé letto.
Votazione a scrutinio segreto
Esito della votazione
Presenti: 27
Votanti: 27
Favorevoli: 19
Contrari: 8
Il Consiglio approva
Presidente
Do lettura dell'articolo 15.
Articolo 15 (Formazione ed approvazione dei bilanci)
1. L'esercizio finanziario dell'ERPER decorre dal 1° gennaio e
termina il 31 dicembre di ciascun anno.
2. Il bilancio di previsione è redatto secondo lo schema
adottato con decreto del Ministro del tesoro 10 ottobre 1986
(pubblicato nel supplemento ordinario alla Gazzetta ufficiale n. 36
del 13 febbraio 1987).
3. Il bilancio di previsione, da approvarsi entro il 30 novembre
di ogni anno, i relativi allegati e la delibera di approvazione,
sono trasmessi entro i successivi trenta giorni alla Commissione
regionale di controllo sugli atti degli enti locali.
4. Entro due mesi dalla chiusura di ciascun esercizio
finanziario il Presidente dell'ERPER sottopone lo schema del conto
consuntivo, unitamente alla relazione illustrativa, al Collegio
sindacale.
5. Il Collegio sindacale, entro trenta giorni dal ricevimento,
redige apposita relazione, da allegare allo schema del conto
consuntivo, contenente, fra l'altro, l'attestazione circa la
corrispondenza delle risultanze di bilancio con le scritture
contabili, nonché valutazioni in ordine alla regolarità ed
economicità della gestione.
6. Lo schema consuntivo, con le relazioni del Presidente e del
Collegio sindacale, è sottoposto al Consiglio di amministrazione,
che deve deliberarlo entro il mese di aprile successivo alla
chiusura dell'esercizio finanziario, ed è trasmesso entro i
successivi trenta giorni alla Commissione regionale di controllo
sugli atti degli enti locali.
Presidente
Se nessuno chiede la parola, pongo in
votazione l'articolo 15 testé letto.
Votazione a scrutinio segreto
Esito della votazione
Presenti: 27
Votanti: 27
Favorevoli: 19
Contrari: 8
Il Consiglio approva
Presidente
Do lettura dell'articolo 16.
Articolo 16 (Esercizio provvisorio)
1. Nell'eventualità che l'approvazione del bilancio di
previsione non intervenga prima dell'inizio dell'esercizio cui lo
stesso si riferisce, la Giunta regionale può autorizzare, per non
più di quattro mesi, l'ERPER a ricorrere all'esercizio provvisorio
di bilancio.
2. Durante l'esercizio provvisorio l'ERPER è autorizzato ad
assumere, per ciascun mese, impegni di spesa limitatamente ad un
dodicesimo della spesa prevista da ciascun capitolo del bilancio
preventivo dell'anno precedente, ovvero nei limiti della maggior
spesa necessaria, ove si tratti di spese non suscettibili di
impegno frazionabile in dodicesimi.
Presidente
Se nessuno chiede la parola, pongo in
votazione l'articolo 16 testé letto.
Votazione a scrutinio segreto
Esito della votazione
Presenti: 27
Votanti: 27
Favorevoli: 19
Contrari: 8
Il Consiglio approva
Presidente
Do lettura dell'articolo 17.
Articolo 17 (Controlli e vigilanza)
1. Il controllo di legittimità sugli atti dell'ERPER è
esercitato dalla Com-missione regionale di controllo, che approva
le deliberazioni elencate all'articolo 8, comma 3, lettere a), b),
c), g) e h), nonché quelle deli-berazioni relative ad interventi
non rientranti nei piani di localizzazione regionale ai sensi della
legge 5 agosto 1978, n. 457, concernente norme per l'edilizia
residenziale pubblica, e successive modificazioni.
Presidente
Se nessuno chiede la parola, pongo in
votazione l'articolo 17 testé letto.
Votazione a scrutinio segreto
Esito della votazione
Presenti: 27
Votanti: 27
Favorevoli: 19
Contrari: 8
Il Consiglio approva
Presidente
Do lettura dell'articolo 18.
Articolo 18 (Intervento sostitutivo)
1. In caso di inosservanza dei termini previsti da norme di
legge o di regolamento per l'assunzione di provvedimenti
obbligatori da parte dell'ERPER, l'Assessore ai lavori pubblici può
assegnare un congruo termine per l'adozione del provvedimento.
2. La Giunta regionale, in caso di inadempienza, nomina un
commissario "ad acta", fermo restando quanto previsto dall'articolo
12.
Presidente
Se nessuno chiede la parola, pongo in
votazione l'articolo 18 testé letto.
Votazione a scrutinio segreto
Esito della votazione
Presenti: 27
Votanti: 27
Favorevoli: 19
Contrari: 8
Il Consiglio approva
Presidente
Do lettura dell'articolo 19.
Articolo 19 (Commissione tecnica)
1. Presso l'ERPER è costituita una Commissione tecnica
consultiva in sostituzione dell'attuale Commissione nominata ai
sensi dell'articolo 63 della legge 22 ottobre 1971, n. 865,
concernente programmi e coordinamento dell'edilizia residenziale
pubblica; le competenze attribuite alla nuova Commissione sono
quelle previste dalla circolare del Ministero dei lavori pubblici
dell'11 giugno 1973, n. 300/AG, e dai provvedimenti statali in
materia di edilizia residenziale pubblica.
2. La Commissione è così composta:
a) dal Presidente dell'ERPER;
b) dall'Ingegnere capo dell'Assessorato regionale dei lavori
pubblici, o un suo delegato;
c) dall'Assessore all'edilizia o all'urbanistica del Comune
interessato;
d) dal Capo dell'Ufficio tecnico dell'ERPER;
e) da due tecnici del ramo, iscritti all'albo e nominati dalla
Regione;
f) da un rappresentante delle cooperative, nominato dalla
Regione su proposta dell'Associazione regionale delle cooperative
giuridicamente riconosciute.
3. La Commissione è costituita con deliberazione del Consiglio
di amministrazione dell'ERPER entro trenta giorni dalla data di
nomina degli esperti di cui al comma 2, lettere e) ed f), da parte
della Regione; la Commissione dura in carica cinque anni.
4. Ai componenti della Commissione di cui al comma 2, lettere e)
ed f), è corrisposto, per la partecipazione alle sedute e per le
spese accessorie, un compenso pari al gettone di presenza di cui
all'articolo 13, comma 1, lettera c).
Presidente
Se nessuno chiede la parola, pongo in
votazione l'articolo 19 testé letto.
Votazione a scrutinio segreto
Esito della votazione
Presenti: 27
Votanti: 27
Favorevoli: 19
Contrari: 8
Il Consiglio approva
Presidente
Do lettura dell'articolo 20.
Articolo 20 (Disposizioni transitorie)
1. Entro novanta giorni dalla data di entrata in vigore della
presente legge il Presidente della Giunta regionale promuove la
costituzione del Consiglio di amministrazione e del Collegio
sindacale, nonché la nomina del Presidente e Vice Presidente
dell'ERPER.
2. Fino alla costituzione dei nuovi organi dell'ERPER le
funzioni sono esercitate dagli organi attualmente in carica
dell'Istituto autonomo per le case popolari della Valle
d'Aosta.
Presidente
Se nessuno chiede la parola, pongo in
votazione l'articolo 20 testé letto.
Votazione a scrutinio segreto
Esito della votazione
Presenti: 27
Votanti: 27
Favorevoli: 19
Contrari: 8
Il Consiglio approva
Presidente
Do lettura dell'articolo 21.
Articolo 21 (Norma finale)
1. Per quanto non previsto dalla presente legge, ivi compreso il
finanziamento e il ripiano degli eventuali disavanzi dell'ERPER,
restano ferme le disposizioni vigenti in materia di edilizia
residenziale pubblica.
Presidente
Se nessuno chiede la parola, pongo in
votazione l'articolo 21 testé letto.
Votazione a scrutinio segreto
Esito della votazione
Presenti: 27
Votanti: 27
Favorevoli: 19
Contrari: 8
Il Consiglio approva
Presidente
Se nessuno chiede la parola, il Consiglio è
chiamato ora a pronun-ciarsi, sempre per scrutinio segreto, sul
complesso della legge.
Votazione a scrutinio segreto
Esito della votazione
Presenti: 27
Votanti: 27
Favorevoli: 19
Contrari: 8
Il Consiglio approva
