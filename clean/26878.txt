Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 78 del 29 marzo 1972 - Resoconto
OGGETTO N. 78/72 - Approvazione del bilancio di previsione
della Regione per l'anno 1972. (Discussione generale)
Dujany (D.P.)
- Signori Consiglieri.
La presentazione e la discussione in questo Consiglio del
bilancio di previsione per il 1972 avviene in un momento di
particolare importanza della vita regionale, non solo a causa delle
consultazioni elettorali che avranno luogo il 7 maggio, ma
soprattutto per l'importanza che questi anni rivestono per lo
sviluppo e il progresso della comunità valdostana. La Valle d'Aosta
sta attraversando uno dei momenti più importanti della sua vita di
questo ultimo dopo-guerra e questo giudizio è condiviso, più o meno
consapevolmente, dalla grande maggioranza della nostra popolazione
che, avvertendo la conseguenza di ciò che si fa in questi anni,
guarda l'attività dell'amministrazione regionale con crescente
attenzione perché giustamente attribuisce all'attività politica
regionale un ruolo fondamentale per garantire alla comunità una
possibilità di sviluppo coerente ed aderente alla sua anima ed al
suo spirito.
Sono certo che, di fronte alle mutevoli condizioni della Regione
ed alle esigenze che la popolazione richiede con forza continua di
vedere risolti i loro problemi, questo Consiglio dimostrerà di
sapere svolgere onorevolmente il suo compito e di affermare
responsabilmente la capacità del massimo organo politico regionale
di guidare la crescita della nostra Regione.
Il senso di responsabilità di ognuno, la consapevolezza dei
compiti che ci attendono, debbono essere motivo non di uniformità
sterile, ma di una posizione comune che pure, da parti diverse, sia
politica che di interessi che si rappresentano, si fonda sulla
preoccupazione di contribuire al miglioramento delle condizioni di
vita della nostra comunità ed all'affermazione dei valori
autonomistici che storicamente hanno indirizzato la vita della
gente della Valle d'Aosta.
Con la certezza, quindi, che il dibattito sul bilancio di
previsione rappresenti una valida occasione per dimostrare la
volontà di tutti di risolvere i problemi della Regione, voglio
assolvere, nei limiti delle mie modeste capacità, al compito di
illustrare i motivi, gli obiettivi e le scelte che hanno guidato la
Giunta che presiedo nella compilazione del bilancio.
A) L'evoluzione della Valle d'Aosta.
Ho già detto che le scelte che l'Amministrazione opererà in
questo anno sono destinate a pesare in modo notevole sul futuro
della Regione.
Questa affermazione si fonda su due dati:
1) Nel corso dell'esperienza dell'Amministrazione regionale,
l'importanza dell'attività e dell'intervento degli organi regionali
ha avuto un progressivo aumento.
La popolazione valdostana nel suo insieme, gli amministratori
locali, le organizzazioni sindacali, gli interessi operanti nella
nostra Regione, per vari motivi tendono ad attribuire
all'Amministrazione regionale compiti e funzioni sempre maggiori,
riconoscendo all'organo stesso un posto e una funzione determinanti
per la loro soluzione e per la soluzione delle esigenze e dei
problemi della popolazione della Valle.
Se, da una parte, questa tendenza, che come ho detto ha subito
una forte accentuazione in questi ultimi anni, consolida di fatto
nella nostra popolazione la consapevolezza che l'Ente regionale è
il livello di governo capace di risolvere le loro necessità e i
loro problemi, nello stesso tempo può presentare dei rischi per il
futuro, se non si guarda con attenzione alle conseguenze che
possono derivare dallo sviluppo della comunità, scaricando spesso
sull'Amministrazione regionale ogni ordine di esigenze e di
problemi che possono essere risolti dagli organi intermedi o
diversi.
Quante volte, in questo Consiglio, ci vediamo portati, su
iniziativa da parte di noi tutti problemi che sono di competenza di
Amministrazioni comunali, problemi che sono di competenza di altri
organi, in modo da scaricare continuamente sulla Regione certe
particolarità che dovrebbero essere responsabilmente attribuite
agli organi preposti all'Amministrazione di quegli Enti perché
altrimenti noi li deresponsabilizziamo e diamo all'Amministrazione
regionale compiti e funzioni che non le sono propri.
La Regione deve stare attenta a svolgere compiti sostitutivi che
potrebbero pregiudicare la sua funzione di guida e di sviluppo del
paese.
Il rapporto, quindi, tra l'Amministrazione regionale, le forze
sociali, gli enti locali della Valle deve essere impostato in
termini tali da tenere presenti due criteri generali: il primo deve
tenere conto della preoccupazione di garantire alla comunità uno
sviluppo responsabile rispettando e valorizzando i vari livelli ai
quali si esprimono gli interessi della popolazione; il secondo si
riferisce all'esigenza ed allo sviluppo della vita autonoma della
nostra Regione, l'ente regionale possa efficacemente e
concretamente svolgere una funzione di guida.
Mi pare che questo sia uno dei problemi sui quali questo
Consiglio deve annettere importanza, tenendo conto del fatto che la
recente evoluzione ha ormai indicato quali sono i rischi sui quali
potrebbe incorrere la vita amministrativa regionale costretta a
rincorrere quotidianamente piccole esigenze che rischierebbero di
paralizzare la Regione nelle sue scelte di particolare
importanza.
Se il ruolo e la funzione dell'Amministrazione regionale dei
prossimi anni è, come mi sembra, il primo dei temi su cui i
consiglieri sono chiamati a meditare, mi sembra che vi sia un
secondo grande tema che deve impegnare questo Consiglio ed è il
modo di sviluppo della Regione.
È utile affermare che quest'attenzione è doverosamente attesa da
tutti i rappresentanti della comunità, ma desidero richiamare alla
vostra attenzione l'eccezionale importanza che si deve attribuire
allo sviluppo sociale ed economico e la necessità che siano fatte
scelte valide.
Sono convinto che ci troviamo di fronte a delle grandi
modificazioni e a dei profondi mutamenti che offrono nello stesso
tempo favorevoli occasioni per riconfermare la particolare
personalità che, se accettate, potrebbero comportare la
cancellazione definitiva delle aspirazioni profonde e della
vocazione storica della nostra Regione.
Nei momenti particolari, nei momenti in cui si avvertono
innovazioni profonde, il carattere decisivo della nostra azione per
il futuro è necessario per fornire una risposta valida e non
riferirsi esclusivamente ai problemi della routine quotidiana, ma
ragionare in termini di evoluzione della nostra Regione.
Mi pare doveroso accettare questa impostazione e, anche se in
modo sommario, riassumere alcuni fenomeni e tendenze fondamentali
del nostro sviluppo che hanno la forza di determinare l'aspetto
futuro della Regione e dare, quindi, un giudizio che riteniamo
positivo perché compatibile con il fine auspicabile e ciò che
invece consideriamo negativo perché ritenuto pregiudizievole.
Alcuni elementi di considerazione.
1) L'istituzione delle Regioni a Statuto ordinario nel nostro
Paese in particolare ed il più vasto movimento non solo culturale a
livello internazionale a favore dei diritti, e del significato del
ruolo delle comunità delle minoranze delle culture locali sono
tutti elementi che rappresentano altrettanti fatti che verificano
positivamente l'esperienza della Valle e ribadiscono la validità
dei valori ideali che hanno guidato la nostra popolazione.
A questo movimento dobbiamo guardare con interesse perché è
nella misura in cui universalmente si impongono i diritti
dell'autoaffermazione dei popoli e delle comunità che alla Valle
viene meglio garantita non solo la possibilità di sopravvivere, ma
di esprimere con più vigore le sue capacità e quindi di meglio
partecipare all'elaborazione della civiltà dell'uomo.
Accanto a questo aspetto positivo non si può dimenticare la
crescente affermazione del mondo consumistico che esalta in modo
particolare l'egoismo, la violenza e la paura e che concretamente
tendono ad annullare le comunità e le culture locali.
L'ultimo censimento demografico in Valle d'Aosta ha confermato
una tendenza che potremmo definire positiva e cioè il nostro ritmo
di crescita raggiunge valori normali e lo stesso movimento
migratorio registrato nell'ultimo decennio ci fa prevedere che, non
essendo intervenuti grossi fatti modificatori nella composizione
dei gruppi sociali esistenti, sarà possibile nei prossimi anni il
consolidamento di un processo in atto di integrazione che potrà
garantire alla Regione, in modo articolato, la disponibilità di
tutte le energie.
Nello stesso tempo, però, dobbiamo sottolineare che lo sviluppo
demografico non è avvenuto in modo equilibrato. Nella Regione si
assiste al costante progresso di alcune aree e al declino di
altre.
Le caratteristiche prevalenti dello sviluppo economico regionale
e la sua trasformazione recente sembrano condannare alla radicale
trasformazione intere zone della nostra Valle un tempo zone
fiorenti.
Ciò ha comportato e continua a comportare movimenti interni
della popolazione verso aree privilegiate dallo sviluppo delle
attività più redditizie e convenienti con il grosso sacrificio di
altre rimaste povere.
È necessario sottolineare che il costo di questo movimento viene
pagato in prima persona da quella parte di popolazione valdostana
che ha le sue radici più profonde nel territorio regionale e che
ciò ha implicato e implica una condizione di sottovalutazione che
avvelena lo sviluppo armonico della nostra Regione.
Possiamo individuare una serie di squilibri, di contrasti e di
tendenze incompatibili con le mete che riteniamo di dover
raggiungere.
1) Sono facilmente valutati alcuni squilibri sociali.
Non a tutta la popolazione sono garantite uguali condizioni di
vita ed uguali possibilità di fruire dei frutti dello sviluppo
regionale.
Le occasioni e le possibilità di sviluppo non sono eque nei
diversi settori di attività.
Il futuro dell'agricoltore si presenta in termini diversi
rispetto all'albergatore, all'impiegato di pubblica amministrazione
o all'operaio dell'industria.
Così come all'interno del settore industriale il lavoratore del
grande complesso si trova in condizione diversa dell'artigiano o
del dipendente di attività di piccola dimensione.
La qualità stessa del posto di lavoro è per lo più inadeguato
alle aspirazioni e alla preparazione professionale dei nostri
giovani che deve trovare all'esterno una occupazione idonea.
2) Il territorio regionale è utilizzato in modo disordinato e
non sufficientemente equilibrato con lo sviluppo dell'attività
turistica, in particolare, il territorio regionale è stato in modo
crescente oggetto di speculazioni con la conseguenza di vedere
alterati i tratti tradizionali dell'ambiente e depauperate le
comunità locali di una delle sue ricchezze fondamentali.
Si pone oggi agli amministratori il difficile compito di
prevedere lo sviluppo dei singoli comuni e di dotarsi quindi di
strumenti idonei.
B) Qual è la situazione politica entro la quale si agisce.
La Giunta ha tenuto conto nel momento della formulazione del
bilancio delle esigenze della collettività valdostana e ad esse ha
proposto alcune soluzioni compatibili con le possibilità
finanziarie tenendo conto di alcuni criteri fondamentali che
possono essere così riassunti:
1) l'affermazione degli ideali autonomistici e quindi la
valorizzazione di tutto ciò che distingue la realtà della Valle
d'Aosta da ogni altra e che ne fa una dimensione originale e
particolare;
2) superamento delle diverse divisioni della nostra comunità al
fine di consentire alla Regione di esprimere con maggiore forza la
sua personalità;
3) individuare una politica dell'Amministrazione regionale
capace di superare gli attuali squilibri sociali ed economici della
nostra Valle;
4) estendere qualitativamente e quantitativamente le competenze
dell'Ente regionale riconosciutegli dallo Statuto e dalla
Costituzione;
5) garantire uno sviluppo economico armonico capace di
utilizzare risorse umane e ricchezze naturali della Valle
d'Aosta;
6) guidare lo sviluppo del territorio in modo equilibrato tale
da garantire una sua corretta utilizzazione e favorire una giusta
distribuzione della popolazione, di attività e di servizio.
A questi criteri generali si è ritenuto fondamentale fare
riferimento e porre al centro la politica di programmazione.
In questo senso, la programmazione significa rendere coerente
tutta l'azione dell'Amministrazione alle scelte precedentemente
elencate.
In questo momento, di fronte alla situazione attuale e tenuto
conto delle finalità da raggiungere, è parso opportuno di rivolgere
in modo più accentuato l'attenzione ai problemi dell'occupazione e
quindi allo sviluppo economico e al potenziamento dei servizi
sociali.
Per l'indicazione contenuta in questo bilancio al fine di
garantire un posto di lavoro alla popolazione ci si è attenuti a
questo criterio: la necessità di garantire un futuro
all'agricoltura valdostana tenendo presente che, senza un'adeguata
presenza dell'uomo nella montagna, la Valle d'Aosta perde non solo
uno dei suoi tradizionali settori di attività, ma preparerebbe
grossi oneri alla comunità conseguenti al deterioramento del
paesaggio e alla rottura dell'equilibrio idro-geologico.
Né va dimenticato che l'abbandono dell'attività agricola può
rappresentare in molte zone l'impossibilità dello sviluppo
turistico.
Abbiamo ritenuto che questo problema fondamentale dello sviluppo
regionale non potesse essere approfondito né in termini
assistenziali né in termini settoriali.
Intendiamo quindi proporre una serie di provvedimenti che
abbiano un minimo di coerenza fra loro, atti a favorire
associazionismo e la cooperazione fra agricoltori.
Una legge in tal senso è già stata approvata dal Consiglio
regionale ed è in attesa del parere della Comunità europea.
Sono previste nuove proposte tendenti ad assicurare
all'agricoltore un'adeguata e moderna assistenza tecnico-economica,
a specializzare e potenziare la viticultura, ad assegnare un premio
compenso agli agricoltori quali giardinieri del verde e quali
prestatori di servizio a vantaggio della comunità.
Quest'ultimo intervento sarà oggetto di una proposta di legge
che sarà celermente trasmessa alle commissioni ed all'esame del
Consiglio.
Per quanto riguarda il settore secondario, l'iniziativa della
Giunta per garantire il posto di lavoro nell'industria, interessata
in questi ultimi tempi da una gravissima crisi, non può trovare
solo nelle cifre del bilancio la sua illustrazione.
Data la struttura dell'industria valdostana, l'impegno della
Giunta è stato e sarà nel futuro di tipo politico al fine di
incidere a livello competente regionale e nazionale perché non
vengano meno le occasioni di lavoro esistenti.
È necessario riconvertire e riqualificare tale settore al fine
di renderlo più aderente allo sviluppo della Valle e più aderente
alla preparazione professionale e culturale dei giovani.
La creazione di aziende di media e piccola dimensione
qualificate e convenientemente localizzate ci è parso ancora uno
dei fini da perseguire.
A tale scopo, deve rispondere la creazione del fondo di
rotazione ed una politica di acquisizione di aree.
Allo stesso modo, l'attività turistica potrà dal fondo di
rotazione trovare un adeguato strumento fornito dalla Regione.
C) Servizi.
Per consentire uno sviluppo ordinato della nostra Regione, non è
sufficiente una politica solo rivolta ai settori di attività
economica.
Il potenziamento dei servizi sociali rappresenta tra l'altro un
grande settore di intervento.
Il diritto alla casa, allo studio, alla tutela della salute sono
richiesti con forza crescente dalla nostra collettività che vuole
raggiungere più civili condizioni di vita.
Accanto a questo servizio, l'Amministrazione regionale intende
qualificare il suo intervento nel campo delle infrastrutture
primarie e dei trasporti.
Per quanto concerne il problema dell'abitazione, ritengo sia
giunto il momento per un'azione incisiva della Regione
È opportuno coordinare a livello regionale gli interventi
finanziari previsti dalla legge regionale e da quella
nazionale.
Anche se non ufficialmente, posso comunicare che in base alla
legge 865 lo Stato dovrebbe assegnare a questo scopo una cifra di
circa un miliardo e mezzo.
La Giunta ha già indicato, in collaborazione con gli organi
regionali della programmazione, i criteri che intende seguire per
risolvere i problemi dell'abitazione tenendo conto delle sue
caratteristiche abitative, umane e territoriali e ponendo l'accento
sul notevole patrimonio edilizio esistente che necessita di
un'adeguata ristrutturazione.
In sintesi, nel bilancio è stato previsto il fondo di rotazione
che sarà successivamente precisato in che cosa consiste
tecnicamente dall'Assessore alle finanze, però al fondo faranno
capo altresì gli interventi degli enti pubblici a favore
dell'edilizia economica e popolare per la costruzione di case ad
equo affitto, per il risanamento di case di abitazione urbane ed
extra urbane, della pubblicizzazione dei trasporti, del
miglioramento dell'aspetto ospedaliero, nonché del via della
riforma tributaria.
Inoltre al fondo si attingerà per i provvedimenti da adottarsi
per provvedere all'incremento e alla difesa dell'occupazione.
Interventi particolari a favore del miglioramento delle
attrezzature sanitarie oltre che a favore delle infrastrutture e
dell'agricoltura sono pure previste nel bilancio che oggi è
sottoposto alla vostra approvazione.
Mi pare doveroso, inoltre, informare questo Consiglio di alcune
iniziative già assunte e in corso di attuazione anche se queste non
trovano posto per motivi evidenti in questo bilancio.
La prima è rappresentata dal prossimo adeguamento della
toponomastica e della segnaletica autostradale alla caratteristica
culturale e linguistica della Regione.
La seconda è l'avvio di un progetto per realizzare in Valle una
rete di ripetizione dei programmi televisivi in lingua
francese.
La terza è dotare la cultura storica valdostana di una
pubblicazione - per ora annuale - che consenta ai giovani
appassionati di studio ad accostarsi ai problemi della loro
storia.
Un cenno breve al riparto fiscale. La caratteristica di questo
bilancio rispetto ai bilanci precedenti è la garanzia delle sue
entrate ed è la continuità e la quantità di queste entrate.
Il bilancio di quest'anno prevede un'entrata di 16 miliardi dal
riparto fra Stato e Regione contro i 7-8-9 miliardi degli anni
precedenti.
Ma soprattutto mi pare valido questo riparto soprattutto per il
fatto che rappresenta un fatto continuativo per cui da quest'anno
viene abolita la cosiddetta politica dei rubinetti e viene
maggiormente responsabilizzato il Consiglio regionale
nell'acquisizione delle fonti di entrata.
Per quanto riguarda le spese, l'Assessore alle finanze vi
preciserà quali sono stati i vari capitoli di maggiore spesa e gli
assessori competenti quali sono le destinazioni nei vari
assessorati.
Mi limiterò semplicemente a farvi osservare che tutti i capitoli
dei vari assessorati hanno avuto forti aumenti in relazione
soprattutto a quello che è il programma della nuova legislatura in
futuro.
Metodo con cui viene presentato questo bilancio:
bilancio che è sottoposto all'approvazione dei Consiglieri,
rappresenta l'avvio di una maggior democraticità nella fase della
sua formazione.
É stato sottoposto alla discussione del Comitato di
Programmazione regionale delle varie Commissioni consiliari presso
i vari assessorati, delle organizzazioni sindacali, dei
rappresentanti degli enti locali, è solo dopo l'osservazione di
tutte queste varie Commissioni e questi vari rappresentanti che è
stato redatto il bilancio definitivo oggi distribuito ad ognuno dei
Consiglieri.
In futuro si migliorerà, allo scopo di garantire maggiormente ed
in modo più organico questa partecipazione e in modo che essa sia
più responsabile e che guardi i problemi nella sua maggior
globalità.
Signori Consiglieri, noi siamo qui aperti ai contributi ed alle
critiche, aperti all'appoggio di chi condividendo queste scelte
riterrà opportuno di approvare il bilancio per darci la possibilità
di realizzarlo, tenendo conto più che degli schieramenti politici
dei contenuti e cioè all'azione concreta che dobbiamo svolgere
perché la nostra Regione possa affrontare i gravi problemi di
crescita e di sviluppo che tutti noi abbiamo di fronte.
Chantel
(P.S.I.)
- Questo bilancio rappresenta
ancora una rigidità nella sua estensione in quanto la legge del
nuovo riparto, approvata il 2 dicembre, valida al 16 dicembre 1971,
non ha dato la possibilità a questo Consiglio di discutere
eventualmente di nuove leggi che avrebbero potuto far sì che
fossero trasportate nei capitoli di bilancio.
Questo bilancio, però, a differenza dei bilanci precedenti, è un
bilancio che ha come prima positività di essere un bilancio reale,
nelle sue cifre, in quanto nei bilanci precedenti per il solo fatto
che esisteva un'incertezza nella ricezione di quanto spettava di
riparto da parte dello Stato, ha portato a bilanci che hanno
lasciato dei residui che alla fine del 1971 rappresentavano
qualcosa come 22 miliardi.
Questo bilancio ha in base alla legge, in cui tutti hanno
contribuito, perché fosse una legge decisiva e definitiva che
creava la vera autonomia della Valle d'Aosta, perché l'autonomia,
se non è anche finanziaria, non è un'autonomia, vero? Ha dato la
possibilità di creare un fondo di rotazione, il quale sarà un po'
il polmone dell'amministrazione finanziaria e ci darà la
possibilità, e dopo vi darò un po' di più di... su quel che è
questo fondo di rotazione, di intervento, ogni qualvolta il
Consiglio lo riterrà necessario, in interventi in tutti i settori
non in un unico settore, e ve ne darò spiegazione più tardi.
Come raffronto, io vi dò solo due documenti:
"Presidenza del
Consiglio dei Ministri - Gabinetto - 4 marzo 1971: Comunicazioni -
Ministro del Tesoro, Presidente della Regione Valle d'Aosta,
Intendenza di Finanza. Per gli ulteriori provvedimenti di
competenza, si trasmette l'unico ordine di accreditamento di lire
1.400.000.000 emesso sul capitolo di spesa indicato in oggetto a
favore dell'intendenza di finanza di Aosta per provvedere al
versamento a favore della Regione Autonoma della Valle d'Aosta,
delle quote erariali ad essa spettanti per il primo trimestre 1971
ai sensi dell'art. 2 della legge 29 novembre 1955."
"Comunicato 16 marzo 1972 - per gli ulteriori provvedimenti
di competenza, si trasmette l'unito ordine di accreditamento di
lire 4.620.000.000 emesso sul capitolo di spese indicate in oggetto
a favore dell'Intendenza di Finanza per provvedere al versamento
alla Regione Valle d'Aosta delle quote erariali ad essa spettanti
per il primo trimestre dell'anno in corso ai sensi dell'articolo 3
e 4 della legge 6 dicembre 1971 n. 1065".
Credo che sia il documento che da solo dimostri che
effettivamente sul fatto riparto le cose sono cambiate
totalmente.
Non solo, ma che effettivamente si fa fede a quelle che sono le
prescrizioni di legge, cioè la Regione ha a ogni trimestre il
quantitativo di ripartizione fiscale che gli spetta.
Il Bilancio.
Il bilancio, ripeto, si è portato discretamente rigido tenendo
anche presente che fra tutti gli impegni presi precedentemente
dalla Valle, noi oggi ci trovavamo in una spesa fissa di
2.000.000.000, di 60.000.000 per tutti i mutui contratti e in base
a leggi emesse in questo Consiglio e i mutui agevolati da noi dati
in tutti i settori, che vanno dai Comuni alle strade, alle
partecipazioni, agli interessi di mutui concessi per le case
popolari, per l'agricoltura, al Comune di Aosta e via di seguito,
che è senza dubbio, se fossero continuate con lo stesso ritmo,
avrebbero portato in un futuro non lontano a una compressione,
ancor più rigida di bilancio perché queste spese avevano la
tendenza di essere progressive di anno in anno.
Il bilancio, come voi avete visto, arriva a 42.000.000.000, io
ho dato il prospetto a tutti di quelli che erano i redditi che non
riuscivamo ad avere dallo Stato; li avete sul biglietto che vi ho
mandato che riguarda il 65-66-67-68-69 e 70.
In ogni modo io potrei dire questo: che l'incidenza di aumento
tra il bilancio del 70-71 è stato del 47% e la differenza di
aumento del bilancio attuale è del 57%, riparto al bilancio del
1970.
Una ripartizione delle spese e come sono state impiegate, voi lo
potete vedere e io ve lo vorrei riassumere rapidamente, cioè c'è
stato un aumento di 45 milioni alla Presidenza del Consiglio, un
aumento di 688 milioni all'Assessorato delle finanze, un aumento di
1.190.850.000 all'agricoltura e foreste, un aumento di 52 milioni
all'industria del commercio, di 702 milioni ai lavori pubblici e un
importo di 1.600.000.000 alla pubblica istruzione; 596.000.000 alla
sanità e 190.000.000 al turismo.
Questo in cifre, e naturalmente, siccome il bilancio è stato
sottoposto alle singole Commissioni ed ai singoli assessorati,
eventualmente nel singolo campo, risponderanno in chiarimento e
spiegazioni i singoli assessorati interessati.
Io voglio parlarvi del fondo di rotazione.
Fondo di rotazione.
Perché abbiamo scelto un fondo di rotazione, invece di cercare
un istituto finanziario o un istituto bancario. L'istituto
finanziario ha la possibilità di dare dei crediti e dei mutui, in
modo particolare a due soli settori: industria e turismo.
E perciò rappresentava in sé e per sé una certa qual
rigidità.
La Banca, si sa che le banche autorizzate a far dei prestiti a
medio e lungo credito, cioè mutui, sono pochissime in Italia e qui
ad Aosta, esclusivamente la Cassa di Risparmio e l'Istituto San
Paolo.
Perciò, anche facendo la creazione di una Banca, avremmo dovuto
poi ottenere l'autorizzazione da parte del Ministero di essere
autorizzati a crediti a medio, a mutui a medio e lungo credito, che
naturalmente essere impossibile nella conformazione normale di una
Banca.
Abbiamo scelto il fondo di rotazione, il fondo di rotazione ci
permetterà, attraverso la volontà del Consiglio, di intervenire in
tutti i campi, dall'agricoltura al turismo, dal turismo al
commercio, cioè noi avremo la possibilità, volta per volta, con
questo fondo di intervenire in tutti i settori, non solo, ma io
ritengo che al momento opportuno che il Consiglio vorrà decidere,
per necessità, che potranno essere nel campo dell'occupazione, nel
campo dell'edilizia o in qualche altro campo, la necessità
immediata di avere un liquido non indifferente anche di un miliardo
e oltre, avrà la possibilità la stessa amministrazione come altre
amministrazioni di valersi del fondo di rotazione, in quanto
basterà che l'Amministrazione si impegni su anni successivi di
restituire al fondo di rotazione la cifra richiesta perché sia
valido anche l'intervento del fondo di rotazione verso la stessa
amministrazione regionale.
Questo è per dare un concetto dell'elasticità che può dare
questo fondo di rotazione che oggi è stato fatto sulla base di
cinque miliardi iniziali, e con un fondo di rotazione, anno per
anno, andranno a favorirlo i residui amministrativi, residui di
amministrazione.
Naturalmente questo fondo di rotazione, ripeto, come è stato
impegnato, dovrà essere poi assegnato come gestione, diciamo così,
come impiego a una Banca in rapporto ai voleri della Giunta o del
Consiglio, cioè in parole povere, la Banca che assumerà dopo che
avremo preparato la legge, assumerà questa responsabilità, dovrà
assumersi la stessa responsabilità che ha oggi, quando concede i
mutui per conto della Valle, dovrà fare le stesse inchieste, le
stesse relazioni, le stesse condizioni di prestito, le stesse
garanzie, ecc. e risponderne anche in parte, dal lato
responsabilità.
Questo è il concetto all'ingrosso, del fondo di rotazione, che,
ripeto, ci dà una possibilità, perché fino al 1971, noi avevamo
l'incertezza dell'entrata, notevole rigidità di spesa anche per
quanto riguarda le spese in conto capitale, rilevante aumento di
residui passivi, carenza di programmazione e conseguenza: mancanza
di impostazione di piani pluriennali, in cui quelli annuali,
correttamente si inseriscono.
L'importante delle entrate, come già ho detto, si ricollegava
alla vecchia legge. Attualmente, con il nuovo bilancio, avremo la
possibilità, non in questo bilancio, ma nei bilanci successivi, di
avere minor rigidità di quella attuale.
La rigidità di bilancio, naturalmente, corrisponde a spese
divise in tre categorie di voci:
le spese rigide, relativamente rigide, flessibili, si ha quando
queste ultime possono mediamente essere considerate pari al 9%
delle spese effettive, essendo quelle relativamente rigide, e pari
al 30%, e quelle rigide mediamente pari al 61%.
Le spese rigide, e d'altronde la relazione l'avete avuta, e
credo che dovrebbe essere inutile che io continuassi a leggere una
relazione che avete avuto, che avete letto, e arriverei solo alla
conclusione dell'eventuale utilizzazione di questo fondo di
rotazione.
L'utilizzazione, ho già detto le ragioni per cui non abbiamo
proposto una finanziaria e non abbiamo proposto un istituto
bancario.
Si ritiene che la maggior forza incentivante risieda
nell'intervento a titolo di credito, a tassi agevolati e questo non
solo per l'industria ma per tutti i settori socio-economici che
meglio può utilizzare questa forma di intervento, è doppiamente il
fondo regionale di rotazione.
La tipologia di questo fondo sarà esaminato successivamente.
Qui si.... come a differenza di altre forme di intervento prima
esaminato, esso presenti tutta una serie di caratteristiche che lo
rendono decisamente più interessante e rispondente alle finalità
che si intendono raggiungere.
Oltre al fatto di operare esclusivamente tramite interventi a
titolo di credito, a tassi agevolati e con durate determinabili
dalla Regione, il fondo regionale di rotazione dà la possibilità di
interventi in tutti i settori e non solamente in quelli
tradizionalmente si ripercuote l'economia senza che io voglia
creare delle pluralità nell'ambito delle caratteristiche proprie
del fondo regionale di rotazione, si ricorda innanzitutto che un
tale strumento evita il rischio possibile invece in quelli
precedentemente esaminati, di ingerenze politiche
nell'amministrazione dei fondi, in quanto la sua dotazione viene
amministrata da un istituto di credito già operante, il quale,
essendo reso compartecipe del rischio del finanziamento, non potrà
non richiedere al momento dell'erogazione tutte quelle garanzie
atte ad assicurare non solo un obiettivo di distribuzione dei
fondi, ma altresì a contenere il rischio del finanziamento, pure se
ciò non significa però lasciare l'istituto di credito autonomo
nelle proprie scelte, in quanto al momento decisionale rimane di
competenza dell'Amministrazione regionale e del Consiglio
regionale.
In altre parole, nell'ambito delle disponibilità del fondo,
spetterà all'Amministrazione regionale, sulle indicazioni del
Comitato per la programmazione, stabilire quante parti della
dotazione del fondo debba essere destinato ai vari settori,
industria, turismo, agricoltura, ecc., ne va dimenticato che la
scelta dei tassi, della durata dei finanziamenti, variabili da
settore a settore, e in caso determinabile esclusivamente
dall'Amministrazione regionale, questa scelta connessa al
funzionamento dell'Istituto fa sì che questo si ponga come valido
strumento di programmazione.
Il fondo regionale di rotazione, inoltre per costante defluire
dei mezzi e per la flessibilità degli interventi che può inserire
validamente in un programma pluriennale al quale la Regione dovrà
necessariamente arrivare nei prossimi anni, contrariamente a quanto
potrebbe apparire, questo istituto dà la possibilità di rendere
meno rigido il bilancio regionale e ciò perché con la sua creazione
dovrebbe essere eliminato dal bilancio stesso non solo quasi tutte
le forme di contributo a fondo perso, ma tutte quelle in conto
interessi che incidono sulla rigidità tanto meno, per la durata del
finanziamento a cui la contribuzione si riferisce.
Si vendono a... così le premesse per un attento riesame, per una
ristrutturazione del modo di intervenire della Regione nel settore
dell'economia valdostana... del fondo regionale di rotazione è la
facilità di smobilizzo e di rientro delle somme erogate da cui
discende una maggior velocità di rotazione che incide positivamente
sulla disponibilità delle somme stesse, diversamente da quello che
accade per gli interventi delle società finanziarie.
Una finalità aggiuntiva non trascurabile, si ricollega alla
possibilità di mettere nei vari settori dell'economia valdostana
del denaro, anche quando questo si presenta carente sul mercato
monetario finanziario, l'oscillazione a cui spesso lo stesso va
soggetto, consente quindi la possibilità di interventi anche
recessivi in fase di congiuntura sfavorevole, anche se può apparire
un aspetto marginale. Si ricordi ancora che il fondo di rotazione,
rispetto alla società finanziaria e alla banca regionale, presenta
una indubbia facilità di gestione, ed oneri più ridotti.
Ed è logico perché il fondo di rotazione, finché non è impiegato
e finché non viene erogato, rende alla Valle il 5,75%.
La prevista creazione del fondo di rotazione regionale viene ad
essere un elemento caratterizzante di questo bilancio, un nuovo
istituto che dovrebbe permettere il passaggio graduale di un
bilancio basato su un programma pluriennale di interventi, nel
quale i bilanci annuali trovano un loro corretto inserimento.
Ristrutturare il modo di intervento della Regione nei settori
socio-economico, abolendo anche gradualmente alcune delle
contribuzioni a fondo perso, di cui sono noti i limiti e le
caratteristiche negative e tutte quelle in conto interessi, di
attenuare in concorso con altri provvedimenti, l'eccessiva rigidità
del bilancio regionale di incidere positivamente sull'ammontare dei
residui passivi sia perché una grossa tranche della dotazione
iniziale, si riallaccia a stralci di residui passivi, sia perché
l'inserimento del fondo di alcuni tipi di intervento regionale
elimina il formarsi di nuovi residui passivi a detto
conseguenti.
Vi ho detto come è alimentato il fondo, ho aggiunto gli
interventi che potranno essere fatti in tutti i settori, vero e io
credo che, se qualcheduno chiederà ulteriori spiegazioni in questo
campo, sono a loro completa disposizione, mentre invece le singole
voci del bilancio, riguardanti i singoli assessorati, ne
risponderanno i singoli assessori.
Fosson (U.V.)
- Prima di dare la parola al Consigliere
Caveri, vorrei solo ricordare a tutti i Consiglieri che, iniziando
la discussione generale, come abbiamo fatto sempre e tutti gli
anni, ogni Consigliere ha la possibilità di prendere la parola, due
volte, con il tempo che è previsto nel Regolamento, passando ai
capitoli, come potrà riprendere la parola, ma nella discussione
generale, si tenga presente questa limitazione, in modo che se il
Consiglio crede, siccome il Consigliere Caveri aveva chiesto la
parola prima, ma se il Consiglio è d'accordo di rinviare al
pomeriggio, sono le undici e quarantotto... beh penso che di
interventi ce ne saranno diversi, anche se un paio di interventi
sono fatti al mattino, gli altri saranno fatti nel pomeriggio,
penso che il Consiglio sia tutto d'accordo di non tirare troppo
alla lunga adesso, allora la parola al Consigliere Caveri.
Caveri (U.V.)
- Intervento scritto mentre parla il
Presidente Dujany, questa è una precisazione per il Consigliere
Dolchi, eh! Lei non ce l'ha fatta.
Depuis deux années, la Junte actuelle annonce toujours que le
prochain bilan sera rédigé selon les idées sublimes de la
programmation, mais chaque année, et cette fois aussi, le bilan est
rédigé selon le vieux système.
On a bien constitué un bureau pour les recherches économiques et
sociales, formé presque exclusivement d'activistes démo-populaires,
qui payés par l'Administration, dédient une grande partie de leur
temps à la propagande à faveur de leur mouvement.
En vain; on chercherait en ce budget des signes et des
conclusions tirées de la programmation.
On a continué avec la vieille routine, sans pas même étudier une
forme rationnelle de priorité dans les dépenses de la Région.
On peut constater cela surtout pour certains assessorats, comme
nous verrons à travers l'examen et la discussion des différents
chapitres, certaines dépenses comme, par exemple, pour la
propagande touristique sont tout à fait exagérées, tandis que les
dépenses pour la restauration des monuments anciens et des châteaux
sont tout à fait insuffisantes.
Ce bilan manque du sens de la juste proportion, à cela il faut
ajouter que la Junte actuelle est tout à fait dominée par la
préoccupation électorale. A cela il faut encore ajouter le manque
absolue d'intérêt pour les questions intellectuelles et
culturelles.
Voilà pourquoi on dépose beaucoup plus pour le sport que pour la
culture, c'est absurde, puisqu'on peut défendre l'ethnie
valdôtaine, seulement à travers un grand effort et un grand essor
culturel.
Mais cela ne rend rien du tout, évidemment de point de vue
électoral, de là naissent l'apathie et l'indifférence à cet égard.
La même apathie et la même indifférence règne pour la valorisation
de la Ville d'Aoste, comme Ville d'art. Nous avons présenté des
motions pour la valorisation du... d'un anneau vert autour des
remparts romains. Les motions ont été approuvées à l'unanimité par
le Conseil régional, mais elles sont restées lettres mortes comme
si on les avait jetées dans le panier à papier.
Nous avons présenté une motion pour la valorisation du cloître
de la cathédrale, la motion a été approuvée à l'unanimité par le
Conseil régional, mais elle est restée lettre morte et ce cloître
du XVème siècle reste scandale inouï et unique - je crois - parce
que seulement en Vallée d'Aoste arrivent des choses de ce genre, ce
cloître du XVème siècle reste fermé et invisible soit aux
touristes, soit aux habitants de la Vallée d'Aoste.
Plusieurs fois nous avons demandé que l'on continue ce que nous
avons commencé, nous avions acheté deux appartements du Palais
Ansermin pour en faire le palais de la culture, mais cela ne donne
rien en terme électorale et alors cela n'intéresse pas à la Junte
actuelle.
Nous avons demandé que l'on fasse des fouilles archéologiques
entre la Rue Quintane et la Rue de Sales, on nous a donné des
assurances et naturellement M. Milanesio est absent et je ne peux
pas prétendre de parler en présence de l'Assesseur Milanesio, qui
est toujours absent dans les séances du Conseil, et j'ai déjà dit
une fois et je le répète, le Président de la Junte ne sent pas le
devoir élémentaire de demander à ses Assesseurs qu'ils soient
présents pendant qu'on discute, au moins, pendant qu'on discute du
bilan.
Rien de nouveau pour... Rizzardi et pour la création de l'Avenue
Mont Blanc, le long du côté méridional des remparts romains.
Cette Vallée d'Aoste autonome, que nous avions rêvée au temps de
notre jeunesse riche de levain intellectuel, tend toujours plus à
ressembler à une Béotie alpine. Cela implique pourquoi la déchéance
de l'école continue d'une manière frappante. Il aurait fallu mettre
l'homme juste à la place juste, on a mis un
œnologue, un taste-vin à diriger l'Instruction
publique. Il n'y a pas dans ce domaine des idées maîtresses on ne
fait que de la petite démagogie et des faveurs pour des benjamins
et pour les benjamines.
Arrivé à ce point, je pense qu'il est de bon devoir, en tant que
citoyen responsable et en tant que Conseiller régional de dénoncer
un épisode bouleversant que s'est vérifié à l'école moyenne de
Verrés; à la troisième moyenne C une enseignante, una
professoressa, une des benjamines de l'Assesseur, a assigné à ses
élèves d'étude en groupe des questions sexuelles. Sous l'égide et
sous l'inspiration de la benjamine, on a rédigé le questionnaire
suivant dont je me permets de vous donner lecture, on a distribué
cela à tous les élèves de la troisième classe moyenne et même à
tous les élèves de la I et de la II classe moyenne.
Qu'est-ce qu'on leur demande?
A des enfants qui n'ont pas encore rejoint la puberté, on leur
dit: "Come reagisci quando senti parlare di sesso? Ti confidi con
qualche amica sulle tue esperienze sessuali?"
J'aimerais bien savoir quelles sont les expériences sexuelles
des enfants de la I classe moyenne, de la Ième - Perché? Credi che
sia molto volgare parlare di esperienze sessuali? Hai il ragazzo,
hai qualche simpatia? Quando stai con lui o quando lo vedi, pensi
subito alle esperienze sessuali? Ti attraggono molto le esperienze
sessuali, e - dai la - perché? Se il ragazzo che ti piace ti tratta
male, come reagisci? E se ti accorgi chi piaci ad un ragazzo ne sei
contenta o te ne freghi - comme language ce n'est pas mal - Te la
sentiresti di vivere per un po' di tempo insieme ad un ragazzo
oppure con un'amica? - Alors ici il y a la liberté de choix - Ti
piacciono i film, i romanzi, i fumetti d'amore. Perché? Hai
intenzione di giungere al matrimonio ancora vergine? Perché? Ti
piacerebbe appartenere al sesso maschile? E perché? Se tu fossi un
ragazzo, andresti a letto con una ragazza e perché? Quale tipo di
ragazzo preferisci? Ti interessa se un ragazzo ha la macchina o la
moto, oppure se va a piedi, oppure preferisci se va a piedi? -
Questa è intelligenza sublime di una professoressa. Questo
questionario, ti ha messo in imbarazzo? E perché?"
Voilà, le fait est tellement grave qu'il se passe de
commentaires.
Ce n'est pas de l'éducation sexuelle, c'est tout le contraire.
C'est la corruption authentique, c'est entre-autre l'apologie de
l'homosexualité.
Vous jugez souvent votre qualité de chrétiens et de catholiques,
cela sert beaucoup au moment des élections pour tromper les
"badola"; mais vous fermez les yeux devant ces faits si graves.
Je demande au Président de la Junte et à l'Assesseur à
l'instruction publique de me donner des réponses précises à cet
égard.
Je dénoncerai ces faits au Surintendant aux écoles qui
évidemment ne pourra pas se soustraire au devoir de faire
personnellement une rigoureuse enquête sur les faits que j'ai
dénoncés et sur d'autres faits du genre dont je préfère ne pas
parler parce que j'ai voulu seulement faire une allusion à ces
faits. J'ai oublié de dire que ce questionnaire a été distribué aux
élèves de la I-II classe moyenne, c'est-à-dire à des enfants qui
n'ont pas encore rejoint la puberté, cela est évident.
Nous considérons aussi assez négative l'action de l'Assesseur
aux travaux publics, parce que, comme nous avons déjà dénoncé en
des séances précédentes, sans aucun résultat, on a tracé, et comme
a démontré le Conseiller Freppaz, en des séances précédentes, on a
tracé des routes dangereuses pour l'incolumité personnelle des
routes qui seraient peut-être indiquées pour des routes de
motocross, plus que pour le passage des voitures ordinaires.
On a repoussé notre motion pour la route de l'Envers, je
regrette de devoir aussi dénoncer le comportement sectaire de
l'Assesseur aux travaux publics qui se sert des nominations des
dépendants pour opérer des conversions politiques particulièrement
dans la Commune de Villeneuve.
Ceux qui ne manifestent pas des désirs de conversions ont le
temps d'attendre.
Malheureusement les dépenses pour le personnel ont presque
atteint les trois milliards par an, ajoutons à cela la logorrhée
législative régionale comme si la logorrhée législative nationale
n'était pas suffisante, la logorrhée de 200.000 lois spéciales de
la République italienne qui est devenue un mare magnum où souvent
font naufrage ceux qui ont le malheureux sort ou la malheureuse
profession de devoir interpréter ce droit qu'est si souvent
tordu.
Évidemment on a oublié la sentence de Tacite
plurimes
leges spessum res pubblica.
La république est mauvaise
lorsque les lois sont trop nombreuses."
L'augmentation des frais pour le personnel et la multiplication
des lois régionales rendent et rendront toujours plus rigide le
bilan, la rigidité dont parlait justement sur ce point l'Assesseur
Chantel, cette rigidité du bilan augmentera toujours de plus pour
des raisons évidentes.
Je termine ainsi ces quelques considérations sur ce bilan qui
n'est pas seulement un document comptable, mais un document
politique qui résume toute une politique administrative et une
politique économique.
C'est donc un acte politique de la part des Conseillers
régionaux d'approuver ou de ne pas approuver ce document.
Évidemment nous n'approuverons pas ce document.
Je me réserve de poser des questions et de faire d'autres
considérations lorsque nous passerons à l'examen des différents
chapitres. Mais si vous me permettez je veux ajouter quelque chose
et ce quelque chose que je veux ajouter se réfère à une phrase du
Président de la Junte avec lequel je ne veux pas faire des
polémiques, mais je veux seulement relever cette phrase à propos
dell'occupazione operaia e dei posti di lavoro.
A proposito di occupazione operaia e di posti di lavoro,
dobbiamo purtroppo ancora una volta deplorare che si sia
strumentalizzata la crisi industriale della Bassa Valle per fare
delle vuote chiacchiere e della bassa polemica e della piccola
demagogia, con quale risultato? Di fare un grande buco nell'acqua
perché non si è realizzato, non si è concluso niente, era difficile
concludere, era difficile realizzare e questo noi siamo i primi a
riconoscerlo, ma io mi domando allora se è stato onesto fare le
grandi promesse e fare brillare gli specchietti per le allodole
servendosi poi di questo per fare una polemica contro determinati
movimenti regionali.
E voglio fare un'altra osservazione sul centro storico.
Si parla molto del centro storico, ma non si fa nulla per centro
storico, anche lì ci si serve del centro storico per fare
un'agitazione sterile, per sfruttare in definitiva, in senso
politico le condizioni deteriori e tristi nelle quali si trovano
coloro che abitano nel centro storico.
In una riunione che aveva avuto luogo in questo palazzo, noi
dell'Union Valdôtaine avevamo indicato una via di uscita del
problema del centro storico e tutti i presenti in quella riunione,
a cominciare dal Presidente della Giunta e dei membri di questa
Giunta regionale, avevano accettato quei suggerimenti che noi ci
eravamo permessi di dare e cioè, secondo noi, bisognava distinguere
tra i fabbricati di questo centro storico, stabilire due categorie;
le case inabitabili, e non suscettibili di restauro, e quelle
andavano demolite, perché non continui la solita speculazione dei
proprietari di queste case di affittare a fitti salatissimi ai
disgraziati immigrati queste case, perché queste case sono
preziose, in quanto costituiscono un privilegio per ottenere
l'assegnazione della case popolari, e poi studiare un sistema di
mutui agevolati a favore dei proprietari di queste case del centro
storico in modo da renderle abitabili con dei restauri.
Questa è la via concreta di risolvere il problema del centro
storico e non il sistema di certi attivisti, molto ben conosciuti,
di certi opuscoli che vanno a tirare per la giacca questi abitanti
del centro storico, i quali l'anno scorso non sognavano nemmeno di
andare ad occupare la sala ducale del Municipio, ma sono stati
tirati per gli stracci e portati lì perché bisognava fare
l'agitazione demagogica.
Non è con le agitazioni demagogiche che si risolvono i problemi
ma, ad ogni modo, di questo problema noi potremo occuparci forse
più dettagliatamente, quando esamineremo la parte speciale di
questo bilancio, o meglio quando esamineremo il bilancio, capitolo
per capitolo, quando ogni Consigliere potrà fare le sue domande e
fare le sue considerazioni.
E così nella parte capitolo per capitolo, io chiederò se fa
parte del vecchio bilancio o se fa parte del nuovo bilancio la
spesa di una recente delibera della Giunta regionale, in data 17
marzo 1972, non vi leggo la motivazione proponente il solito
Assessore Milanesio: si delibera di approvare alla sotto indicata
ditta alberghiera la somma di L. 27.000.000 a titolo di contributo
regionale per l'esecuzione del complesso turistico ricreativo in
Comune di Lillianes della ditta alberghiera di Pedrini Ennio e si
approva allo stesso tempo che questa somma di 27.358.464 lire che
si ordini l'emissione del relativo mandato di pagamento a favore
dell'Istituto bancario San Paolo di Torino.
Termino questo mio intervento, congratulandomi per questa bella
delibera con il Presidente della Giunta, con tutti i membri della
Giunta, complimenti e auguri, buona continuazione sulla strada
dell'onestà politica e amministrativa.
Fosson (U.V.)
- La parola al Consigliere Pedrini. Sì,
sì.
Pedrini (P.L.I.)
- La solita mascalzonata di un uomo, il
quale prima di parlare dovrebbe veramente documentarsi di come
stanno le cose.
Prima di tutto, non è la Regione che ha dato questi soldi di
mutuo ma lo Stato, sia ben chiaro avv. Caveri, Lei come sempre
gioca sporco, e io glielo dico in faccia, così come gliel'ho detto
altre volte, lei ha solo il coraggio di alzare le targhe (?), di
andarsene all'estero, non di guardare in faccia la realtà e di
buttare fango sul fango che lei ha addosso, questa è la realtà.
Ma non è finita avv. Caveri, ne tireremo fuori delle altre, lei
specula su una cosa che sa che è falsa, questa è la realtà di
fatto. Lei, se dice questo è un mentitore, glielo dico
pubblicamente, lei è un mentitore, lei travisa le cose, lei deve
dire le cose come stanno perché io ho chiesto un contributo allo
Stato e non alla Regione.
Questo è il fatto. Ora, se lo Stato da un mandato ecco si come
lei avv. Caveri ha fatto, lei che ha combattuto Pila, lei che non
ha lasciato fare a Champorcher, lei che mette i bastoni
dappertutto, perché non vuole che la Valle progredisca, perché lei
vuole soltanto e sempre dominare, lei così come ha fatto prima con
i comunisti, poi con i D.P. e oggi con la D.C. è bene che qualcuno
le dica le quattro verità, come io gliele ho sempre scritte e
dette, lei che si è permesso di dire e di scrivere che io non ero
un grande invalido della guerra partigiana per Dio, questa è la
realtà di fatto... (
voce
) ...Mauro, sono cose talmente serie
queste sulle quali non si può scherzare, qua si tocca nel vivo una
persona, una persona che lavora dal mattino alle sei fino a
mezzanotte, che non ha mai chiesto niente, e tu lo sai benissimo,
ma evidentemente bisogna dirle queste cose, chi ha un po' di sangue
nelle vene, chi veramente sente che ha la coscienza pulita di dire
queste cose in faccia a chi la coscienza pulita non ce l'ha, caro
Mauro Bordon, questa è la realtà, e ripeto, avv. Caveri, lei non si
permetta di continuare su questo tono, con me, perché ha sbagliato
strada, io l'ho già dimostrato una volta e glielo dimostrerò fin
che lei vuole, a me l'infarto non viene, sa, io il sangue ce l'ho
caldo, io sono ancora quadrato con il sangue caldo così come sono
quadrate e dure le montagne della Valle di Gressoney. Ma io le
dimostrerò, avv. Caveri, che, se lei vuole, io sono disposto a fare
un pubblico dibattito sulla sua persona e sulla mia persona, se
tanto, siccome lei è arrivato a questa bassezza, una bassezza l'ha
fatta quando era alla Camera, contro il sottoscritto, grande
invalido di guerra, partigiano che non ha il polmone destro,
chiaro? Questa la prima cosa, seconda - la seconda mascalzonata la
fa ora, dicendo questo, sapendo che lei mette già a priori quando
lei l'ha detto, perché lei sa benissimo che io come tanti altri
nella mia situazione, che abbiamo creato qualcosa in favore della
Valle d'Aosta, chiediamo qualcosa, quello che guadagniamo l'abbiamo
speso in casa nostra, non come lei che non ha speso una lira in
casa sua, è sempre andato a portare fuori, lei e i suoi
parenti.
Va bene?
È così, caro avvocato, va bene, noi dimostriamo di dare qualcosa
alla nostra Valle, creando qualcosa, che lei con la sua poca
esperienza turistica non ha mai lasciato fare, quando io, ancora
Presidente regionale della Commissione Turismo, avevo chiesto
questi villaggi turistici che non sono mai stati concessi per la
miopia della sua amministrazione.
Questo è il fatto e chiudo dicendole: la legge 614 non è una
legge della Regione, il sig. Dujany e il sig. Milanesio e i signori
che sono lì, non hanno potuto fare altro che trangugiare il
boccone, di darmi il mutuo così come mi spetta di diritto...
(
voce
) ...mi spetta di diritto quel mutuo, così come spetta
a tanti altri che hanno fatto la domanda, tanto e quanto l'ho fatta
io.
Né più né meno e parliamo di privati, albergatori, parliamo di
società sia la Pila che La Thuile, ecc. ecc. e quindi i soldi non
sono della Regione ma sono dello Stato, questo lei lo sa ma ha
fatto finta di non saperlo per continuare a buttare il fango che
lei ha buttato su tutti i valdostani con cui è stato, dai comunisti
ai demo-popolari, ai PSDI con cui lei adesso, non più tardi che
tempo fa, sputava su Montesano con la tessera fascista adesso gli è
alleato, ai democristiani con cui è stato una volta e con cui è
ritornato e a cui lo metterà ancora una volta in quel posto, perché
quella è la sua natura, avvocato, lei è abituato solo a far quello,
lei est le pire homme qu'il y a dans la Vallée d'Aoste, pas pour la
Vallée d'Aoste.
C'est ça... (
Voce di Caveri
) ...stia tranquillo che non
ho bisogno di andare in Svizzera per impararlo come ha fatto lei,
l'ho imparato a casa mia, caro figliolo, e ce n'è fin che basta, ho
solo da aprire un libro e ne leggo, ma non mi faccia uscire, stiamo
buoni, fermiamoci qua per il momento, se vuole continuare io ne ho,
ma non con la cazzuola, con la pala, andiamo avanti...
(
voce
) ...è dello stesso e non della Regione... (
Voce di
Caveri in lontananza
) ...si, ah! Su questo io con lei mi metto
sempre a confronto, e lei che è sceso a questo, ma ha sbagliato la
mossa.
Fosson (U.V.)
- Bene, chi chiede la parola?
La parola all'Assessore Milanesio.
Milanesio (P.S.I.)
- Una precisazione doverosa.
La deliberazione cui si è riferito l'avv. Caveri è una
deliberazione assunta dalla Giunta regionale in virtù della legge
614, legge nazionale, per l'incentivazione alberghiera in questo
caso, turistico-alberghiera, per le aree, così dette, depresse del
centro nord.
Lo Stato ha trasferito alla Regione, in materia turistica,
650.000.000 in tre anni da distribuire per iniziative turistiche a
coloro i quali ne avessero fatta domanda.
Alla Regione erano giacenti una ventina di domande, sono state
accolte tutte e con dei massimali che variavano, posso dire che per
piccole iniziative i massimali sono arrivati fino al 100% del
contributo; per iniziative più grosse, questo massimale è stato
ridotto. Per quanto si riferisce all'iniziativa del Consigliere
Pedrini, cittadino della Valle d'Aosta, il massimale era del 60%,
quindi neanche tra i massimi massimali... (
voce di
Pedrini
).
Fosson (U.V.)
- Bene, qualcun altro chiede la parola
sulla discussione del bilancio?
Se il Consiglio pensa di sospendere, sono le dodici e sedici, se
c'è ancora un intervento, praticamente, è tanto di risparmiato per
il pomeriggio.
Ramera (D.C.)
- Vorrei semplicemente dire una cosa.
Se fosse possibile avere una copia del testo della relazione del
Presidente della Giunta per oggi pomeriggio, perché quella non ce
l'avevamo.
Abbiamo preso alcuni appunti, ma è abbastanza interessante.
Se è possibile avere fotocopia.
Fosson (U.V.)
- Bene, non so cosa ne pensa il Presidente
della Giunta. Bene.
Allora la seduta è sospesa e riprendiamo alle sedici e
trenta.
---
La seduta è tolta alle ore 12,17.
