Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 259 del 13 maggio 1982 - Resoconto
OGGETTO N. 259/VII - PROBLEMI CONCERNENTI LA COPERTURA DEL
POSTO DI BIBLIOTECARIO CAPO SERVIZIO PRESSO IL SERVIZIC BIBLIOTECHE
DELLA REGIONE. (Interrogazione e ritiro di mozione).
PRESIDENTE
: Do lettura del testo dell'interrogazione del
Consigliere Carlassare.
VENUTO A CONOSCENZA, in data 27 aprile 1982, di una "lettera
aperta", allegata alla presente, redatta da un gruppo di operatori
culturali, dove viene denunciata alla
pubblica opinione
tutte una serie di gravi disfunzioni e storture nel funzionamento
del Servizio Biblioteche dell'Assessorato regionale alla Pubblica
Istruzione;
CONSIDERATO che detta "lettera aperta" richiede esplicitamente
che venga ottemperato a quanto previsto dagli articoli 11 e 17
della legge regionale n. 3 del 30 luglio 1976, ovvero
l'espletamento di un concorso per il posto di Capo Servizio;
RITENENDO più che motivata e ragionevole detta richiesta,
INTERROGA
l'Assessore regionale alla Pubblica Istruzione per sapere se
intende bandire e quando il concorso per il poste di Capo Servizio
Biblioteche dell'Assessorato regionale alla Pubblica
Istruzione.
PRESIDENTE
: Do lettura del testo delle mozione dei
Consiglieri Cout e Minuzzo.
VISTO che ormai dal 1976 l'incarico di Bibliotecario Capo
Servizio presso i "Servizio Biblioteche" è stato affidato a varie
persone in modo precario discontinuo;
VALUTATA la necessità, per il buon funzionamento del servizio,
di affidar tale incarico in modo più continuativi ad una persona
che abbia i requisiti richiesti;
CONSIDERATO opportuno non protrarre ulteriormente una situazione
di provvisorietà che ha generato incomprensioni tra i dipendenti e
difficoltà per la regolarità del servizio, visti anche i risultati
dei ricorsi al TAR per i assegnazione di tale incarico;
RICORDATO che nel 1977 era stato bandito un concorso per il
conferimento d tale incarico previsto dalla Pianta Organica del
personale, concorso che non è stato mai espletato nonostante la
presentazione di numerose domande,
IL CONSIGLIO REGIONALE
IMPEGNA
la Giunta regionale ad espletare i concorso per la copertura del
posto d Bibliotecario Capo Servizio presso il servizio biblioteche
entro e non oltre il 30 giugno 1982.
PRESIDENTE
: Ha chiesto di parlare i Consigliere Cout; ne
ha facoltà.
COUT - (PCI):
Penso di poter fare alcune considerazioni,
cercando di essere molto breve, partendo dalla ristrutturazione
dell'Assessorato della Pubblica Istruzione votata in precedenza,
quando abbiamo deciso di dividere i servizi e di cercare un
funzionamento migliore di tutto quanto l'Assessorato e dei vari
servizi stessi.
Noi, su questa ristrutturazione, avevamo dato, malgrado
l'astensione, un parere favorevole, proprio perché siamo convinti
che ci siano delle cose che vanno modificate ed eravamo d'accordo
su tutta una serie di osservazioni che erano state fatte
dall'Assessore Viglino.
Ma, oltre ad indicare sulla carta che questa ristrutturazione
debba essere fatta, siamo anche convinti che sia necessario
procedere materialmente a questa ristrutturazione e cercare di
risolvere una serie di
q
uestioni e di problemi che
ancora sono in sospeso. Tra questi vi è un problema di cui da tempo
si discute anche in Consiglio con interpellanze e mozioni, ed è il
problema del concorso che è stato bandito, ma non è stato poi
espletato, per il Bibliotecario Capo Servizio del servizio
biblioteche.
Assieme al Consigliere Minuzzo ed al Consigliere Nebbia, abbiamo
presentato una mozione che il Consiglio non ha approvato. L'abbiamo
ripresentata proprio perché successivamente sono sorti dei problemi
per i quali pensiamo sia tassativamente necessario andare ad
espletare questo concorso.
Il problema più grosso, secondo noi, è la precarietà di gestione
di questo servizio: senza un bibliotecario capo servizio e una
sostituzione in questo incarico fatta ogni anno con diverse
persone. sono ormai 7 o 8 persone che dal 1976 hanno assunto questo
incarico e, proprio per questo, ci sono, secondo il nostro parere,
delle disfunzioni conseguenti e quindi c'è a necessità di dare
l'incarico stabile ad una persona, affinché possa seguire meglio il
servizio.
Ad una nostra interrogazione (era una interrogazione con
risposta scritta, firmata dal Consigliere Mafrica) erano già state
date delle risposte che però non ci sono sembrate molto
convincenti, anche perché, sempre relativamente alla stessa
domanda, altre volte era stato risposto in modo diverso.
Quando si chiese come mai non era stato espletato il concorso
nel 1979, l'Assessore Viglino ci rispose che non era stato
espletato in attesa della composizione e definizione della vertenza
sul nuovo inquadramento e trattamento economico del personale
dipendente. Questo è stato fatto ormai da tempo.
Successivamente, il Presidente della Giunta ci rispose dicendo
che era opportuno riesaminare il tipo di qualificazione e di
preparazione del personale addetto all'assistenza e al
coordinamento dei servizi bibliotecari e quindi non si poteva
bandire questo concorso in attesa di rivedere tutta la legge.
Noi siamo convinti, invece, che il concorso si possa fare lo
stesso e la legge debba essere rivista, tanto è vero che era stata
formata a tal proposito una commissione che aveva cominciato a
discutere globalmente della revisione della legge per ciò che
riguarda il sistema bibliotecario in Valle d'Aosta ed erano emersi
numerosi problemi. Questa Commissione da alcuni mesi non è più
stata riunita, ma noi siamo convinti che questa discussione debba
andare avanti. Non vediamo invece perché, pur andando avanti questa
discussione sulla revisione della legge, non, possa nel contempo
essere espletato il concorso. Secondo noi, un riesame della
qualificazione e della preparazione del personale addetto
all'assistenza e al coordinamento del sistema bibliotecario può
avvenire contemporaneamente. La persona che vincerebbe questo
concorso potrebbe poi essere riqualificata assieme a tutte le
altre.
Quindi, la nostra proposta è che, al più presto, - chiediamo
possibilmente entro il 30 giugno - questo concorso sia bandito.
PRESIDENTE
: Ha chiesto di parlare il Consigliere Mafrica;
ne ha facoltà.
MAFRICA - (PCI):
Desidero rivolgere al Presidente della
Giunta e all'Assessore altre domande oltre quelle che ha posto il
collega Cout.
Non riesco a capire la ragione per cui si preferisce una
situazione precaria, con cambio del titolare ogni anno o quasi, con
continui ricorsi, ad una situazione stabile.
Il Presidente della Giunta, nella risposta scritta
all'interrogazione dice: queste sono questioni che riguardano la
discrezionalità della Giunta, che valuta e riesce ad equilibrare
l'interesse particolare con l'interesse generale.
Vorrei sapere dove sta l'interesse generale nel tenere da cinque
anni in sospeso un concorso, nel dover ogni anno cambiare il
reggente di questo servizio, nel doverlo cambiare magari in seguito
ad una decisione del Tribunale Amministrativo, nel dover nuovamente
approvare una delibera, ricominciare tutto da capo.
Vorremmo capire la ragione effettiva, semplicemente, perché non
vediamo la logica di questa cosa.
Saremo quindi grati di una risposte chiara.
PRESIDENTE
: Ha chiesto di parlare il Presidente della
Giunta: ne ha facoltà.
ANDRIONE - (UV):
Cercherò di essere chiaro. Quando
abbiamo presentato questa legge in Consiglio regionale abbiamo
dichiarato che si trattava di una legge che creava un servizio ex
novo che avrebbe dovuto nascere già nel '66, ma poi la cosa era
caduta, per cui era necessario sottoporre a verifica un certo
numero di idee contenute in questa legge. Questa verifica ci ha
portati a non modificare la qualificazione di una persona, ma a
modifica
r
e il concetto di servizio biblioteche, perché
probabilmente abbiamo peccato di presunzione pensando che il
servizio biblioteche venisse innestato su uni realtà matura e
disposta ad accoglierlo, capace di approfittare di questo nuovo
servizio; invece, le difficoltà sono state numerosissime e di
notevole rilievo.
In particolare - e mi limito sole alla questione del concorso -
il servizio biblioteche ha denunciato una grave carenza di
collegamento con il resto dell'amministrazione. Questo si verifica
- ed è vero - per tutti i servizi staccati, quali, ad esempio,
l'Archivio storico ed i Laboratori, ecc. In questo caso la carenza
di collegamento è particolarmente grave perché impedisce il
raggiungimento degli scopi per i quali noi abbiamo voluto quella
legge.
Di conseguenza, entro breve - io credo di poter dire entro
giugno - porteremo in Consiglio le necessarie modifiche a quella
legge, ivi comprese quelle per il concorso di cui si parla e
l'istituzione di un servizio culturale con un dirigente che dovrà
curare gli archivi storici e la biblioteca regionale, perché
un'altra illusione che abbiamo avuto era che fosse possibile creare
il servizio biblioteche indipendentemente e in maniera distaccata,
collegandosi successivamente con la biblioteca regionale.
Non è un sistema che, alla luce dell'esperienza, ha dato prova
di essere il migliore, per cui quel posto sarà soppresso e il
collegamento avverrà direttamente con l'Assessorato competente e
con la biblioteca regionale. Noi porteremo le modifiche ala legge
proprio perché è l'esperienza che ci dimostra che questo servizio
deve essere strettamente collegato all'amministrazione regionale,
in particolare all'Assessorato della Pubblica Istruzione, per
raggiungere gli scopi prefissi.
Questo è relativo all'interesse generale: la legge deve
raggiungere gli scopi per i quali è stata creata, innanzitutto.
E, in questo campo, non mi preoccuperei molto della sentenza del
TAR, perché, normalmente, vinciamo le cause in Consiglio di Stato,
in quanto l'amministrazione attiva non appartiene ai giudici e,
d'altra parte, il vostro partito, giustamente, queste cose le ha
fortemente affermate in Parlamento. Io spero entro giugno ma,
comunque, certamente entro l'autunno, quindi prima dei sei mesi
necessari perché ripresentiate la mozione, di rendere note le
modifiche necessarie affinché quel servizio e quella legge siano
coordinati con il resto dell'amministrazione e ci permettano di
raggiungere gli scopi voluti dal servizio biblioteche.
PRESIDENTE
: Ha chiesto di parlare il Consigliere Cout; ne
ha facoltà.
COUT -(PCI):
Noi siamo convinti che, comunque, una
modifica alla legge ci debba essere e debba tenere conto
soprattutto della questione del coordinamento delle biblioteche nel
senso che diceva il Presidente della Giunta o, eventualmente, anche
in un senso diverso che può venire fuori da una discussione
successiva.
Ci stupisce il fatto, già ricordato prima, che proprio per
rivedere questa legge si era iniziata una discussione in una
commissione che non si capiva bene se era una commissione
consiliare o una commissione ad hoc, ma una commissione che era
stata nominata dalla Giunta con questi compiti.
Questa commissione da alcuni mesi non si è più riunita e non
comprendiamo perciò come il Presidente della Giunta possa dire che
per settembre, forse anche per giugno, saranno portate in Consiglio
delle proposte di modifica a questa legge. E ci chiediamo se questa
commissione sarà riunita ancora o no, o se le proposte verranno
direttamente dalla Giunta. E nel caso, comunque, che la discussione
su questa legge vada avanti in Commissione, vorremmo fossero
coinvolti i vari Consiglieri; per cui noi potremmo ritirare questa
mozione se c'è l'impegno per questo da parte della Giunta e con
l'augurio, da parte nostra, che si possano risolvere le questioni
già in giugno o in settembre.
In caso contrario noi potremo, in quel momento, ripresentare
questa mozione.
PRESIDENTE
: Ha chiesto di parlare il Presidente della
Giunta; ne ha facoltà.
ANDRIONE - (UV):
Ringrazio il Consigliere Cout che ha
detto delle cose molto giuste.
Ognuno di noi ha un piccolo "tallone d'Achille" e il mio è la
passione per i libri, le biblioteche; quindi, quando la sig.na
Viglino mi ha detto che stava esaminando la legge, ho chiesto di
poter avere un po' di tempo per fare delle proposte anch'io. Non
appena queste proposte saranno fatte, la sig.na Viglino convocherà
quella commissione e le illustrerà, chiederà dei suggerimenti,
perché questa è una legge che dovrebbe creare un tessuto di fondo
tale da permettere effettivamente un discorso culturale sul
territorio.
L'importanza di questa legge è enorme, però dobbiamo
riuscire ad ottenere gli scopi che si prefigge ed annullare un
certo tipo di disordine che si è verificato.
Mi impegno perciò a far elaborare il testo prima a questa
commissione e se il Consigliere Cout ha delle idee in proposito e
vuole formulare già prima delle proposte di modifica, siamo
dispostissimi ad esaminarle.
PRESIDENTE
: Il Consiglio prende atto che il Consigliere
Cout, a nome dei presentatori e a seguito delle spiegazioni fornite
dal Presidente della Giunta, ritira la mozione testé discussa.
