Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 953 del 18 dicembre 1989 - Resoconto
OGGETTO N. 953/IX - Illustrazione del calendario 1990 sulle
limitazioni alla circolazione degli automezzi pesanti.
(Approvazione di mozione).
Presidente - Do lettura della mozione presentata dal Consigliere
Riccarand:
MOZIONE
Premesso che entro la fine del mese di dicembre il Ministero dei
Lavori Pubblici provvederà a pubblicare il Calendario 1990 delle
limitazioni alla circolazione degli autoveicoli per il trasporto
merci di peso superiore ai 50 quintali;
ricordatoche tale Calendario può essere integrato e modificato,
per motivate esigenze, dal Presidente della Giunta regionale che
deve emanare un decreto relativo alle limitazioni della
circolazione dei TIR sull'intera rete stradale della Valle
d'Aosta;
ricordato che occorre impedire e scoraggiare il traffico dei TIR
nei giorni festivi e prefestivi ed in alcuni particolari periodi
dell'anno poichè in tali giorni e periodi la rete stradale della
Valle d'Aosta è interessata da un intenso movimento turistico;
evidenziato altresì che , analogamente a quanto avviene in
Svizzera ed in Austria, occorre vietare il traffico notturno dei
TIR sia per evitare il pericolo ed il disturbo del transito
notturno, sia per evitare che attraverso la Valle d'Aosta si
indirizzino quote crescenti di traffico dirottato ad ovest dai
divieti svizzeri ed austriaci;
tenuto conto che la popolazione della Val d'Isarco (Sud Tirolo)
con una petizione sottoscritta da 3.000 persone, ha chiesto di
estendere il divieto di transito notturno dei TIR a tutto l'arco
alpino ed il potenziamento del trasporto merci su ferrovia;
evidenziato che il Consiglio regionale del Trentino-Alto Adige
ha espresso consenso ai provvedimenti restrittivi delle autorità
austriache;
sottolinea la necessità che il prossimo decreto sulla
circolazione dei TIR del Presidente della Giunta regionale contenga
tutti i divieti previsti dal Calendario del Ministero dei Lavori
Pubblici e ne introduca alcuni ulteriori per le particolari
esigenze della nostra Regione e per sostenere una comune azione dei
popoli dell'arco alpino contro la mole insostenibile del traffico
di transito;
sottolineato altresì che occorre prendere opportuni accordi con
le competenti autorità francesi per non dover più introdurre
deroghe ai divieti di circolazione dei TIR e per gestire nel
migliore dei modi il divieto di transito nelle ore notturne
IL CONSIGLIO REGIONALE
impegna
il Presidente della Giunta regionale:
1) ad illustrare alla Commissione consiliare per gli Affari
Generali, prima dell'emanazione del Decreto, le caratteristiche del
Calendario 1990 sulle limitazioni alla circolazione degli automezzi
pesanti;
2) ad adottare, quali criteri per l'impostazione del Decreto, il
principio di estendere i giorni e le ore di divieto indicati dalla
circolare del Ministero dei Lavori Pubblici di prossima emanazione
con particolare riferimento alla necessita di inserire limitazioni
al traffico notturno e prefestivo;
3) a raggiungere i necessari accordi con le competenti autorità
francesi per il controllo del traffico dei TIR evitando l'adozione,
nel corso del 1990, di deroghe al Calendario previsto
inizialmente.
Presidente
- Consigliere Riccarand, il Presidente della
Giunta aveva chiesto il rinvio della mozione, lei è d'accordo?
No?
Ha chiesto di parlare il Consigliere Riccarand per illustrare la
mozione, ne ha facoltà.
Riccarand (NS)
- Credo che sia opportuno discutere la
mozione, anche perchè si tratta di un provvedimento che deve essere
preso prima della prossima adunanza, quindi deve essere discusso
adesso altrimenti non sarebbe possibile poi una ulteriore
discussione in Consiglio.
La questione è molto semplice. Alla fine di ogni anno viene
fatto da parte del Ministro dei Lavori Pubblici un calendario con
delle limitazioni al transito dei TIR in determinati giorni
dell'anno, in particolare in certi periodi festivi e in alcuni
periodi prefestivi.
Questo calendario per quanto riguarda la Valle d'Aosta deve
essere ripreso e, con le dovute integrazioni e correzioni, emanato
dal Presidente della Giunta regionale.
In passato questo decreto sulla circolazione dei TIR per tutto
l'anno successivo è stato più volte utilizzato dalla Giunta
regionale per estendere di fatto le possibilità di transito, cioè
per ridurre i divieti che sono presenti nella normativa a livello
nazionale.
A noi sembra che questa impostazione sia inaccettabile e che si
debba invece andare nel senso di una restrizione del transito dei
TIR.
I dati che abbiamo sull'incremento del traffico dei TIR
attraverso la Valle d'Aosta sono molto eloquenti; i dati della fine
novembre 1989 indicavano un transito di camion di 630.889 unità, il
che significa che alla fine dell'anno avremo superato i 700mila
camion attraverso la nostra Regione. Questo rappresenta un
incremento di circa l'11% rispetto all'anno precedente, ed è ormai
da 4-5 anni che si verifica regolarmente, anno dopo anno, un
incremento mediamente del 10% rispetto all'anno precedente.
Questa situazione è destinata inoltre ad aggravarsi con i
provvedimenti restrittivi che sono stati introdotti dal governo
austriaco. Com'è noto, dal 1£ dicembre 1989 è vietato il transito
notturno dei TIR attraverso il territorio austriaco, per cui gli
automezzi vengono fermati alla frontiera tedesca o alla frontiera
italiana. Questo provvedimento ha determinato un'ulteriore spinta
all'aumento dei passaggi attraverso il traforo del Monte Bianco e
nel corso del mese di dicembre si stanno registrando delle punte di
traffico elevatissime: abbiamo già nel corso del 1989 una media di
2000 TIR al giorno attraverso la Valle d'Aosta, compresi i giorni
festivi. Nel corso di alcuni giorni del mese di novembre siamo già
oltre i 3500 TIR al giorno, per arrivare addirittura a 4000 TIR al
giorno.
Siamo quindi a dei livelli di traffico che gli altri paesi,
l'Austria e la Svizzera, ritengono insostenibili. Come sappiamo, le
autorità elvetiche dal 1939 hanno introdotto il divieto di transito
notturno e non consentono il transito attraverso la Confederazione
Elvetica di automezzi di peso superiore alle 28 tonnellate.
Da noi invece c'è una impostazione completamente diversa: si
tende a favorire e ad incentivare il transito, ed in questo senso
va anche un disegno di legge, presentato recentemente dalla Giunta
regionale, che mira ad aumentare i contributi alla Società
Autoporto per incentivare il transito che utilizza l'autoporto di
Pollein. Andiamo, quindi, in una direzione che a mio avviso è
completamente sbagliata.Ormai è coscienza comune da parte di tutti
quelli che si sono occupati con attenzione del problema, che il
transito dei TIR rappresenta un pericolo molto grave per il sistema
ecologico delle Alpi. Recentemente c'è stato un incontro di tutti i
Ministri dell'Ambiente di tutti gli Stati che sono interessati al
territorio alpino, cioè Jugoslavia, Italia, Austria, Svizzera,
Lichtenstein, Francia e Germania, nel corso del quale tutti i
Ministri hanno sottolineato fra i punti fondamentali la necessità
di ridurre il traffico di merci su strada attraverso l'arco alpino,
per le conseguenze negative che questo comporta. In Valle d'Aosta
siamo totalmente privi di dati, di studi, di ricerche approfondite
sugli effetti nocivi del transito dei TIR che adesso abbiamo, sulle
emissioni inquinanti che provengono da questi TIR, sugli effetti
che tutto questo ha sulla nostra realtà. E' certo però, a mio
avviso, che questo traffico sta avvelenando la Valle d'Aosta;
questa è la realtà.
Non c'è nessun'altra zona del territorio alpino che accetta in
silenzio e supinamente questa situazione e allora qui bisogna
invertire rotta. A noi sembra che il calendario 1990 sia
un'occasione da non mancare per indicare questa inversione di
rotta.Ho visto che anche negli studi che sono stati commissionati
dalla Giunta regionale nell'ambito del piano paesistico, e in
particolare in uno studio, che avevo ufficialmente richiesto e che
non mi è stato consegnato, ma che in qualche modo sono riuscito
ugualmente ad avere, uno studio riguardante il problema della
viabilità e trasporti in Valle d'Aosta, redatto dal Prof. Elio
Tarulli per conto dell'Assessorato all'Urbanistica e al Turismo
nell'ambito di studi del piano paesaggistico, vengono fatte delle
considerazioni sul traffico dei TIR, sull'ipotesi di autostrada,
sul trasporto di merci che sono coincidenti con le cose che stiamo
dicendo da anni. In questi studi che voi avete commissionato ma che
poi avete tenuto nel cassetto (questo studio, infatti, è stato
consegnato nel mese di luglio), è scritto ad esempio questa frase:
"In questa situazione, che travalica con evidenza gli interessi
locali, la Valle d'Aosta si muove su linee differenti rispetto ad
altre comunità in situazioni analoghe, maggiormente preoccupate
degli effetti negativi dell'incremento del traffico.
Nel Tirolo, ad esempio, attraversato dall'autostrada del
Brennero, non solo si rifiuta il potenziamento dell'autostrada e si
pretende la messa in opera di strutture varie di protezione, ma si
sta facendo strada la convinzione che sia necessario vietare il
transito dei mezzi pesanti fra Germania e Italia, che dovrebbero
essere trasportati su ferrovia. Mentre il Tirolo intende far
applicare misure di restrizione del traffico pesante per motivi
essenzialmente ambientali, che incidono pesantemente sulla qualità
della vita e sull'attività turistica, di primaria importanza per il
Land, la Valle d'Aosta, nella quale il turismo è ugualmente
fondamentale, appoggia opere destinate a far aumentare il traffico.
Si tratta di differenze di atteggiamento che meritano qualche
riflessione".
E potrei citare molti altri passaggi di questo studio, che suona
proprio come una critica pesante rispetto alle scelte finora fatte
dall'Amministrazione regionale della Valle d'Aosta.Se si vuole
effettivamente porre fine a questo incremento del transito dei TIR
e, anzi, invertire questa tendenza ed andare ad una riduzione del
transito, bisogna saper cogliere questa occasione del calendario
1990 per introdurre alcune restrizioni. Ad esempio, occorre
prevedere che la restrizione non sia più limitata soltanto ai
giorni festivi, ma quanto meno anche ai giorni prefestivi. Inoltre
credo che sia l'occasione anche per introdurre in Valle d'Aosta il
divieto del transito notturno; non si capisce per quale motivo il
transito notturno in Austria e in Svizzera è vietato, le autorità
del Sudtirolo hanno espresso il loro consenso a questo divieto e
sollecitano l'estensione su tutto l'arco alpino, e noi che abbiamo
delle possibilità di intervento, rinunciamo ad usarle.La mozione
chiede di assumere questi provvedimenti, di utilizzare questa
occasione rappresentata dal calendario 1990, per dare un segnale
molto preciso.
E' questo un argomento che abbiamo molte volte affrontato in
Consiglio, sempre con delle risposte insoddisfacenti; mi auguro che
questa volta da parte del Consiglio venga una presa di posizione
molto chiara, in cui si afferma di voler dare un contributo per la
riduzione del transito dei TIR attraverso le valli alpine.
Presidente
- E' aperta la discussione generale.
Ha chiesto di parlare il Consigliere Tonino, ne ha facoltà.
Tonino (PCI)
- Diamo un sostegno convinto alla mozione
presentata dal Consigliere Riccarand e preannunciamo che su questo
tema abbiamo intenzione di proporre altre iniziative in questo
Consiglio regionale, perchè si affronti un problema che sta per
diventare sempre più pericoloso per la salute nella nostra regione,
e per modificare un atteggiamento della Giunta regionale che
riteniamo francamente assurdo e anacronistico.
E' stato già detto dal Consigliere Riccarand, questa è l'unica
Regione alpina che non solo non si pone il problema di una
riduzione del transito dei TIR, ma che al contrario mette in atto
assurde politiche di incentivazione. Mi auguro che la Giunta e la
maggioranza abbiano riflettuto sull'andamento, perchè se si
riflette onestamente sull'andamento della dinamica del transito dei
TIR nella nostra Regione c'è da essere allarmati.
Si conoscono poi molto scarsamente gli effetti sulla salute e
sull'ambiente di questo enorme passaggio di TIR. Già altre volte
abbiamo ricordato che le autorità austriache, per passaggi che si
aggirano dai 2500 ai 3000 TIR, hanno lanciato un grido di allarme
davvero preoccupato e, ragionando sulla compatibilità di
quell'ambiente e sulle esigenze turistiche di quella Regione, hanno
chiesto di scendere a 1000 TIR al giorno.
Ora, noi stiamo toccando punte che superano oggi i 4000
passaggi; chiederemo una indagine scientifica seria, approfondita,
per capire gli effetti dell'inquinamento del passaggio da TIR.
Ormai ci sono studi avanzati nella Comunità Montana Dora Baltea
canavesana, che è vicina a noi, la quale ha dimostrato che in una
fascia di fondovalle confinante con la striscia autostradale l'aria
non è più tale, ma è altamente inquinata da presenze e da elementi
tossici. Quindi a me pare non solo naturale, ma urgente che questo
Consiglio regionale si preoccupi del problema.
Ho letto anche su "L'Informatore agricolo", che è edito
dall'assessorato all'Agricoltura, una piccola notizia proveniente
dal Sudtirolo, dove si parla di misure antinquinamento realizzate
in quella Regione lungo l'asse autostradale, per gli effetti
negativi sulle colture che l'inquinamento da TIR provoca.Allora, è
o non è - e mi rivolgo al Consiglio - un problema da affrontare
ormai con urgenza e con la massima serietà?
Noi sosteniamo di sì, anche perchè (è notizia di questi giorni)
il Parlamento si sta occupando di come affrontare questo nodo di un
eccessivo passaggio di TIR nell'arco alpino, come ricordava il
Consigliere Riccarand, e della necessità di andare ad un
cambiamento della politica nazionale dei trasporti, rafforzando il
passaggio su rotaia. Noi in che modo nel Parlamento siamo presenti
per sostenere una battaglia di questo tipo? A mio avviso, prima di
tutto proponendoci come una Regione disponibile a nuovi
collegamenti di tipo ferroviario, ma anche come una Regione che a
fronte di questo aumento intollerabile di TIR, chiede da subito una
regolamentazione.
Allora, le proposte che sono contenute nella mozione oggi in
discussione vanno in quel senso. Bisogna assolutamente chiedere che
il sabato, giornata interessata da flussi turistici importanti, sia
vietata al transito dei TIR. Ma non mi fermerei a misure di questo
tipo; dobbiamo chiedere politicamente al Parlamento ed al Governo
nazionale che si vada ad un serio contingentamento dei passaggi dei
TIR nella nostra Regione perchè il primo dato da prendere in
considerazione è quello della compatibilità ambientale, poi vengono
gli altri interessi. Ora, una proposta di questo tipo deve essere
avanzata presto e coraggiosamente, perchè solo in questo modo
potremmo in futuro evitare di essere il canale di transito
privilegiato a fronte della giusta protesta che viene da altre
parti dell'arco alpino.
Per queste motivazioni siamo d'accordo sulla mozione.
Presidente
- Dichiaro chiusa la discussione generale.
Ha chiesto di parlare l'Assessore all'Agricoltura, Foreste ed
Ambiente Naturale Perrin, ne ha facoltà.
Perrin (UV)
- Je n'entre pas dans le mérite de certaines
affirmations qui vont au delà de ce qui est demandé par cette
motion, à laquelle je vais répondre très brièvement.
Il n'y a aucune difficulté à s'engager à illustrer à la
Commission compétente, c'est-à-dire à la Commission pour les
affaires générales, avant l'émanation du décret du Préfet, les
caractéristiques du calendrier pour 1990 sur les limitations à la
circulation des poids lourds.
Au moment de cette rencontre on pourra discuter la philosophie à
adopter pour ce décret même et il y aura là la possibilité d'une
ample discussion pour arriver aux déterminations qui doivent être
prises. Pour ce qui est par contre des points 2 et 3, le calendrier
des limitations à la circulation est établi par le Ministère des
Travaux Publics et il est ensuite adopté localement par des décrets
d'application du Préfet.
Au delà du fait qu'en ce moment on ne connaît pas encore quelles
seront les jours et les heures d'interruption prévues par le
Ministère des Travaux Publics, puisque la circulaire n'a pas encore
été signée, on souligne le fait que le décret est de compétence du
Préfet et ne peut pas être soumis à des critères ou à des
conditions extérieures; donc il n'est pas possible prendre un
engagement en tel sens ainsi qu'il est demandé au point 2.
Pour ce qui concerne des éventuels accords internationaux, il
faut se rappeler que là il s'agit d'une compétence qui ne nous
revient pas et donc des accords avec les autorités françaises; au
delà de certaines ententes pratiques et temporaires pour la
conduite et le comportement dans des cas et des conditions
particulières qui peuvent se vérifier en certaines occasions, les
accords internationaux ne sont pas de notre compétence, ni de
compétence du Conseil ni du Président de la Junte. Et donc des
éventuelles dérogations au calendrier, si elles ne sont pas prévues
initialement par ce même calendrier, peuvent être faites seulement
à travers des accords internationaux. Des éventuelles dérogations
de la part du Préfet doivent se conformer à ces accords
internationaux et doivent trouver accord avec les dispositions de
base qui sont émanées par le Ministère des Travaux Publics.
Donc nous sommes d'accord à accepter le premier point,
c'est-à-dire d'aller discuter en Commission, et nous repoussons par
contre les deux points successifs, qui pourront être discutés au
moment de cette rencontre avec la Commission pour les affaires
générales.
Presidente
- Ha chiesto di parlare il Consigliere
Riccarand, ne ha facoltà.
Riccarand (UV)
- Chiedo al Vicepresidente del Consiglio
di porre in votazione separatamente i vari punti del deliberato,
visto che ci sono valutazioni differenziate.
Al di là di questo, non posso che esprimere la mia sorpresa
rispetto alle argomentazioni sollevate dall'Assessore Perrin
rispetto ai punti 2 e 3, nel senso che sono argomentazioni che sono
proprio il contrario rispetto alle competenze autonomistiche ed al
ruolo della Valle d'Aosta che in altre occasioni si sono
sostenute.
Qui si viene a dire che questo è un provvedimento del prefetto,
che riguarda le sue competenze prefettizie, e che quindi non deve
essere subordinato a valutazioni di tipo politico. Ma la
caratteristica dello statuto e il significato dell'accorpamento
delle due funzioni è stato proprio previsto perchè questa figura
del prefetto in Valle d'Aosta tenesse presente le caratteristiche
particolari della Valle d'Aosta e le sue peculiarità; altrimenti
che senso aveva? Tanto valeva tenere un prefetto di nomina
governativa ed il Presidente della Giunta. Invece questa scelta non
è stata fatta a livello statutario, a livello istituzionale,
proprio perchè il prefetto potesse tenere presente le esigenze che
esistono nella nostra comunità e quindi fosse un'autorità a livello
locale nello stesso tempo rappresentativa di una volontà più ampia
e di esigenze più collettive.
E allora credo che non si possa invocare questa differenziazione
della figura a livello tecnico per dire che non può tener conto di
determinate esigenze, perchè non avrebbe nessun significato. Invece
proprio perchè il prefetto è anche Presidente della Giunta, non
solo può, ma deve tener conto delle esigenze complessive della
comunità, espresse soprattutto da questo Consiglio e dai suoi
organi. Quindi in sede di Commissione, quando andremo a discutere
di queste cose, noi e non solo noi (ho sentito il gruppo comunista
e spero vi siano altri gruppi) ci faremo interpreti di una
necessità urgente di usare questo calendario per andare a dare un
segnale preciso sulla limitazione del traffico dei TIR attraverso
la Valle d'Aosta.
E ancora più stupefacente è l'affermazione dell'Assessore Perrin
rispetto al punto 3. Abbiamo sempre rivendicato la possibilità di
stabilire accordi, convenzioni con realtà esterne all'Italia,
soprattutto nell'ambito della comunità europea. Ma qui non si
tratta neanche di fare un trattato internazionale, qui si tratta di
assumere degli accordi di tipo operativo con le autorità di polizia
francesi per evitare che i divieti non possano essere applicati.
Infatti adesso succede che anche i divieti messi in calendario non
vengono applicati, con la scusa che non c'è un sufficiente accordo
con le autorità di polizia di frontiera francese per coordinare i
flussi di traffico. Quindi si tratta di realizzare degli accordi
operativi, che non implicano assolutamente un andare oltre quelle
che sono le nostre competenze; anzi, si tratta di un accordo
operativo ne-cessario.
Chiedo la votazione separata sui tre punti, ritengo però che
rimangono confermate le necessità di adottare tutti questi
punti.
Presidente
- Ha chiesto di parlare il Consigliere Tonino,
ne ha facoltà.
Tonino (PCI)
- Una breve dichiarazione di voto per dire
che discuteremo del calendario in Commissione, ed è positivo il
fatto che si vada ad avere un confronto prima che questo sia
emesso, perchè condividiamo le cose che diceva il Consigliere
Riccarand, condividiamo la necessità di usare anche il calendario
per introdurre le prime modifi-cazioni.
Sul piano generale, mi lasci dire l'Assessore che sono molto
stupito e molto deluso per l'atteggiamento politico di questa
Giunta regionale, che su questa materia è sostanzialmente - non
riesco a trovare altre parole per definirla - subordinata agli
interessi dello Stato ed ai grandi interessi economici, senza
alcuna volontà di giocare una partita che tenga conto delle
necessità di questa Regione ed anche della nostra autonomia.
E' sempre meno comprensibile un atteggiamento masochista
dell'unica Regione italiana che, anzi, è qui a braccia aperte a
proporre politiche di incentivi perchè passi un maggior numero di
TIR. Questo è il tema di fondo.
Se tutto questo è fatto per avere qualche soldo in più dalle
entrate del riparto fiscale, credo che sia una ben misera cosa. Mi
auguro che di questo nodo si discuta al più presto e si arrivi ad
una posizione sufficientemente chiara.
Presidente
- Ha chiesto di parlare l'Assessore
all'Agricoltura, Foreste ed Ambiente Naturale Perrin, ne ha
facoltà.
Perrin (UV)
- Tout simplement pour dire qu'il ne faut pas
toujours renverser les situations et faire dire ce qu'on n'a pas
voulu dire. Je ne suis pas entré dans le mérite des possibilités de
ce Conseil et du préfet en tel que soi-même, donc de la volonté
politique qui sortira à cet égard. Justement le fait d'avoir
accepté une discussion au niveau de Commission c'est pour voir
celles qui sont les possibilités et donc je ne voudrais pas qu'on
vient ici dire que nous sommes anti-autonomistes, que nous sommes
dans les bras de l'Etat. J'ai simplement dit que malheureusement
nous n'avons pas le pouvoir de faire des accords internationaux,
c'est-à-dire de prendre nous-mêmes des mesures qui ne sont pas
uniquement au niveau régional, mais qui embrassent les compétences
des deux états et que face à cela nos pouvoirs sont réduits à
l'extrême. Ce qui ne signifie pas qu'on puisse faire oeuvre de
persuasion, qu'on puisse établir une ligne de conduite à proposer à
qui de devoir.
Presidente
- Pongo in votazione la mozione in oggetto,
procedendo con separate votazioni.
Pongo in votazione il primo punto:
Impegna
Il Presidente della Giunta regionale:
1) ad illustrare alla Commissione consiliare per gli Affari
Generali, prima dell'emanazione del Decreto, le caratteristiche del
Calendario 1990 sulle limitazioni alla circolazione degli automezzi
pesanti;
Esito della votazione:
Presenti, votanti e favorevoli: 25
Il Consiglio approva all'unanimità
Presidente
- Pongo in votazione il secondo punto della
mozione:
2) ad adottare, quali criteri per l'impostazione del Decreto,
il principio di estendere i giorni e le ore di divieto indicati
dalla circolare del Ministero dei Lavori Pubblici di prossima
emanazione con particolare riferimento alla necessita di inserire
limitazioni al traffico notturno e prefestivo;
Esito della votazione:
Presenti: 26
Votanti: 7
Favorevoli: 7
Astenuti: 19 (Agnesod, Aloisi, Andrione, Beneforti, Faval,
Lanièce, Lanivi, Lavoyer, Louvin, Maquignaz, Marcoz, Mostacchi,
Perrin, Rusci, Stévenin, Trione, Vallet, Vierin e Voyat)
Il Consiglio non approva
Presidente
- Pongo in votazione il terzo punto della
mozione:
3) a raggiungere i necessari accordi con le competenti
autorità francesi per il controllo del traffico dei T.I.R. evitando
l'adozione, nel corso del 1990, di deroghe al Calendario previsto
inizialmente.
Esito della votazione:
Presenti: 27
Votanti: 7
Favorevoli: 7
Astenuti: 20 (Agnesod, Aloisi, Andrione, Beneforti, Faval,
Lanièce, Lanivi, Lavoyer, Louvin, Maquignaz, Marcoz, Martin,
Mostacchi, Perrin, Rusci, Stévenin, Trione, Vallet, Vierin e
Voyat)
Il Consiglio non approva
***
