Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 208 del 7 ottobre 1970 - Resoconto
OGGETTO N. 208/70 - Disegno di legge regionale concernente la
sottoscrizione di capitale azionario della Società Italiana per il
Traforo del Gran San Bernardo (SITRASB). (Rinvio)
Montesano (P.S.D.I.)
- Prima di passare oltre, cioè
all'oggetto n. 16, io desidero richiamare l'attenzione dei
Consiglieri su tale oggetto, per il parere espresso dalla
Commissione consiliare permanente per gli Affari generali e
Finanze, Programmazione e Urbanistica, la quale nella riunione in
data 28 settembre 1970, presenti tutti i suoi componenti, ha preso
in esame ed ha espresso unanime parere contrario all'inoltro in
aula consiliare dell'approvazione del disegno di legge stesso a
meno che prima della data della prossima adunanza del Consiglio la
Società SITRASB non abbia accettato la condizione posta dalla
Giunta di tenere un cancello stradale aperto in Comune di
Saint-Rémi-Bosses a servizio degli abitanti di quel comune.
Ora bisogna sentire l'Assessore alle Finanze se ci sono novità
al riguardo.
La parola all'Assessore alle Finanze.
Chantel (P.S.I.)
- Alla richiesta di opzioni per aumento
di capitale, tenuto presente che la Giunta ha già proposto di non
accettare l'opzione per 250 milioni, ma esclusivamente per una
quota parte 125, e questo in quanto, l'amministratore ha dato
delega ai nostri rappresentanti del Consiglio di amministrazione di
votare a favore per l'aumento del capitale, e avendo preso visione
dell'incartamento esistente che risaliva al periodo dell'allora
Presidente della Giunta, Cesare Bionaz, sull'annosa questione del
diritto di passaggio sull'autostrada e dell'apertura per favorire
il turismo e, diciamo così, gli abitanti di Bosses, in Commissione
ho chiesto che la Commissione non lo approvasse se non proponendo
una clausola, che era quella finalmente della concessione della
parte della Società di questo che abbiamo sempre chiesto.
Sono intercorse immediatamente delle trattative con la Società,
telefonicamente, la Società ha mandato su un suo rappresentante del
Consiglio di amministrazione che è passato sia dall'Assessore ai
Lavori Pubblici che dalla Giunta, Dr. Dujany e sottoscritto e
naturalmente ha fatto una bozza di convenzione in cui la
concessione veniva fatta in quanto fra le altre richieste c'era
quella che la strada che attualmente congiunge la statale al Comune
di Bosses, d'inverno è gelata ed è pericolosa per i trasporti,
compresa la corriera, e naturalmente aveva fatto una proposta di
fare questa concessione per il periodo invernale, al che
naturalmente la Giunta ha risposto di no.
Ora la concessione viene fatta definitivamente per sempre, e non
solo, ma con passaggio per tutto l'anno, o altrimenti noi porteremo
in Consiglio con parere negativo questa possibilità di intervenire
per questa opzione.
Faccio presente che l'opzione avrebbe dovuta essere pagata a
luglio, e che naturalmente la Giunta ha fatto sapere dalla Società
che non intenderà pagare né interessi, né more, che eventualmente
l'opzione sarebbe stata fatta metà quest'anno, metà un altro anno,
vero, per solo 125 milioni.
Questa mattina, il Rag. Peretto, io vi cito anche la bozza di
convenzione, in data 7 ottobre 1970, il Cav. Raviola,
amministratore delegato della SITRASB ha informato telefonicamente
che la Direzione della Società, aderendo alle richieste formulate
dal Signor Assessore alle Finanze, Dr. Chantel Enrico, ha
consentito ad autorizzare il transito agli autoveicoli da e per
Saint-Rémi-Bosses per tutta la durata dell'anno e non soltanto per
la stagione invernale.
La relativa convenzione è già stata firmata dal Presidente della
SITRASB e il sottoscritto provvederà a ritirare di persona la
convenzione stessa presso la Direzione di Torino della SITRASB nel
pomeriggio di oggi 7.10.1970, il quale doveva andare a Torino non
per questo, ma per altre ragioni.
La convenzione sarà a disposizione del Signor Assessore alle
Finanze per la firma nella mattinata del giorno 8.10.1970.
Io vi leggo la bozza della convenzione.
"La Regione Autonoma della Valle d'Aosta, in persona di ...e la
Società SITRASB, in persona di..."
(legge la
convenzione)
Montesano (P.S.D.I.)
- Io proporrei questo, siccome c'è
un tassativo disposto dato dalla Commissione che è questo, che
l'oggetto non venga inoltrato in Consiglio fino a quando la Società
SITRASB non abbia accettato la condizione, io vorrei domandare al
Dr. Chantel se sia stata accettata, se sia stata firmata...
Chantel (P.S.I.)
- È stata accettata e firmata dal
Presidente e l'avrei domani mattina.
Montesano (P.S.D.I.)
- Allora vediamo di dare la parola
perché si è iscritto il Consigliere Andrione, e poi l'Avv.
Caveri.
Andrione (U.V.)
- Chiedo scusa, vorrei solo, come membro
della Commissione Affari Generali, spiegare alcune cose: cioè nel
senso generale le condizioni poste sono state accettate e se mai ce
ne fosse bisogno, ancora una volta è stato dimostrato che la
Regione normalmente è troppo corriva e quando finalmente si decide
a far valere i suoi diritti, perché in genere si viene a mungere la
mucca regionale nell'assoluta convinzione che il latte viene fuori
senza sforzo, qui si è dimostrato che a puntare i piedi si ottiene
qualche cosa.
Il Dr. Chantel, Assessore alle Finanze ha letto, ci sono due
punti che per quanto mi riguarda come Consigliere desidererei
approfondire, cioè il diritto di recesso da parte della SITRASB
senza che la Regione possa vantare dei diritti, diritto di recesso,
uno e secondo punto il fatto che la convenzione non varrebbe che
per un anno, mi sembrano essere pericolosi per la Regione, per cui,
accogliendo quanto diceva il Presidente del Consiglio, chiederei
che questa questione fosse rimandata al prossimo Consiglio, dopo un
approfondimento da parte della Commissione Affari Generali o da chi
vuole interessarsi di questo problema perché in linea di principio
le nostre richieste sono accettate, però sono sottoposte a tante e
tali cautele che alla fine non siamo sicuri di quello che facciamo,
quindi chiediamo semplicemente di approfondire il testo di quella
lettera già firmata dal Presidente della SITRASB per vedere fino a
che punto l'interesse della Regione...
Mappelli (D.C.)
- ... è un problema che con il carissimo
Bionaz avevo sollevato, e in sede di Giunta e in sede di rapporti
personali, e che il carissimo Bionaz ebbe a intrattenere la
Direzione della SITRASB in merito a questo problema, non posso che
sottoscrivere in pieno quanto mi ha preceduto l'amico Andrione,
quando dice a un certo momento, ci sono delle difficoltà, cioè,
solo da una parte e adesso mi spiego meglio.
Innanzitutto, io ringrazio anche Chantel che porta avanti questo
problema, però, con il nostro conforto, dovrebbe intanto
sottolineare a questa Società che non è nei nostri costumi il fatto
che si debba mettere sulla bilancia: ti do tanto, nella misura in
cui mi dai altrettanto.
Abbiate pazienza, qui vi è un problema di buon senso, il
problema di buon senso è questo: che quando uno arriva in quel
nostro paesello dovrebbe fare un chilometro e mezzo, due, comunque
non ha nessunissima importanza, con tutte le conseguenze del caso,
molta neve, sgombero, ecc. a parte poi le pendenze, la perdita di
tempo, in quanto scendendo dal ponte vi è una pendenza dell'8-10%,
quindi vi sono sempre delle difficoltà per gli automezzi, non
sempre il Comune è nelle possibilità di garantire il transito,
mentre a 4 metri al di là di dove si paga il biglietto vi è un
cancello regolarmente chiuso, dunque non posso che sottoscrivere in
pieno la posizione del Consigliere Andrione quando dice qui, siamo
arrivati a un punto buono nel senso di arrivare a una soluzione di
questo problema, ma la soluzione del problema deve essere in un
primo punto, quello morale, noi non possiamo, la Regione Autonoma
della Valle d'Aosta non deve mettersi sul piano di dire se mi lasci
un cancello aperto noi sottoscriviamo, innanzitutto questa Società
che ha fatto degli investimenti e che da parte c'è stato un certo
contributo e continuerà ad esserci, però io ritengo che l'amico
Chantel dovrebbe sentire il Sindaco del paese e assieme al Sindaco
si faccia una sottoscrizione che garantisca o per un anno o per 4
anni, nella misura in cui la Regione sottoscriva o meno delle
azioni, questo transito.
Io penso, senza essere un tecnico e non lo vorrei mai essere,
che se Lei tira questo cancello dieci metri indietro e prima della
biglietteria, dunque non dà fastidio a nessuno e può essere
garantito per quanto concerne l'uscita con transito perenne senza
dar noia a nessuno.
Pertanto non posso che sottoscrivere in pieno la posizione del
Consigliere Andrione nel senso che era un problema che ho
sollevato, scritto e sostenuto, e pertanto voglio francamente
consigliare, permetta, Assessore Chantel, nel senso di dire, noi
come Amministrazione siamo completamente disponibili perché è un
problema amministrativo, ma è anche un problema morale che al di
fuori e al di sopra di questa situazione, per cui, sembrerà un
ricatto, ma d'altra parte, da parte della Società è stato fatto
altrettanto perché da anni si sollecita questa soluzione, non ne
siamo venuti a buon termine, pertanto siamo sulle stesse posizioni.
Poi vedremo questo problema nella misura in cui ci sapranno
garantire effettive e definite risposte in merito a questo
problema. E io chiedo all'Assessore Chantel che questo venga
effettuato insieme al Sindaco di quel Comune.
Caveri (U.V.)
- Je suis amèrement repenti d'avoir dit que
Bordon était semblable à Mississipi parce que vraiment Mappelli le
surpasse de plusieurs longueurs, de plusieurs mesures.
Pour ce qui concerne la substance, je dirai seulement deux mots,
je m'associe à ce qui a dit Andrione, effectivement il faut
renvoyer le problème et il faut que la Commission aux Affaires
Générales et le Conseil aient le temps de lire cette convention qui
a été proposée par le Président du Grand Saint Bernard.
Germano (P.C.I.)
-
Siamo d'accordo con questa
proposta, però vorrei sottolineare un aspetto che in questo
dibattito non è stato, secondo me, valutato, insomma con questa
decisione, noi portiamo il capitale sociale che abbiamo versato a
un miliardo 125 milioni, è presumibile che il prossimo anno, perché
la situazione finanziaria è questa della Società, versiamo gli
altri 125 milioni e andiamo a 1.250.000.000, da quello che è il
calcolo degli oneri passivi e delle entrate della Società. È ancora
presumibile che il capitale sociale debba essere portato da dieci a
dodici miliardi, il che vuol dire che abbiamo altri 250 milioni da
versare in un prossimo futuro e sono un miliardo e mezzo.
Ora se noi calcoliamo questo investimento che non darà mai
dell'utile perché quando gli oneri passivi e le entrate si
compenseranno, vi saranno poi i lavori di ammodernamento del
Traforo e saranno altri oneri passivi e non darà mai degli utili,
abbiamo un miliardo e mezzo; abbiamo un miliardo a fondo perduto
per il Monte Bianco e abbiamo 200 milioni, se ne chiedono poi 300 e
poi quanti se ne chiederanno ancora per l'ALPILA, allora direi
giusto: tuteliamo gli interessi dei Comuni con la questione del
cancello, dell'entrata che bisogna fare ed è giusto fare e che
dobbiamo esaminare la convenzione, però diamo anche uno sguardo a
questi aspetti finanziari che sono impegni gravosi della nostra
amministrazione e come Consiglieri regionali dobbiamo tenerli nel
dovuto conto, soprattutto quando le cifre raggiungono queste
somme.
Io vorrei poi anche vedere con il Presidente dell'Autostrada un
determinato aspetto riguardante proprio la SAV. Noi lì abbiamo un
investimento in capitale sociale molto basso, però è chiaro che la
gestione non sarà attiva e allora abbiamo lo Stato che interviene,
o avremo la richiesta di aumento del capitale sociale, non lo so,
per quello che vorrei che si facesse anche chiarezza su quel
terreno perché se aspettiamo che passino alcuni bilanci poi ci
troveremo a discutere. Se noi ne discutiamo prima e se forniamo una
determinata linea, questa linea viene portata avanti senza
improvvisazioni meglio.
Quindi vorrei poi anche vedere questi aspetti, che credo
interessino anche tutto il Consiglio.
Chamonin (M.A.V.)
- Per rispondere alla questione
autostrade in questo momento, che farà oggetto, come diceva
Germano, che farà oggetto di una analoga discussione, ma volevo
soltanto chiedere questo all'Assessore alle Finanze: non
sottoscrivendo interamente questa opzione, ma soltanto a metà, gli
altri invece la sottoscrivono per intero, la loro quota, quindi
vorrei sapere la nostra quota a quanto scenderà? E se sono gli
altri entri pubblici che assorbiranno questa differenza oppure se
sarà la Fiat passando il suo 50%?
Questa è una cosa che vorrei sapere, perché se fosse quella la
situazione, forse sarebbe bene che non si turbasse la sistemazione
interna attuale della Società dove gli enti pubblici hanno metà del
capitale azionario.
Andrione (U.V.)
- Le problème que Chamonin vient de
soulever à juste titre, relié à ce que Germano a dit avant, doit
être compris dans sa mesure, c'est-à-dire que comme Région, comme
Vallée d'Aoste, nous avons tous les intérêts d'avoir les deux
percements et nous ne pouvons pas refuser de tenir un certain prix,
parce que c'est évident qu'en ayant et le Grand Saint Bernard et le
Mont Blanc, nous serions des fous si nous faisions obstructions au
percement qui revitalise à un certain sens notre Région.
Cela, je crois va sans discussion pour n'importe quel groupe du
Conseil.
Pour ce qui concerne ce qui disait Germano avant du milliard que
la Junte Caveri de 1949 avait lutté pour le Mont Blanc, il faut se
rendre compte que ce milliard à l'époque, valait probablement de
sept à dix milliards de maintenant et représentait un septième de
la valeur prévue du percement du Mont Blanc.
En définitive le percement du Mont Blanc a couté 40 milliards
mais sans ce milliard voté à fond perdu il n'aurait pas été fait;
par conséquent, nous devions à juste titre féliciter
l'Administration régionale de l'époque, qui a eu le courage
d'investir un milliard à fond perdu dans une
œuvre qui quand même si elle n'avait pas été
faite avant nous devrions dire maintenant qu'elle serait
indispensable pour la Vallée d'Aoste.
Alors une question est le problème investissement et le problème
investissement, que ce soit 125 millions que ce soit 250 millions,
est un problème seulement de quantité de mesure par rapport à un
certain capital qui a été investi, et là nous pouvons en
discuter.
Ce que nous devons défendre en tant que Conseil régional c'est
le point de la discussion que Chantel a soulevé, que Germano a
repris, que Chamonin a repris, c'est de voir de quelle façon nous,
Conseil régional, nous pensons que ce percement est utile à la
population valdôtaine.
Nous ne devons pas faire seulement la discussion financière et
dire pour le capital nous contribuons jusqu'à une certaine mesure,
au de là c'est trop, c'est trop cher, nous commençons à tirer des
comptes; nous devons dire ce capital doit servir les valdôtains
parce que cela existe et il n'y aura jamais personne assise sur ces
bancs-ci qui arrivent au point de dire: nous ne versons pas pour
fermer ou pour empêcher le passage, au percement du Grand Saint
Bernard ou du Mont Blanc, ce que nous devons faire c'est d'obtenir
que notre argent et cela vaut pour l'autoroute, cela vaut pour les
percements, que notre argent ait quand même une rémunération
différente; moi je trouve personnellement, je trouve adhérent que
les voitures de l'Administration régionale paient le péage au
percement du Mont Blanc et du Grand Saint Bernard, nous devrions
avoir le droit comme administration régionale, non pas comme privé,
nous devrions avoir le droit comme administration de passer
gratuitement. Quand même nous sommes hors des actionnaires
principaux, et nous sommes ceux qui au moment donné on vient
chez-nous battre la caissette et on obtient du bon argent comptant
et alors qu'on tienne compte de cela aussi, et dans l'espèce le
milliard du Mont Blanc a été peut-être contre certains milliards,
je ne sais pas, un exemple, par un Assesseur régional, ça a été un
peu de milliards dépensés en bon investissements qui rendent parce
qu'il y a bien d'autres milliards qui n'ont pas rendu, même pas la
moitié, même pas le quart de celui-là, pour ce qui concerne des
nouveaux investissements la question de Germano, ce qu'il arrive -
il n'arrive rien -, c'est une Société par action qui augmente son
déficit, nous ne versons pas un déficit en moins.
Cela vraiment c'est la normalité plus normale; il n'y a rien qui
change dans le monde quand le déficit augmente.
Au contraire il arrive seulement une chose que les différents
actionnaires demanderont ensemble à quelques nôtres de couvrir le
déficit, qui puisse être la Région, cela n'est pas impossible mais
cependant le percement ne sera pas permis, si nous ne mettons pas
nous des conditions qui soient insoutenables, rendons-nous compte
de notre intérêt, tirons la corde de notre côté, ne faisons pas des
questions qui sont quand même un peu sur les verres!
Montesano (P.S.D.I.)
- Un momento, Germano, c'è Savioz
prima.
Savioz (P.C.I.)
- ... questa questione, a me sembra che
sia una discussione fuori luogo perché si rinvia tutto alla
Commissione Affari generali, in quella sede i componenti della
Commissione devono esaminare a fondo tutti i problemi relativi a
questa faccenda, riportarlo in Consiglio e i Consiglieri edotti
sull'esame che hanno fatto, decideranno in merito.
Ma continuare a discutere in questo modo in questo Consiglio
dove ci mancano i dati per poter intervenire mi sembra che non sia
la cosa migliore, ecco.
Montesano (P.S.D.I.)
- Va bene, allora Assessore Chantel
accoglie il suggerimento di Savioz...
Chantel (P.S.I.)
- La preoccupazione di Germano è stata
anche una preoccupazione della Giunta, la quale ha aderito ad una
parte dell'opzione anche per far fronte a quel che aveva deciso chi
ci ha preceduto perché se noi abbiamo adesso in Giunta sentito e
raduneremo, stiamo radunando, tutti i rappresentanti eletti dal
Consiglio o comunque che rappresentano la Valle nelle diverse
Società per azioni, società in cui è interessata la Valle, per
pretendere che prima che piglino delle decisioni si rivolgano alla
Giunta, responsabili in un certo qual modo di fronte al Consiglio,
noi abbiamo dovuto pigliar atto degli atti deliberativi che allora
i rappresentanti amministrativi nel Consiglio di Amministrazione
della SITRASB erano stati autorizzati a votare l'aumento di
capitale, e naturalmente noi abbiamo cercato una via di mezzo, però
per noi il problema è sempre aperto. Non è la Giunta che decide, la
Giunta porta in Consiglio, fa le sue proposte e il Consiglio
decide, questo è logico, vero?
Noi abbiamo fatto queste proposte, per rispondere a Mappelli che
dice abbiamo già trattato la questione ecc. ecc.. Sì, sì, io ho
tutto qua l'incartamento, ho anche le lettere dell'allora
Presidente Bordon, voglio dire Bionaz, però devo riconoscere una
cosa che allora Bionaz non ha ottenuto nulla, assolutamente zero,
ha ottenuto il passaggio pedonale, quel che abbiamo chiesto noi
adesso, allora non l'hanno ottenuto e se anche qualche
Amministrazione della SITRASB ha detto che forse l'Assessore alle
Finanze, sta ricattando, non è questione di ricatto, è questione
che quando si interviene in una Società con un ulteriore capitale
si ha pure il diritto di difendere non solo gli interessi che
possono riguardare il traforo, la strada, ecc. ecc. ma anche gli
interessi dei Comuni che sono interessati direttamente a questa
strada.
Ora, Mappelli, dice: avete interpellato il Sindaco - ma
naturale, anzi dico qualcosa di più: la SITRASB quando ha risposto
ha avuto il buon senso, siccome era interessato anche il Sindaco,
di mandare copia anche al Sindaco di Saint-Remi-Bosses, non è
nostra abitudine di imporre, tutt'altro.
La nostra abitudine è quella di andare a cercare la
collaborazione e di chiedere ai diretti interessati quale è la loro
convenienza. Non è che noi dobbiamo fare le cose di autorità, in
questo caso il Sindaco di Bosses è venuto da me due, tre, quattro,
cinque volte, vero, chiedendo quello che era possibile chiedere,
cioè se non c'era nessun'altra possibilità di ottenere almeno
durante l'inverno, se c'era la verità di quel che desideravano
loro, di tener aperto per sempre.
Però io direi questo: bisogna tener presente che o bene o male,
la Statale 27 doveva pur essere completata, il tronco eventuale che
da Etroubles dovrà congiungersi con l'autostrada almeno nel
tracciato dovrebbe passare sotto St. Oyen, dovrebbe in un certo
qual modo, secondo le richieste, arrivare per allacciarsi. Ora i
progetti erano due, uno che passava direttamente l'allacciamento
senza il ponte, probabilmente non sarà accettato, vero? L'altro sul
ponte, ma può benissimo darsi che il giorno che ci sia questo nuovo
tronco, cioè che la superstrada 27 sia finita, ci possa essere
un'altra soluzione molto più logica e molto più comoda di quel che
possa essere l'attuale soluzione, l'attuale è una soluzione che noi
dobbiamo chiedere, dobbiamo prendere e se questo deve ancora essere
toccato, ancora ritoccato, ritocchiamolo, io la borsa la prendo
come me l'hanno data, l'ho portata in Consiglio con pregiudizio.
D'altronde la pregiudiziale che prima di pagare dovesse essere
anche definita questa questione è una pregiudiziale in cui le
trattative col Sindaco di Bosses, risalivano già a diverse
settimane, questo senza dubbio e la Giunta già ne aveva discusso,
se ne era preoccupata. Questa la situazione, sul resto io lascio
decidere al Consiglio.
Germano (P.C.I.)
- Io sono d'accordo con quanto diceva
poc'anzi il Consigliere Savioz, cioè che le questioni di dettaglio
che riguardano l'argomento devono essere discusse in Affari
Generali, e quindi io non interverrò sul cancello, sui biglietti e
su tutti questi aspetti.
È chiaro però che i problemi finanziari della nostra Regione non
possono non essere trattati in Consiglio, soprattutto quando hanno
questa importanza e devono essere trattati in Consiglio, secondo
noi, anche perché quando ci si avvia in una determinata direzione
poi si continua.
Non è che ci fermi, quando si sceglie allora si va avanti e i
milioni, centinaia di milioni, miliardi fioccano. Il problema della
scelta deve essere fatta prima. Se devo dare un giudizio, per
esempio spassionato dico che fra la scelta del miliardo a fondo
perduto per il Monte Bianco e il miliardo e 125 milioni che siamo
attualmente del Gran San Bernardo, dico è stata migliore quella là
perché non ci costa più niente. Abbiamo due posti nel Consiglio di
amministrazione, i deficit che ci saranno, le maggiori spese, tutto
quanto sarà fatto dallo Stato. In questo, qualsiasi spesa, aumento,
abbiamo il nostro 12,50 che ci costa, se faccio una valutazione
sulla scelta, preferisco quello, ma dico questo opinabile,
opinabile è la valutazione di un Consigliere, però stiamo attenti
che andiamo ad imbarcarci in una questione che a tornare indietro è
poi difficile.
La scelta che io dicevo - io faccio una piccola polemica con il
Consigliere Andrione - di dire dobbiamo scegliere nell'interesse
della Regione, non basta, perché nell'interesse della Regione vi
sono un sacco di cose a cui dovremmo partecipare, a cui dovremmo
portare il nostro contributo, e sono tutte nell'interesse della
Regione. Io non nego che lo sviluppo della zona turistica di Pila
sia nell'interesse della Regione, è nell'interesse della Regione
però se questo ci costa cinque miliardi dobbiamo pensarci sopra se
sia giusto impegnare cinque miliardi nell'interesse della Regione o
se i cinque miliardi siano troppi, o se non dobbiamo fare qualche
cosa altro, di questo dobbiamo discutere prima, non dopo, perché
quando si incomincia a investire nel capitale sociale, e poi questo
capitale sociale aumenta e poi vi è tutta una serie di opere, di
cose che dobbiamo fare noi, e poi c'è qualche azionista che se ne
va via e dobbiamo aumentare la nostra partecipazione, e sono tutte
cose che dobbiamo valutare prima, non dopo e dobbiamo valutarle in
seduta di Consiglio, così, molto apertamente, avendo sempre tutti
l'obiettivo non di fare gli interessi di una parte, ma di fare gli
interessi generali della Regione, ecco perché io dico su queste
questioni noi presenteremo una mozione perché sia discussa in
Consiglio, ma che sia discussa ampiamente dove ogni gruppo possa
esporre la sua visione e si possa arrivare ad una sintesi che sia
nell'interesse della Regione.
Montesano (P.S.D.I.)
- Io penserei... non è possibile
continuare la discussione su questo argomento per un oggetto che
deve essere rinviato.
Lo volete continuare, non avremo nessun risultato, in quanto che
ci areniamo in una discussione, va bene. Allora, Consigliere
Bordon...
Bordon (D.C.)
- ... per quanto mi concerne io cercavo di
rinviare al più tardi possibile questo ineluttabile scontro di
opinioni, di idee perché non ne valeva proprio la pena per questo,
ma mi sembra che l'Assessore Chantel attribuisca agli altri delle
informazioni o delle decisioni...
È la seconda volta che ripete qui dentro che la Giunta
precedente aveva autorizzato a questi Signori di andare a fare
l'aumento del capitale.
Io non so a quale Giunta si riferisse Chantel, ma la Giunta
nostra precedente indubbiamente no, perché io non so come una
qualsiasi Giunta possa autorizzare i rappresentanti in una Società
per Azioni ad aumentare dei capitali quando la decisione è di
competenza consiliare.
Quindi questa è una assurdità e io vorrei vedere se ci sia una
presa d'atto, se ci sia un qualche cosa che possa confermare questa
ripetuta affermazione dell'Assessore Chantel, perché, arrivati a un
certo momento, io non voglio portare via neanche cinque minuti di
più del necessario, ma insomma poi dovremo rispondere, risponderemo
anche perché a un certo momento, qualche volta per amore di patria
si rimane tranquilli e silenziosi, si lasciano andare le cose per
non perdere tempo, ma quando si ripete per la seconda volta che una
Giunta ha autorizzato i rappresentanti in Consiglio di
amministrazione ad aumentare il capitale è una cosa che fa
semplicemente ridere, perché fa ridere? Come facciamo in una Giunta
a dire: aumentate pure il capitale poi quando si arriva in
Consiglio il capitale può essere bocciato, ditemi voi che razza di
serietà potremo avere in Giunta e quindi, io escludo questo. Per
quanto mi concerne come membro della Commissione Affari generali,
mi sembra che sia stato detto tutto, quella convenzione è giusta,
come hanno detto prima l'Avv. Caveri, Germano, Andrione, che sia
vista con molta attenzione, che sia studiata, che sia osservata con
molta calma, perché io ho l'intenzione che questa convenzione
voglia dire: tira fuori denari e poi discutiamo insieme di quello
che può essere perché tiri fuori i denari, poi fra un anno, noi lo
possiamo richiedere non in restituzione, ma possiamo chiudere il
cancello con il preavviso di dieci giorni o di tre mesi, non ha
importanza.
Quindi io come membro della Commissione mi riservo di rivederlo
con calma perché non possiamo approvarlo in questo modo, e con
questo ha ragione il Presidente del Consiglio quando dice: non c'è
niente da aggiungere perché nel modo più assoluto non riesco a
capire come abbia potuto la Giunta autorizzare questi
rappresentanti ad aumentare il capitale quando la cosa è di
competenza consiliare.
Mappelli (D.C.)
- Io, può darsi, e ammetto di essermi
espresso male, però quando l'Assessore Chantel viene a dire "in fin
dei conti, Bionaz ha ottenuto il passaggio pedonale", questo, mi
scusi, ma sono quelle battute che mi danno fastidio, qui il
problema di fondo è ancora più grave, nella mia premessa mi
permettevo di aver precisato il guaio e mi mortifica appunto perché
regionalisti di un Consiglio regionale si debba addivenire ad una
convenzione solo in funzione ai 125 milioni di sottoscrizione, ma
amico Chantel, qui è ora di finirla, questo andava bene, questo,
non è mai andato bene, questo, guardate e dico delle fesserie,
cerco di calmarmi, io dico questo: mi permetto di raccomandare
all'amico Chantel di andare non a parlare, ma di sentire il parere
del Sindaco di Bosses e assieme trovare una soluzione sottoscritta.
(
Voce:
È chiaro) ...È chiaro un fico secco, perché io quel
chiaro non lo condivido, perché dopo un anno, quelli di dieci
giorni, dicono che non è vero niente; per esigenze che lei andrà a
Roma a discutere con l'ANAS, ma siamo tutti matti qui, Chantel.
Chantel... (
Risate
) ...La convenzione dice questo è vero o
non è vero?
Montesano (P.S.D.I.)
- La convenzione doveva essere
firmata, esaminata dai Consiglieri, così per esempio non mi rendo
conto, devo leggere la convenzione per...
Mappelli (D.C.)
- Ma adesso, io chiedo scusa, ma devo
ricominciare da capo un'altra volta.
Dunque questo problema è stato sollevato con il Presidente
Bionaz a suo tempo, al fine di permettere a coloro di quel paese di
poter usufruire di quel passaggio. Chiaro? La Società ha
tergiversato, e come ha detto bene Chantel, a un certo momento
avrebbero concesso un passaggio pedonale, al che io non credo
neanche a quello, guardi un po' come sono diffidente.
Purtroppo la realtà è un'altra, è che a un determinato momento
questa Società concederebbe chissà che cosa, il Paradiso terrestre,
dopo un miliardo e fischia di sottoscrizione, e a sua discrezione
di chiudere il contratto, nella misura in cui ha delle esigenze di
traffico nel giro di dieci giorni.
No, si vede che mi sono spiegato male. Desidero al fine di
sottoscrivere questo aumento di capitale indipendentemente da
quanto Germano ha sollevato e, che è valido anche quel discorso
nella misura in cui, non perché vi è l'aumento del capitale, ma vi
è un'esigenza di quelli del paese, della gente del posto che nella
stagione invernale deve fare chilometri in più - no, no, Lei non mi
concede niente amico Chantel - io devo dire quel che penso, appunto
perché si vede che ho capito quanto Lei ha detto, nella misura in
cui questi diritti di questi cittadini vengano garantiti in
prospettiva e non nella misura della sottoscrizione dei 125 milioni
per un anno, è questo che io voglio sottoscrivere. Io dico va
benissimo rinviare questo problema, ma non basta, noi siamo,
purtroppo, è la triste realtà di una situazione che degenera in
molti settori, saremo disposti a sottoscrivere questo aumento nella
misura in cui vengano date delle garanzie, delle garanzie in
prospettiva e non di un anno, e di dieci giorni, e allora non è che
qui l'Avv. Bionaz non aveva bisogno di un povero minatore nonché di
Mappelli per difenderlo, ma quando Lei dice in fin dei conti Bionaz
ha ottenuto il passaggio pedonale, il discorso non è questo. Il
discorso è che giustamente questa gente investe dei capitali, ma
anche noi investiamo dei capitali e abbiamo delle esigenze. Questa
è una esigenza che voi avete il dovere e noi li sosteniamo in
questo senso di difenderli fino in fondo.
Dunque la Società SITRASB riveda quella convenzione che non va
bene, dopo di che voteremo a favore dell'aumento di capitale, è
triste dover arrivare a queste conseguenze, ma ancora una volta,
questa è la debolezza di un sistema per cui certe divisioni dei
valdostani porta a questo: ti do tanto se mi dai tanto e dunque
Bionaz non c'entra per niente.
Fosson (U.V.)
- Vorrei fare due osservazioni sulla
discussione che è stata fatta. Non avrei neanche voluto parlare,
chiedere la parola su questo argomento perché una volta che è stato
deciso di rinviare alla Commissione l'esame della convenzione che
tutti abbiamo rilevato che ha qualcosa che deve essere ritoccato,
non avevamo neanche più bisogno di fare questa discussione, quindi
d'accordo di rinviare alla Commissione la questione di rivedere la
convenzione, di ritoccarla dove è necessario, e non mi permetto
neanche di fare la discussione adesso su questo argomento.
Il problema sollevato invece del Consigliere Germano, il
problema che è un problema importante, dico, noi possiamo
condividere diverse cose che sono state dette da Germano, ma anche
queste bisognerà discuterle in una visione generale delle nostre
partecipazioni alle diverse Società, tenendo presente quelle che
sono le convenienze della Regione, come giustamente ha detto il
Consigliere Andrione.
In questo momento cosa si lega alla convenzione? Si lega la
questione di una richiesta legittima per facilitare l'accesso al
Comune di Bosses e qui siamo perfettamente d'accordo, c'è una
richiesta e una proposta al Consiglio, di aumentare il capitale di
125 milioni invece di aderire alla richiesta dell'aumento dei 250,
questo mi sembra che sia un'altra cosa tassativa, se ho letto bene
gli allegati, cioè non si aderisce alla richiesta dei 250 milioni
di aumento, e si propone solo l'aumento di 125 milioni condizionato
a queste cose.
Ora in quell'aspetto generale, quindi in questo momento non
abbiamo da decidere niente perché abbiamo demandato alla
Commissione.
Nel problema generale quando si dovrà vedere, per vedere le
preoccupazioni, i futuri aumenti di capitale, giustamente io
aderisco alla proposta di Germano, di studiare in quel momento
quella che sarà l'azione che dovremo fare se questa Società
continuerà a chiedere degli aumenti di capitale per mettere a posto
il suo bilancio.
In quella sede bisognerà tener presente quello che ha detto
Germano e mi permetto di dire anche quello che ha detto il
Consigliere Chamonin, perché bisognerà vedere se nell'interesse
della Regione conviene diminuire la percentuale di partecipazione o
no, ma questa è una grossa discussione da farsi per questa Società,
come per certe altre Società, perché sappiamo che gli aumenti di
capitale vengono ad un certo momento, non dovremmo sempre discutere
solo in quel momento, ma avere una visione generale.
Quindi erano solo queste due osservazioni che volevo fare ed è
per questo che ho preso la parola.
Montesano (P.S.D.I.)
- L'Assessore Milanesio chiede la
parola; ma è una catena sono come le ciliegie, il regolamento serve
per tutti. È stato chiesto il rinvio, il rinvio taglia la
discussione, se volete continuare io vi lascio continuare però vi
dico soltanto questo che il regolamento... (
voce di
Germano
).
Milanesio (P.S.I.) -
Io pregherei soltanto l'Assessore
Chantel di inviare una copia della convenzione al Presidente del
Consiglio, in modo di mettere in grado non soltanto di fornire
questa convenzione ai Commissari, ma a tutti i Consiglieri, di modo
che ogni Consigliere la possa vedere. Siete d'accordo, va bene?
Montesano (P.S.D.I.)
- Allora si passa all'oggetto n. 18,
perché il 17 è stato già discusso questa mattina.
