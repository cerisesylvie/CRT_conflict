Classificazione
TRASPORTI E VIABILITÀ
Trasporti



Oggetto del Consiglio n. 1863 del 5 ottobre 2022 - Resoconto
OGGETTO N. 1863/XVI - Interrogazione: "Risoluzione delle
criticità relative alla mancanza di POS su alcuni autobus in
servizio nella regione".
Bertin (Presidente) -
Punto n. 18 all'ordine del giorno.
Per la risposta, la parola al presidente della Regione Lavevaz.
Lavevaz (UV) -
Si chiede, con quest'interrogazione, come
dice il titolo, notizie relativamente alle criticità della mancanza
di POS su alcuni autobus in servizio nella regione, nello specifico
conoscere quali siano le azioni che l'Amministrazione ha messo in
campo per risolvere la criticità segnalata.
Com'è stato giustamente ricordato all'interno
dell'interrogazione, il decreto-legge n. 179 del 2012 ormai da
dieci anni ha previsto che tutti i soggetti che effettuano cessioni
di beni e prestazioni di servizi abbiano l'obbligo di accettare
anche pagamenti effettuati attraverso carte di pagamento, che sia
bancomat, carte di credito o carte prepagate, salvo che vi sia
un'oggettiva impossibilità di natura tecnica. Il termine era
inizialmente previsto per il 2023, è stato anticipato con il
decreto-legge n. 36/2022 al 30 giugno 2022. Da quando è stato
approvato questo decreto-legge, c'è stato un dibattito piuttosto
acceso e piuttosto vivace tra le associazioni di categoria dei
trasporti, che hanno,
in primis
, interessato il Ministero di
riferimento e anche le strutture regionali, è stato oggetto di
dibattito piuttosto allargato.
Quello che le associazioni di categoria hanno sostenuto è la
difficoltà di porre in atto quest'obbligo sia per questioni di
natura tecnica, sia per questioni di natura amministrativa:
essendoci una rete capillare di servizi sia pubblici che gestiti
direttamente dalle aziende erogatrici dei servizi di trasporto,
parlo dei punti vendita dei biglietti, nei quali è previsto il
sistema di pagamento elettronico, le associazioni di categoria
sostengono che l'obbligo sia ottemperato avendo questa rete di
servizi sul territorio. Hanno anche sollevato, sempre le
associazioni di categoria, delle perplessità di natura più tecnica,
che sono legate, da un lato, alle coperture
Internet
sul
territorio, quindi il rischio di non copertura sostanzialmente del
POS, nella nostra realtà potrebbe essere cosa facilmente
verificabile nelle vallate dove non dappertutto c'è una copertura
Internet, e delle perplessità nella gestione, perché probabilmente
si mette in campo un'oggettiva difficoltà di facilità di gestione
perché se gli utenti arrivano tutti che devono fare il biglietto
con il POS, il rischio è di allungare la tempistica di erogazione.
In buona sostanza le associazioni di categoria sostengono che la
normativa che è prescritta da questo decreto-legge ha in sé un
obbligo di carattere generale non cogente, vista la pluralità di
canali di vendita esistenti che hanno comunque un servizio
completo, quindi con la garanzia di pagamento tramite carte,
eccetera.
Detto questo, si stanno facendo dei passi avanti molto rapidi
finalmente per quanto riguarda il nostro nuovo sistema di
bigliettazione, che andrà a risolvere tutta questa problematica che
oggettivamente c'è, non possiamo dire che non ci sia. Forse ne
abbiamo già parlato anche in quest'Aula, anche perché è un aspetto
partito ormai tre anni fa che poi prima per la pandemia, poi per un
ricorso che è stato fatto, l'effettiva aggiudicazione di questo
nuovo appalto di sistema di bigliettazione è avvenuta solo l'estate
scorsa. Avremo quindi la partenza effettiva del nuovo servizio con
la fine dell'anno prossimo perché c'è, come si può immaginare,
tutta una parte di passaggio tecnico non banale perché bisogna
sostituire tutti i sistemi tecnologici, soprattutto installarli
all'interno degli autobus con dei fermi tecnici che non sono
banali, nel senso che anche un fermo tecnico di un paio di giorni
su un autobus richiede una programmazione di tutto il sistema non
semplicissimo. Questo nuovo sistema, che sarà un sistema cosiddetto
"open payment", avrà tutte le più moderne tipologie di pagamento,
quindi, oltre alle carte di credito prepagate anche tutti i sistemi
di pagamento con
smartphone
, che saranno installati anche
sui mezzi; quindi questo andrà a semplificare e a risolvere
completamente tutti i problemi di agibilità e anche operare, questo
è importante, secondo logiche che permettano l'applicazione di
tariffe diverse: quindi computo con logiche multiple di
applicazione delle tariffe anche sulle stesse tratte, e questo
permetterà anche di poter, da un lato incentivare l'utilizzo di
questo tipo di servizio e, dall'altro, avendo la possibilità, di
differenziare le tariffe, offrire un servizio più ampio e più
consono alle esigenze della popolazione ne parlavamo l'altro giorno
in merito all'iniziativa proposta dalla collega Minelli sul
trasporto notturno. Oggi quindi c'è un problema per il quale c'è
una soluzione che si sta realizzando e nei prossimi mesi sarà
completamente utilizzabile.
Presidente
- Per la replica, ha chiesto la parola il
consigliere Manfrin a cui passo la parola.
Manfrin (LEGA VDA) -
Grazie presidente Lavevaz per la sua
risposta. Io devo dirle che apprezzo ovviamente lo sguardo futuro
che lei ha voluto dare con l'esplicitazione di alcune proposte, di
alcuni accorgimenti che si sta realizzando, credo però che l'evento
o gli eventi, perché poi uno è stato reso noto dagli organi
d'informazione e altri sono stati resi noti privatamente ma si sono
realizzati, siano assolutamente deprecabili, cioè, come giustamente
ha ricordato, c'è un obbligo, che è l'obbligo di avere un POS a
disposizione sui mezzi di trasporto pubblici e con questo POS si
può effettuare il pagamento.
Faccio una premessa: io sono un assoluto
supporter
dell'utilizzo dei contanti e aborro ogni obbligo che si vuole
introdurre per costringere le persone a pagare con gli strumenti
informatici e magari tenere traccia degli spostamenti e degli
acquisti che sono fatti e magari anche profilare quello che uno fa
e fare una descrizione della persona, ma credo che sia, come
abbiamo più volte affermato, necessario affermare anche la libertà
di poter utilizzare tutti gli strumenti che la tecnologia ci
fornisce. Leggere di persone, in questo caso due ragazzi, ma di
altre persone che vengono lasciate a piedi e che non possono
utilizzare il servizio di trasporto perdendo l'utilizzo del
biglietto, perdendo le coincidenze, perdendo il treno e in caso di
turisti anche facendo perdere la faccia alla Valle d'Aosta non
penso sia un servizio ottimale.
Ben venga quindi, ho trovato, secondo me, un po' puerili le
motivazioni addotte che direbbero che se tutti utilizzassero il
bancomat, ci metteremmo troppo tempo per far salire i passeggeri
sui mezzi; lo stesso tempo che io utilizzo per dare i contanti, lo
utilizzo per usare il bancomat. Questa non mi sembra proprio una
scusa di quelle che possono funzionare, invece sulla facoltà e la
possibilità che le disposizioni aprono, ovvero, salvo casi di
oggettiva impossibilità tecnica, devo darle in parte ragione,
perché giustamente lei dice che ci sono alcune zone nella nostra
Valle che non sono coperte dalla linea
Internet
e quindi
magari potrebbe succedere che non ci si riesce a collegare e non si
riesce ad effettuare il pagamento, è altrettanto vero che
l'impossibilità tecnica va intesa come in quel momento. Se io con
il mio autobus mi trovo in una zona non coperta dalla linea
Internet e quindi non posso effettuare il pagamento, al netto di
quello che giustamente ha detto la rete di bigliettazione, il sito
e quant'altro, a quel punto ci saranno motivazioni di oggettiva
impossibilità tecnica, ma questo non toglie che un autobus debba
essere fornito del pagamento POS e se si trova una zona coperta,
quel pagamento possa essere effettuato, perché altrimenti diamo un
pessimo servizio e soprattutto, e questa è la cosa che, secondo me,
ha fatto più male - non dico ovviamente qual è la società che fa il
trasporto -, quando si è chiamato quest'azienda, la persona è stata
derisa perché dice che era colpa dei figli che non avevano in
contanti con sé. Credo che questo non sia dare un buon servizio
alla popolazione né valdostana, né turistica, in questo caso, per
esempio, erano in montagna, dovevano rientrare a Milano e avevano
le coincidenze, ritengo che forse la cosa migliore sarebbe stata
scusarsi o avere, nel caso soprattutto dei due ragazzi giovani, un
po' di tolleranza e permettere che essi potessero perlomeno
raggiungere la loro casa.
