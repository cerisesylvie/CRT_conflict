Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1434 del 3 luglio 1985 - Resoconto
OGGETTO N. 1434/VIII - COMUNICAZIONI DEL PRESIDENTE DEL
CONSIGLIO.
PRESIDENTE
: Comunico che l'attività svolta dalla
Presidenza del Consiglio e dagli organi consiliari, dopo l'ultima
adunanza, è stata la seguente:
Disegni di legge presentati: -
Disegni di legge vistati: -
Disegni di legge non vistati: -
Deliberazioni vistate: -
Deliberazioni non vistate: -
Riunioni delle Commissioni:
Conferenza dei Capi gruppo: 1
Gruppo di lavoro per il Regolamento: 1
I e III Commissione in riunione congiunta: 1
II Commissione: 1
IV Commissione: 2
V Commissione: 1
In data 2 luglio, la III Commissione consiliare si è recata in
sopralluogo presso l'"Institut Agricole Régional".
Faccio presente che la maggioranza dei Consiglieri regionali ha
provveduto a presentare entro il termine previsto dalle norme
statali per la denuncia dei redditi la dichiarazione del proprio
stato patrimoniale e dei propri redditi per l'anno 1984, ai sensi
del disposto della legge regionale 11 agosto 1981, n. 48,
concernente "Istituzione dell'anagrafe patrimoniale dei Consiglieri
regionali".
Non hanno ancora provveduto in merito i seguenti
Consiglieri:
BERTI Vigilio
BREUVE' Lilliana
CHABOD Guido
FAVAL Renato
LANIVI Ilario
MAQUIGNAZ Amato
PEDRINI Ennio
PERRIN Giuseppe Cesare
POLLICINI Angelo
ROLANDO Attilio
TONINO Alder
L'Unione Sovietica ha proceduto nella sessione del Soviet
Supremo di ieri all'elezione della massima carica dello Stato nella
persona di Andrej Gromiko che da quasi un trentennio era il capo
della diplomazia del suo paese. Contemporaneamente all'elezione del
nuovo capo della Stato, ha preso corpo la notizia, che non mancherà
di suscita re delle speranze per una positiva ripresa dei dialoghi
est-ovest, di un vertice tra le due massime potenze mondiali che
dovrebbe svolgersi nel prossimo mese di novembre. Porgiamo i nostri
auguri al nuovo Presidente dell'Unione Sovietica.
Si è concluso nei giorni scorsi, a Milano, il vertice della
comunità europea che ha visto la partecipazione dei rappresentanti
dei capi di Stato e di Governo dei paesi aderenti. Si è trattato di
un fatto di rilevanza politica notevole che caratterizzerà in modo
incisivo il futuro dell'Europa comunitaria.
Quelli di Milano sono stati giorni positivi per l'Europa, il
vertice ha presentato anche delle ombre, ma ci sembra di estremo
rilievo il fatto che finalmente, seppure a maggioranza, sia stato
deciso di dare vita a quella commissione intergovernativa che
dovrebbe impostare la revisione dei trattati per adeguarli ai
tempi. Siamo in presenza di un positivo risultato che consentirà
all'Europa di compiere un passo decisivo verso la sua unità
politica nello spirito di progetto dell'unione europea a suo tempo
approvato, a larga maggioranza, dal Parlamento Europeo. Un successo
del nostro Governo che in questi ultimi mesi di presidenza della
Comunità Europea ha saputo operare con costanza e determinazione
per il raggiungimento di obiettivi attesi da tempo da quanti
credono nell'unità politica del vecchio continente.
Anche se non sono stati raggiunti risultati eclatanti con i
contatti con i capi di Stato della CEE, come si aspettava
l'opinione pubblica, non si può negare che un positivo e discreto
passo in avanti è stato compiuto verso il varo della Commissione
intergovernativa. L'auspicio che esprimiamo come Consiglio
regionale è che in futuro si possa proseguire nella strada
tracciata a Milano e gettare le premesse per il riadeguamento delle
vetuste strutture della Comunità.
Si è conclusa positivamente nella giornata di lunedì 1° luglio,
con il rilascio degli ostaggi, la vicenda del BOEING americano
sequestrato diciassette giorni fa dai terroristi sciiti. Si è
trattato di un grave episodio di terrorismo e pirateria che deve
essere con dannato fermamente da quanti credono nella civile
convivenza. Altri episodi di terrorismo si sono registrati ieri a
Roma e in Spagna contro obiettivi americani.
Sono scomparsi nei giorni scorsi il lustri personaggi della vita
politica nazionale che voglio brevemente ricorda re: il senatore
socialista Liberio Della Briotta, vice Presidente del Senato, l'ex
senatore comunista Giulio Ferretti, l'Onorevole Ceccarini di
P.S.D.I. e in ultimo il Senatore Comelleri che per molti anni fu
Presidente della Regione Veneto. Ai Partiti di appartenenza degli
ultimi scomparsi ed alle loro famiglie le più sentite condoglianze
di questo Consiglio regionale.
Il deputato Cesare DUJANY viene in formato in data 29 maggio
dell'avvenuta approvazione, in sede referente, da parte della Prima
Commissione permanente "Affari costituzionali" della Camera dei
Deputati, della sua proposta di legge costituzionale concernente
"Norme costituzionali a favore delle popolazioni di lingua tedesca
nella Valle d'Aosta".
E' pervenuta da parte della segrete ria nazionale dell'Assemblea
spirituale nazionale dei BAHA'I d'Italia una lettera in cui si
esprime gratitudine per la presa di posizione operata dalla
Conferenza dei Capi Gruppo nei confronti della Comunità
perseguitata.
Il Presidente dell'Associazione Ita liana per la ricerca del
cancro ha inteso ringraziare i componenti di questo consesso per il
contributo finanziario erogato. Faccio presente che i fondi in
questione sono stati raccolti attraverso offerte dei singoli
Consiglieri.
