Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 460 del 5 aprile 1984 - Resoconto
OGGETTO N. 460/VIII - INTERVENTI FINANZIARI NEL QUADRO DELLE
MANIFESTAZIONI PREVISTE PRESSO LA CASA DA GIOCO, A FAVORE DEL
CENTRO CULTURALE CONGRESSI DI SAINT-VINCENT. (Interrogazione con
risposta scritta).
PRESIDENTE:
Do lettura dell'interrogazione con risposta
scritta presentata dal Consigliere Riccarand:
INTERROGAZIONE CON RISPOSTA SCRITTA
CONSTATATO che nel calendario delle Manifestazioni 1984 da
realizzarsi a spese della Regione e della SITAV presso il Casinò di
Saint-Vincent compare un contributo di 150 milioni a Centro
Culturale di Saint-Vincent;
RILEVATO che in un documento del 15.10. 1983, n. prot. 108, a
firma del Commissario regionale al Casinò e dell'Ispettore
regionale alle Manifestazioni si parla di un "contributo del 2,50%,
con un minimo di 350.000.000 per il Centro Culturale Congressi di
Saint-Vincent";
NON AVENDO finora ottenuto i necessari chiarimenti che
l'Assessore regionale al Turismo si era impegnato a dare nel corso
della riunione della Commissione Affari Generali del 20.2.1984;
il sottoscritto Consigliere regionale
INTERROGA
l'Assessore regionale al Turismo per sapere:
1.
se il "Centro Culturale
Congressi di Saint-Vincent" di
cui si parla nei citati documenti è il "Centro Culturale Congressi
Saint-Vincent S.p.A." di cui è Presidente il Dr. Jader Jacobelli e
Vice Presidente il Dr. Giuseppe Piaggio;
2. quando e sulla base di quali atti e stato deliberato il
contributo annuale al "Centro Culturale Congressi di Saint-Vincent
";
3. qual e lo scopo di tale contributo visto che tutte le spese
di organizzazione gravano già sul rendiconto di ogni singola
manifestazione;
4. l'ammontare del contributo liquidato, deliberato o
preventivato a favore del "Centro Culturale Congressi di
Saint-Vincent" per gli anni 1978-79-80-81-8283, indicando altresì
se tali calendari prevedevano un contributo al "Centro Culturale
Congressi Saint-Vincent".
PRESIDENTE:
Non risulta pervenuta la risposta scritta. Ha
chiesto di parlare il Consigliere Riccarand, ne ha facoltà.
RICCARAND - (N.S.):
Prendo atto dell'impegno
dell'Assessore tramite il Presidente della Giunta, di far pervenire
la risposta entro una settimana; vorrei solo fare
un'osservazione.
Questa richiesta di chiarificazioni era già stata fatta durante
una riunione della Commissione Affari Generali, relativa alle
manifestazioni del 1984, ed esattamente il 21.2.1984.
In quell'occasione feci mettere a verbale la richiesta di avere
chiarimenti su quanto era stato deciso questo contributo al Centro
Culturale Congressi, in che misura era stato dato, ecc..
L'Assessore al Turismo si impegnò a fare avere a tutta la
Commissione una risposta in breve tempo; la risposta non è arrivata
e quindi ho presentato l'interrogazione.
Vedo che sono decorsi i termini (infatti dal ° marzo - il tempo
dell'interrogazione - siamo arrivati ad aprile e la risposta non è
ancora arrivata), la risposta è relativamente semplice perché non
si tratta di elaborare dei dati, quindi vorrei solo sollecitare
l'Assessore affinché la risposta arrivi effettivamente, altrimenti
mi verranno dei brutti pensieri su questo argomento!
