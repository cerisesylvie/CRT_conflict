Classificazione
AMMINISTRAZIONE REGIONALE
Ordinamento degli uffici e del personale


Resoconto integrale del dibattito dell'aula
Oggetto del Consiglio n. 1263 del 5 aprile 1995 - Resoconto
OGGETTO N. 1263/X Dipendente regionale Luigi Cornaz - Revoca
della deliberazione del Consiglio regionale n. 749/X del 22 giugno
1994 concernente l'accettazione delle dimissioni volontarie dal
posto.
Deliberazione Il Consiglio
Vista la propria deliberazione n. 749/X del 22 giugno 1994
concernente l'accettazione delle dimissioni volontarie dal posto
rassegnate dal dipendente sig. Luigi Cornaz a decorrere dal 30
novembre 1994;
Visto l'articolo 1, comma 1, del d.1. 28 settembre 1994, n. 553
che ha sospeso con decorrenza 28 settembre 1994 e fino alla data di
entrata in vigore del riordinamento organico dei sistemi
previdenziali, e comunque non oltre il 1° febbraio 1995,
l'applicazione di ogni disposizione di legge, di regolamento, di
accordi collettivi che preveda il diritto a trattamenti
pensionistici anticipati rispetto al collocamento a riposo
d'ufficio in base ai singoli ordinamenti;
Visto, altresì il comma 2 del medesimo articolo che stabilisce
l'applicazione della citata disposizione anche alle domande di
pensione, ancorché accettate da parte degli Enti di appartenenza,
presentate fino alla data di entrata in vigore del decreto (28
settembre 1994) e per le quali la decorrenza del pensionamento sia
successiva a tale data;
Vista la lettera a firma del Presidente della Giunta regionale
prot. n. 16989/5/U.P. del 24 ottobre 1994 con la quale si chiedeva
ai dipendenti, la cui pensione era stata bloccata ai sensi del d.l.
553/94 e quindi inviata anche al sig. Luigi Cornaz, di comunicare
l'intenzione di revocare la domanda di collocamento a riposo o,
comunque, di rassegnare le dimissioni, nonostante la sospensione
dei trattamenti anticipati di quiescenza;
Vista la risposta del suddetto dipendente in data 9 dicembre
1994 con la quale comunica di prestare regolare servizio;
Vista la legge 23 dicembre 1994, n. 724, recante "misure di
razionalizzazione della finanza pubblica" che all'articolo 13
disciplina la materia oggetto del citato d.l. 654/94, le cui
disposizioni sono state abrogate dalla legge 724/94 medesima, fermo
restando la validità degli atti e dei provvedimenti adottati, gli
effetti prodottisi ed i rapporti giuridici sorti;
Visto il parere favorevole rilasciato dal Dirigente del Servizio
del personale, ai sensi del combinato disposto dell'articolo 72
della legge regionale n. 3/1956 e successive modificazioni, e
dell'articolo 21 della legge regionale n. 18/1980 e successive
modificazioni, in ordine alla legittimità della presente
deliberazione;
Delibera
1) di revocare la deliberazione del Consiglio regionale n. 749/X
del 22 giugno 1994 concernente l'accettazione delle dimissioni
volontarie del sig. Luigi Cornaz;
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente
Qualcuno chiede la parola? Si può passare
alla votazione per scrutinio segreto, i consiglieri sono invitati a
votare.
Presenti, votanti e favorevoli: 24
Il Consiglio approva all'unanimità
