Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 724 del 13 luglio 1984 - Resoconto
OGGETTO N. 724/VIII - DISEGNO DI LEGGE CONCERNENTE:
"FINANZIAMENTI REGIONALI PER LA COPERTURA DI MAGGIORI ONERI NEL
SETTORE DELL'EDILIZIA RESIDENZIALE PUBBLICA AGEVOLATA -
CONVENZIONATA".
PRESIDENTE
: Ha chiesto di parlare l'Assessore ai Lavori
Pubblici Chabod, ne ha facoltà.
CHABOD - (D.C.):
Anche qui la relazione è abbastanza
chiara, per cui non c'è molto da illustrare.
PRESIDENTE
: Si passa all'esame dell'articolato. Do
lettura dell'articolo l:
ART. 1
(Istituzione del fondo)
Ad integrazione dei finanziamenti attribuiti alla Regione
Autonoma Valle d'Aosta ai sensi della vigente legislazione
nazionale nel settore dell'edilizia residenziale pubblica
convenzionata - agevolata, è istituito un fondo regionale destinato
alla copertura delle quote di ammortamento dei mutui a carico dello
Stato, eccedenti le disponibilità assegnate alla Regione. Il
finanziamento è finalizzato a fronteggiare i maggiori oneri
derivanti sia dall'aumento del costo del denaro nel periodo
intercorrente tra la localizzazione degli interventi e l'entrata in
ammortamento dei mutui che dalla maggiore onerosità delle rate
iniziali dei mutui indicizzati.
PRESIDENTE
: Metto in approvazione l'articolo 1:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
PRESIDENTE
: Do lettura dell'articolo 2
ART. 2
(Dotazione di fondo)
La dotazione del fondo di cui all'articolo 1 ha durata
ventennale ed è stabilito in £ 350.000.000 annui a decorrere
dall'esercizio 1984.
PRESIDENTE
: Metto in approvazione l'articolo
2:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
PRESIDENTE
: Do lettura dell'articolo 3
ART. 3
(Finanziamento)
L'onere di cui all'art. precedente graverà sul capitolo di
nuova istituzione n. 25800 del bilancio di previsione per
l'esercizio 1984 e sui corrispondenti capitoli dei bilanci
successivi.
Alla copertura dell'onere di cui all'art. precedente si
provvede:
per l'anno 1984 mediante prelievo di 350.000.000 dello
stanziamento iscritto al cap. 50050 "Fondo globale per il
finanziamento spese di investimento" (all. 8, settore 1, assetto
territoriale e tutela dell'ambiente del bilancio di previsione
della Regione per l'anno in corso);
per gli anni 1985-1986 mediante utilizzo per £ 700.000.000
delle risorse disponibili iscritte in programma
2.2.1.0.2. -
interventi per l'edilizia abitativa del bilancio pluriennale
1984-1986;
per gli anni successivi gli oneri saranno iscritti con la
legge di approvazione dei relativi bilanci.
PRESIDENTE
: Metto in approvazione l'articolo 3:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
PRESIDENTE
: Do lettura dell'articolo 4:
ART. 4
(Variazione di bilancio)
Al bilancio di previsione della Regione per l'esercizio
finanziario 1984 sono apportate le seguenti variazioni:
PARTE SPESA
Variazione in diminuzione
- Cap. 50050 "Fondo globale per l'adempimento di funzioni
normali, spese di investimento" £ 350.000.000.
Variazione in aumento
Settore 1° "Assetto del territorio e tutela dell'ambiente",
programma 02, interventi per l'edilizia abitativa, cap. 25800 (di
nuova istituzione) "Fondo regionale da destinarsi a maggiori oneri
derivanti dall'attuazione dei programmi di edilizia convenzionata -
agevolata". Limite di impegno £ 350. 000. 000
PRESIDENTE
: Metto in approvazione l'articolo 4:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
PRESIDENTE
: Do lettura dell'articolo 5:
ART. 5
(Dichiarazione d'urgenza)
La presente legge è dichiarata urgente ai sensi del 3° comma
dell'art. 31 dello Statuto speciale ed entrerà in vigore il giorno
successivo a quello della sua pubblicazione sul Bollettino
Ufficiale della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE
: Metto in approvazione l'articolo 5:
ESITO DELLA VOTAZIONE
Presenti: 26
Votanti: 26
Maggioranza: 18
Favorevoli: 26
Il Consiglio approva all'unanimità
PRESIDENTE
: Metto in approvazione la legge nel suo
complesso per scrutinio segreto.
VOTAZIONE A SCRUTINIO SEGRETO
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
