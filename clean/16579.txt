Classificazione
AGRICOLTURA
Agriturismo


Resoconto integrale del dibattito dell'aula
Oggetto del Consiglio n. 2979 del 25 febbraio 1998 - Resoconto
SEDUTA POMERIDIANA DEL 25 FEBBRAIO 1998
OGGETTO N. 2979/X Proposta di regolamento: "Regolamento di
applicazione della legge regionale 24 luglio 1995, n. 27
(Interventi a favore dell'agriturismo)".
Capo I Disposizioni generali
Articolo 1 (Finalità)
1. Il presente regolamento disciplina i criteri per
l'applicazione della legge regionale 24 luglio 1995, n. 27
(Interventi a favore dell'agriturismo).
Articolo 2 (Definizioni)
1. Per locazione ad uso turistico, di cui all'articolo 2, comma
1, lett. a), della legge regionale 27/1995, si intende la locazione
di camere o alloggi ad ospiti in vacanza e per un periodo non
superiore a tre mesi consecutivi.
2. Nell'attività di locazione di camere con la prestazione del
servizio di prima colazione, è possibile offrire all'ospite anche
l'uso della cucina purché inserito in una cucina di uso comune a
tutti gli ospiti, appositamente attrezzata, unitamente alla
predisposizione di una sala da pranzo comune dove tutti gli ospiti
possono consumare i pasti. Non è ammesso l'angolo cottura nelle
camere.
3. I menu vanno elaborati tenendo conto della produzione
aziendale e possono essere serviti soltanto vini regionali.
Rientrano nelle bevande anche gli alcolici ed i superalcolici
purché tipici della tradizione regionale. Per somministrazione di
pasti, di cui all'articolo 2, comma 1, lett. b), della legge
regionale 27/1995, si intende anche la possibilità di somministrare
merende o spuntini. I pasti devono essere confezionati in
prevalenza con prodotti aziendali, con prodotti agricoli regionali
e con una quota residua di prodotti acquistati per la preparazione
dei pasti stessi. Sono considerati di produzione aziendale anche i
cibi e le bevande ricavati, attraverso lavorazioni esterne, da
materie prime prodotte nell'azienda medesima.
4. Per l'individuazione del carattere di connessione e
complementarità dell'attività agrituristica rispetto a quella
agricola, si adotta il parametro del rapporto tra il tempo di
lavoro dedicato dall'imprenditore e dalla sua famiglia all'attività
agricola e a quella agrituristica, secondo indici espressi nella
relativa tabella, proposta dalla struttura regionale competente in
materia di agriturismo, di seguito denominata struttura competente,
sentita la Commissione per l'agriturismo di cui all'articolo 7
della legge regionale 27/1995, ed approvata dalla Giunta regionale;
l'attività agricola dev'essere prevalente su quella
agrituristica.
5. Per prestazione di servizi collaterali, di cui all'articolo
2, comma 1, lett. d), della legge regionale 27/1995, si intende la
possibilità di offrire agli ospiti attività ricreative e sportive
con la messa a disposizione di infrastrutture, attrezzature o altri
beni, destinati esclusivamente agli ospiti stessi. Ogni azienda può
beneficiare di finanziamenti proporzionati all'attività
agrituristica svolta, fino ad un massimo di due strutture sportive
fisse. Nel caso di equitazione, l'allevamento, il mantenimento,
nonché l'utilizzo di cavalli per attività equestre rimangono
connessi con l'attività agricola quando il foraggio necessario per
la loro alimentazione sia prodotto in azienda e il numero dei
cavalli sia adeguato all'attività da svolgere; l'attività deve
comunque essere svolta ai sensi della normativa vigente.
6. Nel caso di espletamento contestuale dei servizi previsti
dall'articolo 2, comma 1, lett. a), b) e c), della legge regionale
27/1995, i limiti massimi relativi ai coperti ed ai posti letto non
sono cumulabili.
7. Ai fini esclusivi della legge regionale 27/1995, per
fabbricati rurali, di cui all'articolo 2, comma 2, della stessa
legge, si intendono tutti i fabbricati con destinazione
essenzialmente agricola, ovvero i fabbricati strumentali agricoli e
la vecchia abitazione del conduttore dell'azienda agricola o dei
suoi familiari coadiuvanti o comunque quei fabbricati censiti come
fabbricati rurali o situati in zona agricola secondo le norme del
piano regolatore generale comunale (PRGC).
8. Per centro aziendale, di cui all'articolo 2, comma 2, della
legge regionale 27/1995, si intende il sito dove viene svolta la
prevalenza del lavoro agricolo. La commissione tecnica di cui
all'articolo 13 esprime proprio motivato parere anche in merito ai
casi particolari, tenendo conto di altri fattori quali la tipologia
dell'azienda agricola, l'ubicazione e le caratteristiche del
fabbricato o dell'area dove si vuole realizzare l'attività
agrituristica o il sito di residenza dell'operatore agrituristico,
ritenuti importanti dalla commissione stessa. La prevalenza dei
terreni in affitto, escluso l'alpeggio, dev'essere sita nel comune
in cui ha sede l'azienda o nei comuni limitrofi.
9. L'attività agrituristica negli alpeggi e nei mayens può
essere svolta limitatamente al periodo in cui viene esercitata
l'attività agricola.
10. Per utenza di un massimo di trenta coperti per l'attività di
somministrazione di pasti, di cui all'articolo 2, comma 3, della
legge regionale 27/1995, si intende la possibilità di servire un
massimo di trenta coperti per pasto, per due volte al giorno, e
trenta coperti a merenda. Il limite dei trenta coperti non si
applica a quelle aziende agrituristiche, realizzate ai sensi delle
leggi regionali abrogate dalla legge regionale 27/1995, purché
garantiscano la percentuale di produzione aziendale richiesta.
11. I bambini fino a tre anni di età non sono conteggiati nei
limiti massimi consentiti, relativi ai posti letto ed ai
coperti.
12. Alla manodopera utilizzabile dall'operatore agrituristico,
prevista dall'articolo 2, comma 4, della legge regionale 27/1995,
vanno aggiunti i soggetti legati da rapporto di coniugio con i
parenti entro il terzo grado.
Articolo 3 (Elenco degli operatori agrituristici)
1. L'elenco degli operatori agrituristici è depositato presso la
struttura competente. Nell'elenco devono essere indicati:
a) per gli imprenditori individuali: il nome, il cognome, la
data e il luogo di nascita, la residenza, il codice fiscale o la
partita IVA;
b) per le società o cooperative agricole: la ragione sociale, il
codice fiscale o la partita IVA, la sede e le generalità del legale
rappresentante e dei soci, le generalità del socio in possesso del
titolo di operatore agrituristico;
c) l'indirizzo agricolo prevalente dell'azienda agricola;
d) l'indicazione del titolare dell'azienda agricola;
e) la data dell'iscrizione;
f) l'attività agrituristica in relazione alla quale è disposta
l'iscrizione.
2. L'elenco è pubblico ed è sottoposto a revisione
triennale.
3. L'iscrizione nell'elenco degli operatori agrituristici non
abilita all'esercizio dell'attività agrituristica, che resta
subordinata all'autorizzazione comunale.
Articolo 4 (Requisiti soggettivi e aziendali)
1. Per ottenere l'iscrizione nell'elenco degli operatori
agrituristici, i richiedenti devono essere in possesso di
un'azienda agricola i cui minimi colturali e di allevamento
rientrino in quelli previsti nella tabella base proposta dalla
struttura competente, sentita la Commissione per l'agriturismo, di
cui all'articolo 7 della legge regionale 27/1995, ed approvata
dalla Giunta regionale; devono inoltre dimostrare la disponibilità
di manodopera familiare, come definita nell'articolo 2, comma 4,
della legge regionale 27/1995 e nell'articolo 2, comma 12, del
presente regolamento, sufficiente allo svolgimento dell'attività
agrituristica che intendono avviare.
2. L'azienda agricola dev'essere produttiva e costituita da
almeno tre anni, senza interruzione dell'attività agricola nel
periodo di realizzazione della struttura agrituristica.
3. Nel caso di società o cooperative agricole, i minimi
aziendali descritti nella tabella base vanno aumentati di quindici
giornate per ogni componente la società o cooperativa stesse. I
fabbricati a destinazione agricola ed agrituristica, le colture e
gli allevamenti devono essere nella disponibilità della società o
cooperativa agricola.
4. Se a causa di calamità naturali a danno delle coltivazioni o
di risanamento del bestiame, a danno degli allevamenti, un
operatore agrituristico perde il requisito dei minimi aziendali
richiesti, deve darne immediata comunicazione scritta alla
struttura competente; il caso è esaminato dalla Commissione per
l'agriturismo, di cui all'articolo 7 della legge regionale
27/1995.
Articolo 5 (Requisiti oggettivi degli immobili)
1. I locali destinati all'esercizio di attività agrituristiche
devono possedere i requisiti previsti dalla normativa
igienico-edilizia in materia di civile abitazione.
2. Ai sensi dell'articolo 6 della legge regionale 6 luglio 1984,
n. 33 (Disciplina della classificazione delle aziende alberghiere),
la superficie minima delle stanze prevista dalla normativa vigente
è incrementata di metri quadrati 6 per ogni letto in più. In sede
di calcolo di superficie delle camere, la frazione di superficie
superiore a metro quadrato 0,50 è arrotondata all'unità superiore.
È ammessa la possibilità di aggiungere un letto in camera, in
deroga ai limiti di superficie previsti dalla normativa vigente,
nel caso in cui gli ospiti accompagnino ragazzi di età inferiore a
quindici anni.
3. È da intendersi ammesso l'utilizzo della cucina a servizio
dell'agricoltore, anche per la preparazione dei pasti per gli
ospiti dell'azienda agrituristica, purché la stessa sia in possesso
dei requisiti minimi igienico-sanitari, stabiliti dal decreto del
Presidente della Repubblica 26 marzo 1980, n. 327 (Regolamento di
esecuzione della Legge 30 aprile 1962, n. 283, e successive
modificazioni, in materia di disciplina igienica della produzione e
della vendita delle sostanze alimentari e delle bevande).
4. Il fabbricato oggetto dell'intervento può essere di proprietà
del titolare dell'idoneità agrituristica oppure dei componenti del
nucleo familiare dello stesso; in tal caso è richiesto un atto che
immetta l'operatore agrituristico nella disponibilità del bene per
una durata pari al vincolo di destinazione; nel caso di società o
cooperative agricole, il fabbricato dev'essere intestato alla
società o cooperativa stessa.
Capo II Disposizioni amministrative
Articolo 6 (Iscrizione nell'elenco degli operatori
agrituristici)
1. La domanda di iscrizione nell'elenco degli operatori
agrituristici dev'essere redatta in carta legale e deve avere in
allegato, oltre alla documentazione richiesta dall'articolo 5 della
legge regionale 27/1995, il certificato di destinazione urbanistica
dell'area o del fabbricato dove si intende svolgere l'attività
agrituristica.
2. Le società e cooperative agricole sono tenute a presentare,
oltre alla documentazione richiesta dall'articolo 5 della legge
regionale 27/1995 e dal comma 1 del presente articolo, l'atto
costitutivo, lo statuto, la dichiarazione di assoggettabilità, o
meno, al registro delle imprese e le generalità del legale
rappresentante e dei soci.
3. Le domande di iscrizione nell'elenco degli operatori
agrituristici, per essere accolte, devono risultare complete degli
allegati richiesti ad esclusione della documentazione richiesta
direttamente, ai sensi della legge 4 gennaio 1968, n. 15 (Norme
sulla documentazione amministrativa e sulla legalizzazione e
autenticazione di firme), dalla struttura competente.
4. In merito all'istanza di iscrizione nell'elenco degli
operatori agrituristici, la struttura competente deve rispondere
entro trenta giorni dalla data della riunione della Commissione per
l'agriturismo, di cui all'articolo 7 della legge regionale 27/1995.
La Commissione per l'agriturismo si riunisce entro novanta giorni
dalla data di scadenza per la presentazione delle domande.
5. La struttura competente provvede ad effettuare sopralluoghi
preliminari, al fine di verificare i dati aziendali descritti nella
domanda di iscrizione nell'elenco degli operatori
agrituristici.
Articolo 7 (Certificato di complementarità)
1. Ai fini del rilascio della certificazione prevista
dall'articolo 8, comma 2, lett. f), della legge regionale 27/1995,
la struttura competente valuta gli elementi strutturali intrinseci
ed estrinseci della realtà aziendale, fondiaria, territoriale ed
agrituristica. Per la determinazione della complementarità viene
adottato il parametro del rapporto tra il tempo di lavoro
necessario per espletare l'attività agricola e quella
agrituristica, calcolato in base agli indici espressi nella
relativa tabella, proposta dalla struttura competente, sentita la
Commissione per l'agriturismo, di cui all'articolo 7 della legge
regionale 27/1995, ed approvata dalla Giunta regionale. Il
richiedente deve inoltre essere in possesso dei minimi aziendali
previsti dalle tabelle proposte dalla struttura competente, sentita
la Commissione per l'agriturismo, di cui all'articolo 7 della legge
regionale 27/1995, ed approvata dalla Giunta regionale,
diversificate in base al tipo di attività agrituristica che si
intende svolgere. La certificazione della complementarità contiene
il numero di camere e di alloggi con i relativi posti letto, il
numero di coperti, i dati relativi alla manodopera familiare
impiegata, i giorni di apertura annui autorizzati ed ogni altro
limite relativo alle attività agrituristiche che l'azienda può
offrire rimanendo in rapporto di connessione e complementarità con
l'attività agricola, tenuto conto che l'attività agricola
dev'essere sempre prevalente su quella agrituristica.
2. Per il rilascio del certificato di complementarità,
l'interessato deve inoltrare apposita domanda alla struttura
competente. La domanda dev'essere corredata da:
a) dichiarazione sostitutiva di certificazioni, attestante la
situazione di famiglia e la residenza del richiedente;
b) scheda di stalla;
c) riepilogo della situazione aziendale registrata all'Ufficio
regionale del verde agricolo;
d) visure catastali dei terreni in proprietà e contratto o
dichiarazione del proprietario dei terreni per la superficie in
affitto, per coloro che non hanno le superfici coltivate dichiarate
all'Ufficio regionale del verde agricolo;
e) elenco qualitativo e quantitativo dei prodotti aziendali;
f) descrizione del menu-tipo servito in azienda.
3. La struttura competente provvede al rilascio del certificato
di complementarità entro sessanta giorni dal ricevimento della
domanda.
Articolo 8 (Orario e periodo di apertura)
1. Il titolare dell'attività agrituristica deve rispettare
l'orario ed il periodo di apertura denunciati.
2. Eventuali variazioni, relative al periodo di apertura e
chiusura, superiori a sette giorni, devono essere comunicate al
Comune ed alla struttura competente.
Articolo 9 (Denuncia dei prezzi)
1. La denuncia dei prezzi relativi alle attività agrituristiche
svolte, di cui all'articolo 11, comma 1, lett. f), della legge
regionale 27/1995, è redatta su appositi modelli predisposti dalla
struttura competente.
2. Le tabelle ed i cartellini con l'indicazione dei prezzi
praticati, bilingue, devono essere esposti in modo visibile nei
locali di ricevimento degli ospiti, in ciascuna camera o unità
abitativa.
Articolo 10 (Denuncia delle presenze degli ospiti)
1. In merito alle disposizioni concernenti la comunicazione alle
autorità di pubblica sicurezza dell'arrivo di persone alloggiate in
strutture ricettive, gli operatori agrituristici devono attenersi
alla normativa vigente.
Capo III Corso, esame e commissioni
Articolo 11 (Corso di formazione per operatori agrituristici e
esame di idoneità)
1. Per l'ammissione al corso di formazione professionale per
operatori agrituristici, organizzato dalla struttura competente, è
richiesta la residenza in Valle d'Aosta; le domande di
partecipazione sono esaminate dalla struttura competente.
2. La domanda di partecipazione al corso, redatta in carta
legale, è corredata da:
a) scheda personale contenente i dati anagrafici del
richiedente, gli eventuali dati relativi all'azienda agricola,
all'impresa agricola familiare, alla manodopera extrafamiliare;
b) dichiarazione sostitutiva di certificazioni, attestante la
situazione di famiglia e la residenza del richiedente;
c) dichiarazione sostitutiva dell'atto di notorietà attestante
la professione svolta negli ultimi tre anni;
d) eventuale dichiarazione attestante il possesso della
qualifica di imprenditore agricolo a titolo principale;
e) scheda di stalla;
f) riepilogo della situazione aziendale registrata all'Ufficio
regionale del verde agricolo;
g) per coloro che non hanno le superfici coltivate dichiarate
all'Ufficio regionale del verde agricolo:
1) visure catastali dei terreni in proprietà;
2) contratto o dichiarazione del proprietario dei terreni per la
superficie in affitto.
3. L'ammissione all'esame di idoneità è subordinata alla
regolare partecipazione al corso di formazione. Non sono consentite
assenze in numero superiore al venti per cento del totale delle ore
di lezione.
4. Il dirigente della struttura competente, o suo delegato, è il
presidente della commissione esaminatrice e nomina annualmente i
componenti della medesima, scegliendo tra gli insegnanti del corso.
La commissione si riunisce in seduta preliminare per stabilire la
data di svolgimento degli esami e per determinare il criterio di
valutazione dei partecipanti.
5. Al termine del corso e previo superamento dell'esame di
idoneità, è rilasciato dalla struttura competente il diploma di
idoneità per operatori agrituristici.
6. Nel caso in cui le domande di partecipazione al corso siano
in numero superiore ai posti disponibili, i richiedenti sono
ammessi in base al seguente ordine di priorità:
a) i coltivatori diretti regolarmente iscritti negli elenchi
dell'Istituto nazionale previdenza sociale (INPS), titolari di
azienda agricola;
b) i coltivatori diretti regolarmente iscritti negli elenchi
dell'INPS, coadiuvanti in modo continuativo nell'azienda agricola
di un componente dello stesso nucleo familiare;
c) i conduttori di azienda agricola regolarmente iscritti nella
sezione speciale del registro delle imprese, ai sensi dell'articolo
8, comma 4, della legge 29 dicembre 1993, n. 580 (Riordinamento
delle camere di commercio, industria, artigianato e agricoltura),
titolari di azienda agricola;
d) i conduttori di azienda agricola regolarmente iscritti nella
sezione speciale del registro delle imprese, ai sensi dell'articolo
8, comma 4, della legge 580/1993, coadiuvanti in modo continuativo
nell'azienda agricola di un componente dello stesso nucleo
familiare;
e) altri soggetti.
Articolo 12 (Commissione per l'agriturismo)
1. I componenti della Commissione per l'agriturismo, di cui
all'articolo 7 della legge regionale 27/1995, nominati con decreto
del Presidente della Giunta, sono così designati:
a) i componenti di cui all'articolo 7, comma 1, lett. b) e d),
della legge regionale 27/1995, dall'assessore regionale competente
in materia di agricoltura;
b) i componenti di cui all'articolo 7, comma 1, lett. c), della
legge regionale 27/1995, dall'assessore regionale competente in
materia di turismo;
c) i componenti di cui all'articolo 7, comma 1, lett. e), della
legge regionale 27/1995, dalle associazioni agricole di
categoria;
d) i componenti di cui all'articolo 7, comma 1, lett. f), della
legge regionale 27/1995, dalle associazioni di agriturismo
valdostano.
2. Un funzionario della struttura competente, designato dal
dirigente della stessa, svolge le funzioni di segretario di
commissione, senza diritto di voto, per la redazione dei
verbali.
3. I familiari componenti lo stesso nucleo familiare
dell'operatore agrituristico ed i soci delle società o cooperative
agricole previste dall'articolo 4, comma 1, lett. b), della legge
regionale 27/1995, per ottenere l'iscrizione nell'elenco degli
operatori agrituristici senza l'obbligo di partecipare al corso e
di superare l'esame di idoneità, come previsto dall'articolo 6,
comma 3, della legge regionale 27/1995, devono risultare
dall'autorizzazione comunale quale manodopera familiare impiegata e
devono attestare, inoltre, di aver prestato la propria attività
nell'azienda agrituristica, in modo continuativo, mediante una
dichiarazione sostitutiva dell'atto di notorietà.
4. Il minimo di organizzazione e la sufficiente entità di
fattori produttivi organicamente combinati che un'azienda agricola,
il cui titolare richieda l'iscrizione nell'elenco degli operatori
agrituristici, deve possedere, sono illustrati nelle tabelle
relative ai minimi aziendali, proposte dalla struttura competente,
sentita la Commissione per l'agriturismo, di cui all'articolo 7
della legge regionale 27/1995, ed approvate dalla Giunta
regionale.
Articolo 13 (Commissione tecnica)
1. Nell'ambito della struttura competente è istituita una
commissione tecnica per la valutazione delle richieste di
contributi nel settore dell'agriturismo, nominata con decreto
dell'assessore regionale competente in materia di agricoltura.
2. La commissione tecnica è composta da:
a) dirigente della struttura competente, o suo delegato, con
funzione di presidente;
b) due funzionari della struttura competente designati dal
dirigente della stessa;
c) due funzionari designati dal dirigente della struttura
competente in materia di promozione e sviluppo agricolo.
3. All'interno delle competenze ad essa affidate dal presente
regolamento, la commissione tecnica provvede in particolare a:
a) verificare se il fabbricato oggetto dell'intervento insiste o
si realizza nel centro aziendale;
b) verificare se il fabbricato oggetto dell'intervento è un
fabbricato rurale o comunque lo è stato;
c) quantificare la superficie fondiaria, di cui all'articolo 18,
comma 3, della legge regionale 27/1995;
d) esprimere il giudizio tecnico preliminare sul progetto
relativo alle opere oggetto del finanziamento;
e) approvare, sulla base delle priorità stabilite dall'articolo
20, l'elenco delle domande da finanziare;
f) verificare la corretta determinazione della spesa ammissibile
a contributo;
g) valutare la corretta determinazione delle eventuali maggiori
spese verificate in sede di accertamento dell'ultimazione dei
lavori.
Capo IV Autorizzazioni
Articolo 14 (Autorizzazione comunale)
1. La domanda per il rilascio dell'autorizzazione comunale, di
cui agli articoli 8 e 9 della legge regionale 27/1995, dev'essere
redatta in carta legale e corredata di tutta la documentazione
richiesta dallo stesso articolo 8.
2. L'autorizzazione deve precisare la o le attività
agrituristiche consentite, i limiti di svolgimento, il periodo di
apertura ed i dati relativi ai familiari coadiuvanti il titolare
nella conduzione dell'azienda agrituristica.
3. Il rinnovo dell'autorizzazione comunale è effettuato entro il
31 dicembre di ogni anno, previa presentazione da parte
dell'interessato di una dichiarazione sostitutiva dell'atto di
notorietà attestante l'inalterato mantenimento dei requisiti
previsti per il rilascio, l'orario ed il periodo di apertura e
l'indicazione dei familiari coadiuvanti nell'attività
agrituristica.
Capo V Obblighi e divieti
Articolo 15 (Vincolo aziendale)
1. I beneficiari delle provvidenze previste dall'articolo 15
della legge regionale 27/1995 devono sottoscrivere un impegno a non
ridurre l'estensione della propria azienda agricola, intesa come
entità aziendale complessiva, al di sotto dei minimi aziendali
richiesti per lo svolgimento dell'attività agrituristica.
2. L'entità aziendale complessiva, che ha giustificato il
contributo, risulta vincolata alle opere finanziate per la durata
corrispondente al vincolo di destinazione.
3. Per le superfici in affitto, se facenti parte del minimo
aziendale, devono essere prodotti i relativi contratti di affitto
in validità, regolarmente registrati, all'atto della presentazione
della domanda di finanziamento.
Articolo 16 (Pannello distintivo)
1. I pannelli con distintivo dell'agriturismo, che sono numerati
e che vanno esposti in zona visibile all'esterno dell'edificio,
sono realizzati a cura della struttura competente e vengono
consegnati all'operatore agrituristico, all'atto del rilascio
dell'autorizzazione comunale. In caso di chiusura definitiva
dell'attività, i pannelli vanno restituiti alla struttura
stessa.
Articolo 17 (Affitto di alloggi)
1. Il titolare dell'attività agrituristica di affitto di
alloggi, i componenti lo stesso nucleo familiare ed il convivente
non possono affittare altri alloggi a destinazione agrituristica,
oltre a quelli a tal fine autorizzati. Non possono utilizzare i
canali di promozione agrituristica per affittare altri alloggi non
autorizzati per l'attività agrituristica stessa.
Capo VI Disposizioni urbanistiche
Articolo 18 (Norme urbanistiche)
1. L'attività agrituristica può essere svolta nei fabbricati di
cui all'articolo 2, comma 7, sia in abitazioni che in annessi
rustici allo scopo trasformati. L'utilizzo di tali fabbricati non
comporta cambio di destinazione d'uso e le autorizzazioni o
concessioni edilizie non sono soggette ad oneri di urbanizzazione,
qualora i titolari abbiano i requisiti previsti dall'articolo 5
della legge regionale 2 marzo 1979, n. 11 (Disciplina concernente
l'edificabilità dei suoli in Valle d'Aosta e ulteriori norme in
materia urbanistica).
2. Nel caso di nuove costruzioni, la superficie fondiaria
relativa al fabbricato a destinazione agrituristica deve rispettare
una superficie minima proporzionale all'attività agrituristica
svolta, sulla base di parametri che la commissione tecnica, di cui
all'articolo 13, ritiene opportuno adottare.
3. La superficie da destinare ai locali di lavorazione e
conservazione dei prodotti ed ai locali di servizio, qualora non
interrati e non già compresi nelle superfici previste dall'articolo
18, comma 2, della legge regionale 27/1995, dev'essere
proporzionata alle dimensioni dell'azienda agrituristica ed al tipo
di attività agrituristica svolta e non può superare
complessivamente i 145 metri quadrati di superficie calpestabile;
per le aziende agrituristiche che effettuano attività di locazione
di alloggi o di camere con prima colazione, mezza pensione o
pensione completa, è ammessa la spesa per la realizzazione di
un'autorimessa, purché interrata o seminterrata, in misura di un
posto macchina per camera, fino ad un massimo di otto e di un posto
macchina per alloggio, fino ad un massimo di tre. Per le
costruzioni in zona A, devono essere rispettati i limiti
inderogabili di cui all'articolo 14 della legge regionale 15 giugno
1978, n. 14 (Norme in materia urbanistica e di pianificazione
territoriale), e successive modificazioni.
Capo VII Criteri e modalità per l'accesso ai benefici
Articolo 19 (Benefici)
1. I richiedenti sono tenuti ad allegare alla domanda di
concessione di mutui e contributi, oltre a quanto previsto
dall'articolo 16 della legge regionale 27/1995, anche la seguente
documentazione:
a) dichiarazione sostitutiva dell'atto di notorietà in cui si
attesti il regime fiscale adottato dall'azienda;
b) eventuali deleghe di presentazione della domanda di
finanziamento, con firme autenticate;
c) per la superficie in affitto, se facente parte dei minimi
aziendali, i contratti di affitto registrati, in validità.
2. Il contributo del cinquanta percento erogabile per importi
non superiori a venti milioni, come l'importo fissato dal regime de
minimis, possono essere somministrati anche a seguito di più
domande ed in date differenti, purché per opere o acquisti diversi
e purché l'ammontare complessivo non superi tali importi.
3. Le società e cooperative agricole hanno diritto al
finanziamento previsto dall'articolo 15, comma 3, lett. a), b) e
c), della legge regionale 27/1995, solo nel caso in cui i soci
rivestano la qualifica di imprenditore agricolo a titolo
principale, nelle proporzioni richieste dalla vigente
normativa.
4. I benefici previsti dalla legge regionale 27/1995 non sono
cumulabili, per le medesime opere o iniziative, con analoghi
benefici previsti da altre disposizioni legislative; la spesa
ammessa può essere erogata attraverso interventi previsti da leggi
differenti, purché l'ammontare complessivo non superi la somma
ammessa.
5. Nei locali destinati alla lavorazione, alla conservazione o
al consumo, in loco, dei prodotti agricoli dell'azienda,
finanziabili ai sensi dell'articolo 15, comma 1, lett. b), della
legge regionale 27/1995, da realizzarsi ai sensi della disciplina
igienico-sanitaria vigente, sono compresi:
a) locale per la macellazione di propri animali;
b) camera per l'essiccazione dei prodotti;
c) dispensa;
d) locale per la panificazione;
e) cantina per la conservazione dei formaggi;
f) cantina per la conservazione dei vini;
g) cantina per la conservazione delle patate e delle
verdure;
h) locale polivalente, come definito dalle disposizioni
igienico-sanitarie del Capo IX.
6. Qualora l'operatore agrituristico intenda utilizzare la
propria cucina anche per la preparazione dei pasti ai clienti
dell'agriturismo, la spesa ammessa per la sistemazione o per
l'eventuale realizzazione del locale e per l'acquisto dei relativi
arredi ed attrezzature è finanziabile al cinquanta percento.
7. Nella realizzazione di opere di carattere aziendale o
interaziendale, complementari alle attività agrituristiche, ai
sensi dell'articolo 15, comma 1, lett. e), della legge regionale
27/1995, sono compresi anche gli interventi necessari per la
sistemazione di strade di accesso alle aziende agrituristiche.
Articolo 20 (Priorità dei finanziamenti)
1. Per la concessione dei benefici di cui all'articolo 15 della
legge regionale 27/1995, è adottato, per soggetti singoli o
associati, il seguente ordine di priorità:
a) imprenditori agricoli a titolo principale, titolari di
azienda agricola;
b) imprenditori agricoli a titolo principale, coadiuvanti in
modo continuativo nell'azienda agricola di un componente dello
stesso nucleo familiare;
c) coltivatori diretti regolarmente iscritti negli elenchi
dell'INPS, titolari di azienda agricola;
d) coltivatori diretti regolarmente iscritti negli elenchi
dell'INPS, coadiuvanti in modo continuativo nell'azienda agricola
di un componente dello stesso nucleo familiare;
e) conduttori di azienda agricola regolarmente iscritti nella
sezione speciale del registro delle imprese, ai sensi dell'articolo
8, comma 4, della l. 580/1993, titolari di azienda agricola;
f) conduttori di azienda agricola regolarmente iscritti nella
sezione speciale del registro delle imprese, ai sensi dell'articolo
8, comma 4, della l. 580/1993, coadiuvanti in modo continuativo
nell'azienda agricola di un componente dello stesso nucleo
familiare.
Articolo 21 (Contributi alle associazioni di agriturismo)
1. Le associazioni di agriturismo comprendono anche i consorzi
costituiti tra operatori agrituristici valdostani ed aventi lo
scopo di promuovere e commercializzare le aziende agrituristiche
della Valle d'Aosta.
2. Le spese di gestione ammissibili a contributo sono le
seguenti:
a) affitti passivi;
b) ammortamenti;
c) spese per l'acquisto di:
1) beni di consumo;
2) servizi;
d) spese di rappresentanza;
e) spese di promozione, pubblicità e propaganda;
f) spese di amministrazione fra le quali rientrano, tra le
altre, quelle postali, telefoniche, telegrafiche, le locazioni e
gli affitti;
g) oneri finanziari;
h) oneri tributari;
i) spese per l'elaborazione di dati e la tenuta della
contabilità.
3. Alla domanda di contributo dev'essere allegata la seguente
documentazione:
a) bilancio;
b) riscontro documentale delle spese sostenute;
c) verbale del consiglio direttivo che autorizza il presidente a
presentare la domanda.
4. Le spese di promozione e di pubblicità sono ammissibili a
contributo solo se rientrano nel programma concordato annualmente
tra la struttura competente e le associazioni regionali di
agriturismo. Tale programma deve contenere una valutazione degli
obiettivi prefissati in relazione ai costi.
Capo VIII Norme procedurali
Articolo 22 (Giudizio tecnico preliminare )
1. La determinazione della spesa ammissibile e l'eventuale
erogazione dei benefici presuppone che le opere oggetto di
finanziamento siano state sottoposte al giudizio tecnico
preliminare sul progetto da parte della commissione tecnica di cui
all'articolo 13; apposita domanda è inoltrata alla struttura
competente, unitamente ai seguenti documenti:
a) progetto di massima;
b) relazione tecnico-agraria;
c) certificati catastali o titoli equipollenti, relativi ai
fabbricati oggetto dell'intervento;
d) certificati catastali o titoli equipollenti, relativi ai
terreni dell'azienda agricola, qualora la situazione aziendale sia
modificata rispetto a quella esistente al momento dell'iscrizione
nell'elenco degli operatori agrituristici;
e) per le superfici in affitto, i relativi contratti di affitto
in validità.
2. I fabbricati ed i terreni possono essere di proprietà del
richiedente o dei componenti il nucleo familiare dello stesso e,
nel caso di società o cooperativa agricola, a nome della società o
cooperativa stessa.
3. Il giudizio tecnico preliminare costituisce altresì un
vincolo dimensionale progettuale da adottare per i locali
strettamente necessari alla conduzione dell'azienda
agrituristica.
4. Il giudizio tecnico preliminare relativo all'opera oggetto di
finanziamento dev'essere comunicato al richiedente entro sessanta
giorni dalla data di presentazione della domanda.
Articolo 23 (Determinazione della spesa ammissibile)
1. La spesa ammissibile a contributo è determinata dalla
struttura competente in materia di promozione e sviluppo agricolo
operando una revisione del computo metrico estimativo, nel rispetto
dei massimali e dei criteri, proposti dalla struttura stessa e
deliberati dalla Giunta regionale, e tenuto conto delle superfici
massime di cui al giudizio tecnico preliminare sul progetto.
2. La comunicazione della spesa ammissibile, determinata ai
sensi del comma 1, non costituisce impegno finanziario, ma
riconosce l'esistenza dei requisiti soggettivi previsti dalla legge
per l'erogazione del contributo.
3. La determinazione della spesa ammissibile è comunicata
all'interessato, per l'accettazione della stessa e per la scelta
del tipo di finanziamento, entro novanta giorni dalla presentazione
della domanda. Contro tale determinazione è ammesso ricorso, entro
trenta giorni dalla comunicazione, alla Giunta regionale che si
esprime in merito.
4. La spesa ammessa è comunicata all'interessato dopo il
provvedimento dirigenziale di impegno del contributo, entro novanta
giorni dalla data di presentazione della domanda e può essere
eventualmente rideterminata in sede di accertamento finale
dell'avvenuta esecuzione dei lavori.
Articolo 24 (Inizio dei lavori)
1. Le opere per le quali sono richiesti i benefici possono
essere iniziate previo ricevimento della comunicazione
dell'ottenuto giudizio tecnico preliminare.
2. Per le domande di finanziamento pervenute in data compresa
tra l'entrata in vigore della legge regionale 27/1995 e l'entrata
in vigore del presente regolamento, eventuali lavori già eseguiti
al momento della presentazione delle domande stesse, se conformi a
quanto prescritto dalla normativa vigente, possono essere ammessi a
contributo.
Articolo 25 (Stati di avanzamento)
1. Il contributo può essere erogato in base a stati di
avanzamento, nel numero massimo di quattro. L'importo di questi
ultimi non può comunque superare l'ottanta percento dell'importo
ammesso a contributo e deve tenere conto inoltre di quanto
stanziato per le spese di acquisto di arredi ed attrezzature.
Articolo 26 (Variazioni in corso d'opera)
1. A seguito dell'approvazione dell'investimento, eventuali
variazioni in corso d'opera che interessino le superfici e la
disposizione interna dei vani ad uso agrituristico possono essere
realizzate se preventivamente autorizzate dalla struttura
competente.
Articolo 27 (Ultimazione dei lavori)
1. Le opere oggetto del finanziamento devono essere ultimate nei
termini previsti dal provvedimento di concessione edilizia ed in
conformità con quanto previsto dalle vigenti norme in materia di
urbanistica. Eventuali proroghe possono essere concesse dalla
struttura competente, su motivata richiesta preventiva, corredata
di concessione edilizia.
2. In caso di mancata ultimazione dei lavori, salvo motivata
richiesta di deroga nei casi di eccezionale gravità, la Giunta
regionale applica le sanzioni previste dall'articolo 19, comma 1,
della legge regionale 27/1995.
Articolo 28 (Accertamento finale dell'avvenuta esecuzione dei
lavori)
1. L'accertamento finale dell'avvenuta esecuzione dei lavori è
effettuato dalla struttura competente, su richiesta
dell'interessato, previa presentazione dello stato finale dei
lavori, delle eventuali concessioni di variante e delle fatture
quietanzate relative all'acquisto di arredi ed attrezzature, entro
sessanta giorni dalla richiesta.
2. Eventuali opere eseguite in variante al progetto approvato su
richiesta motivata dell'interessato possono essere esaminate dalla
commissione tecnica di cui all'articolo 13, che ne valuta la
compatibilità ed il possibile accoglimento.
Articolo 29 (Provvedimento di revoca e procedura di
restituzione)
1. Coloro che contravvengono al vincolo di destinazione, di cui
all'articolo 17 della legge regionale 27/1995, sono sottoposti alle
relative sanzioni, previste dall'articolo 19, comma 1, della stessa
legge, con apposito provvedimento dirigenziale.
2. Nell'ambito del provvedimento di cui al comma 1, è disposta
la restituzione dei contributi in conto capitale liquidati, dalla
data di riscossione del contributo alla data dell'accertamento
della diversa destinazione. L'inadempiente è inoltre tenuto a
versare una maggiorazione che tiene conto degli interessi calcolati
sulla base della media ponderata del tasso ufficiale di sconto per
il periodo di beneficio dell'agevolazione, fatta salva la quota
relativa al periodo in cui il richiedente ha rispettato il vincolo.
La stessa procedura si applica nel caso in cui le agevolazioni
siano state concesse sotto forma di contributi in conto
interessi.
3. Il provvedimento di revoca dev'essere trasmesso
all'interessato a mezzo di raccomandata con ricevuta di ritorno. La
restituzione dei benefici dev'essere effettuata entro i sessanta
giorni successivi al ricevimento del provvedimento di revoca,
mediante versamento su un conto corrente intestato
all'Amministrazione regionale.
4. Avverso il provvedimento di revoca è ammesso ricorso da
presentare, entro trenta giorni dalla sua trasmissione, alla Giunta
regionale.
5. Possono essere autorizzate, previo parere della commissione
tecnica di cui all'articolo 13, modificazioni della destinazione di
locali o di porzioni di fabbricato che hanno beneficiato di
provvidenze, su motivata richiesta e qualora non venga compromessa
la razionalità complessiva.
6. Qualora la superficie agraria dell'azienda o gli allevamenti,
a seguito di controlli disposti dalla struttura competente,
risultino avere una dimensione inferiore ai minimi aziendali
richiesti per lo svolgimento di attività agrituristiche, si procede
al recupero dei finanziamenti erogati. Non si procede al recupero
nel caso in cui tale situazione sia occasionale e temporanea ed il
beneficiario provveda, al più tardi nel corso dell'annata agraria
successiva, a riportare la dimensione aziendale ad un livello
equivalente ai minimi aziendali richiesti per la concessione dei
finanziamenti.
7. Per casi di eccezionale gravità, per i quali la Giunta
regionale può derogare dal vincolo di destinazione, si intende la
sussistenza di gravi, sopravvenuti e documentati motivi che
impediscano la prosecuzione dell'attività agrituristica per cause
indipendenti dell'operatore agrituristico; rientrano tra di essi la
malattia grave del titolare o la morte dello stesso.
8. In caso di morte del titolare, è possibile l'estinzione
anticipata del mutuo, da parte degli eredi.
Capo IX Disposizioni igienico-sanitarie
Articolo 30 (Autorizzazione sanitaria)
1. Le aziende agrituristiche che intendono esercitare attività
di somministrazione di pasti, di produzione di alimenti e/o di
macellazione degli animali individuati nel presente Capo devono
richiedere preventivamente l'autorizzazione sanitaria prevista
dall'articolo 2 della legge 30 aprile 1962, n. 283 (Modifica degli
articoli 242, 243, 247, 250 e 262 del T.U. delle leggi sanitarie
approvato con R.D. 27 luglio 1934, n. 1265: Disciplina igienica
della produzione e della vendita delle sostanze alimentari e delle
bevande), modificata dalla legge 26 febbraio 1963, n. 441, secondo
le modalità previste negli articoli 25, 26 e 27 del D.P.R.
327/1980.
2. La domanda per l'ottenimento dell'autorizzazione sanitaria
dev'essere indirizzata al Sindaco del Comune in cui è ubicata
l'azienda, il quale la concede, previa istruttoria tecnica dei
competenti servizi del Dipartimento di prevenzione dell'Unità
sanitaria locale della Valle d'Aosta (USL), in conformità al D.P.R.
327/1980.
3. La richiesta di autorizzazione sanitaria deve contenere
l'indicazione di tutte le operazioni che si intendono eseguire, le
tipologie di alimenti che si intendono lavorare, nonché le relative
attrezzature, secondo lo schema seguente:
a) attività di preparazione di pasti;
b) attività di preparazione di alimenti, quali salumi, carni
sottovuoto, formaggi, marmellate, miele ed altro;
c) attività di macellazione di avicunicoli, capretti, agnelli,
suinetti, ovini, caprini, suini e bovini.
Articolo 31 (Definizioni)
1. Ai fini del presente regolamento si definiscono:
a) carni bianche: le carni di coniglio e di pollame;
b) carni rosse: le parti idonee al consumo alimentare umano
degli animali delle specie bovina, ovina, caprina, suina ed
equina;
c) carni di coniglio: tutte le parti del coniglio domestico
idonee al consumo alimentare umano;
d) carni di pollame: tutte le parti, idonee al consumo
alimentare umano, degli animali domestici appartenenti alle
seguenti specie: polli, tacchini, faraone, anitre ed oche;
e) carni di selvaggina d'allevamento: tutte le parti, idonee al
consumo alimentare umano, dei mammiferi terrestri o dei volatili,
selvatici ma allevati come animali domestici, con esclusione dei
mammiferi selvatici che vivono in territori chiusi con autonomia di
ricovero e di approvvigionamento, in condizioni simili a quelle
della selvaggina allo stato libero;
f) sezionamento: operazioni atte a ridurre le mezzene od i
quarti degli animali da macello in pezzature più piccole con o
senza disosso;
g) refrigerazione: procedimento che consente di portare e
mantenere a temperature che devono essere comprese tra 0°C e +7°C
le carni e tra 0°C e +3°C le frattaglie, con utilizzo di celle o
armadi frigoriferi che garantiscano temperature tra 2°C e 4°C;
h) congelamento: procedimento tecnologico di conservazione delle
carni mediante l'impiego di temperature di molto inferiori allo
zero (-12°C / -18°C). Tale procedura si articola in tre fasi
soggette a disposizioni differenti: la fase di produzione del
congelato; la fase di conservazione del congelato alle temperature
prescritte; la fase di utilizzo del congelato ovvero la
somministrazione del prodotto scongelato;
sottovuoto: è la tecnica di conservazione dei prodotti
alimentari basata sulla scarsa possibilità di sviluppo della
maggior parte dei batteri inquinanti le derrate, in assenza di
ossigeno atmosferico. Consiste nel creare, con utilizzo di apposite
macchine, delle condizioni di vuoto relativo all'interno di film
plastici.
Articolo 32 (Attività di macellazione)
1. Nelle aziende agrituristiche è ammessa l'attività di
macellazione esclusivamente dei propri animali, in presenza e nel
rispetto delle disposizioni di cui al combinato disposto
dell'articolo 7 del decreto del Presidente della Repubblica 8
giugno 1982, n. 503 (Attuazione delle direttive (CEE) numeri
71/118, 75/431 e 78/50 relative a problemi sanitari in materia di
scambi di carni fresche di volatili da cortile nonché della
direttiva (CEE) n. 77/27 relativa alla bollatura dei grandi
imballaggi di carni fresche di volatili da cortile), degli articoli
4 e 14 del decreto del Presidente della Repubblica 30 dicembre
1992, n. 559 (Regolamento per l'attuazione della direttiva
91/495/CEE relativa ai problemi sanitari e di polizia in materia di
produzione e commercializzazione di carni di coniglio e di
selvaggina d'allevamento), nonché della circolare del Ministro
della sanità del 30 ottobre 1993, n. 43 (Linee di indirizzo in
materia di applicazione della deroga per la macellazione di conigli
prevista dall'articolo 4 del D.P.R. 30 dicembre 1992, n. 559), e di
quanto disposto nel presente articolo.
2. La macellazione di pollame, di conigli e di selvaggina
allevata può essere effettuata in un unico locale, allo scopo
autorizzato, in cui sono vietate tutte le lavorazioni di alimenti,
che presenti i seguenti requisiti strutturali minimi:
a) pavimento lavabile e disinfettabile con pozzetto per la
raccolta delle acque reflue;
b) pareti rivestite con materiale lavabile chiaro e
disinfettabile su tutta la superficie o comunque fino ad un'altezza
di almeno tre metri;
c) lavabo con acqua calda e fredda ad apertura non manuale ed
asciugamani a perdere;
d) servizi igienici: possono essere utilizzati anche quelli
dell'abitazione o dell'azienda agrituristica;
e) sterilizzatore per coltelli;
f) contenitore a tenuta per la raccolta degli avanzi di
macellazione;
g) scarico autorizzato ai sensi della legge regionale 27
dicembre 1991, n. 88 (Disposizioni per lo smaltimento di liquami
organici concentrati e di fanghi nonché per il recapito in
pubbliche fognature di scarichi di insediamenti produttivi), o
presenza di una vasca di raccolta per lo smaltimento tramite
bottini delle acque reflue.
3. Piccole quantità di tre o quattro unità possono essere
macellate in reparti dell'azienda situati anche all'aperto, purché
si garantiscano condizioni igieniche ottimali durante le varie
operazioni.
4. L'attività di macellazione di cui ai commi 2 e 3 è comunque
soggetta al rispetto delle seguenti prescrizioni:
a) le carcasse appena macellate devono essere trasportate in
modo igienico, utilizzando appositi contenitori per alimenti od
involucri protettivi idonei, nel locale cucina od in altro locale
autorizzato per le successive lavorazioni;
b) è vietato il sezionamento delle carcasse nel locale di
macellazione;
c) gli animali macellati devono essere contraddistinti da una
placca od etichetta, da apporre in un secondo tempo sull'involucro
protettivo, recante la ditta, la ragione sociale o la denominazione
sociale, nonché la sede dell'impresa.
5. È consentita la macellazione di conigli e di polli fino a
mille unità per specie nel corso dell'anno. Eventuali variazioni in
aumento devono essere preventivamente autorizzate dal Servizio
veterinario del Dipartimento di prevenzione dell'USL, di seguito
denominato Servizio veterinario. Non è ammessa la macellazione di
animali non allevati nell'azienda agrituristica.
6. Il Servizio veterinario predispone appositi piani di
sorveglianza programmata ai fini della verifica, almeno annuale,
delle condizioni igieniche dei locali, delle attrezzature e delle
strutture, delle modalità di macellazione e dell'igiene del
personale. Detto servizio deve, inoltre, vigilare sulle condizioni
igienico-sanitarie degli allevamenti delle aziende.
7. La macellazione di agnelli, capretti e suinetti inferiori a
15 chilogrammi di peso vivo è consentita in locali aventi le
caratteristiche indicate al comma 2. Tali locali devono avere,
inoltre, gancere in materiali idonei per la sospensione delle
carcasse.
8. È consentita la macellazione fino a cinque capretti o
agnelli, di età di circa quattro mesi, o suinetti di peso vivo
inferiore a 15 chilogrammi, a settimana. Eventuali variazioni in
aumento devono essere preventivamente autorizzate dal Servizio
veterinario. Non è ammessa la macellazione di animali non allevati
nell'azienda agrituristica.
9. La macellazione di ovini, caprini, suini adulti e bovini è
ammessa in locali aventi in linea di massima le caratteristiche
strutturali di cui al comma 2, con l'obbligo della presenza di
congegni, anche manuali, di sollevamento tali da permettere lo
svolgimento delle operazioni sull'animale sospeso ed in condizioni
igieniche soddisfacenti. Per quanto concerne i suini è necessario
disporre di un adeguato sistema di depilazione a caldo.
10. Il titolare dell'azienda agrituristica deve richiedere al
veterinario competente per zona la visita ante mortem e la
successiva visita post mortem. Le carni sono bollate con bollo ad
inchiostro blu, recante il numero assegnato all'azienda
agrituristica dal Servizio veterinario all'atto del rilascio della
prescritta autorizzazione sanitaria.
11. È consentita la macellazione di un capo a settimana di
ovini, caprini, suini adulti e bovini. Eventuali variazioni in
aumento devono essere preventivamente autorizzate dal Servizio
veterinario. Non è ammessa la macellazione di animali non allevati
nell'azienda agrituristica. Per quanto concerne gli ovini e i
caprini questi devono risultare presenti sulla scheda di stalla da
almeno un anno.
12. Il locale, come attrezzato per la macellazione degli ovini,
dei caprini, dei suini adulti e dei bovini, può essere utilizzato,
altresì, per la macellazione degli animali di cui ai commi 2 e
7.
13. La macellazione di un suino, di un ovino o di un caprino,
fino ad un massimo di quattro all'anno, è possibile in un reparto
dell'azienda situato anche all'aperto, purché si garantiscano i
requisiti di igiene minimi, accertati di volta in volta dal
veterinario ispettore. Per macellazione di maggiori entità, si
devono possedere i requisiti di cui al presente articolo.
Articolo 33 (Stordimento degli animali in macellazione)
1. Ai sensi di quanto stabilito dall'articolo 3 della legge 2
agosto 1978, n. 439 (Norme di attuazione della direttiva (CEE) n.
74/577, relativa allo stordimento degli animali prima della
macellazione) e dall'articolo 3 del D.M. 16 febbraio 1980 (Norme di
attuazione della legge 2 agosto 1978, n. 439, relative allo
stordimento degli animali prima della macellazione), gli ovini, i
caprini ed i suini devono essere storditi, prima della
macellazione, unicamente con pistola a proiettile captivo.
2. I veterinari dell'USL competenti per territorio devono
verificare l'idoneità e la funzionalità delle pistole e la capacità
degli addetti allo stordimento.
Articolo 34 (Produzione di alimenti)
1. La produzione di alimenti, ivi compreso il sezionamento delle
carni, dev'essere effettuata in appositi locali autorizzati, ai
sensi dell'articolo 2 della legge 283/1962, dal Sindaco, previo
parere del Servizio veterinario.
2. I locali destinati alle operazioni di cui al comma 1 devono
possedere i requisiti minimi strutturali previsti dall'articolo 28
del D.P.R. 327/1980. Detti locali possono essere destinati a tutte
le lavorazioni di alimenti che l'azienda agrituristica produce, ivi
compresi salumi e formaggi.
3. Considerato il carattere peculiare delle produzioni è ammesso
un unico locale, anche privo di celle frigorifere, in cui si
effettuano le varie fasi della produzione.
4. Nel locale cucina, inteso come laboratorio di produzione, è
consentita la preparazione, purché svolta rigorosamente in tempi
separati sia tra di loro sia da quelli riservati all'approntamento
e cottura dei pasti, per un quantitativo giornaliero non superiore
a 10 chilogrammi, avendo cura di lavare e disinfettare, sia
preventivamente sia ad ultimazione dei lavori, ogni superficie,
suppellettile ed altra attrezzatura utilizzata, di modeste quantità
di:
a) pasta alimentare fresca;
b) conserve vegetali;
c) formaggi;
d) frutta sciroppata, cotta, candita;
e) confetture;
f) prodotti apistici.
5. La produzione di insaccati può essere ammessa nella cucina in
quantitativo non superiore a 30 chilogrammi, purché in momenti non
coincidenti con l'attività di preparazione dei pasti.
Articolo 35 (Trasporto di carni)
1. Il trasporto di carni rosse dal macello all'azienda
agrituristica può avvenire esclusivamente in conformità a quanto
stabilito dal D.P.R. 327/1980, utilizzando allo scopo automezzi
regolarmente autorizzati dal Sindaco. Durante il trasporto
dev'essere garantito il rispetto della temperatura a cuore di +7°C
per le carni e di +3°C per le frattaglie, con oscillazioni ammesse,
durante le operazioni di carico e scarico, di 3°C. Le carni non
protette devono essere trasportate appese o all'interno di vasche
realizzate in materiale per alimenti. Possono essere utilizzati,
altresì, contenitori isotermici, previa autorizzazione del Sindaco
e previa attribuzione di un numero di riconoscimento da parte del
Servizio veterinario. Tali contenitori devono essere realizzati in
materiale lavabile per alimenti, con pareti lisce ad angoli
arrotondati e dotati di chiusura. Se il trasporto non è superiore
ad un'ora di percorso i contenitori possono essere non
isotermici.
Articolo 36 (Stoccaggio e smaltimento degli avanzi)
1. Allo stoccaggio ed allo smaltimento degli avanzi derivanti
dalle operazioni di produzione di alimenti, non destinati al
consumo, si deve provvedere ai sensi del decreto legislativo 14
dicembre 1992, n. 508 (Attuazione della direttiva 90/667/CEE del
Consiglio del 27 novembre 1990, che stabilisce le norme sanitarie
per l'eliminazione, la trasformazione e l'immissione sul mercato di
rifiuti di origine animale e la protezione dagli agenti patogeni
degli alimenti per animali di origine animale o a base di pesce e
che modifica la direttiva 90/425/CEE). Per lo stoccaggio di tali
avanzi devono essere utilizzati appositi recipienti, a tenuta
stagna, muniti di coperchio. I contenitori di stoccaggio possono
anche essere posizionati in un'area del locale di lavorazione, a
condizione che vengano svuotati e lavati entro ventiquattro ore
dalla produzione del residuo. In caso di impossibilità ad avviare
al riutilizzo o allo smaltimento i residui entro ventiquattro ore
dalla loro produzione, gli stessi devono essere refrigerati.
2. I contenitori di cui al comma 1 autorizzati dal competente
servizio dell'USL possono essere autorizzati al trasporto degli
avanzi al punto di stoccaggio o smaltimento.
Articolo 37 (Disposizioni sulla conservazione degli alimenti
attraverso la refrigerazione)
1. La refrigerazione degli alimenti può essere effettuata
esclusivamente utilizzando celle ed armadi frigoriferi
espressamente riportati nella prescritta autorizzazione
sanitaria.
2. Nei frigoriferi, le carni rosse non protette da involucri
devono essere separate dalle carni bianche, dai prodotti a base di
carne e da ogni altro tipo di alimento, quali formaggi e verdure.
Tali prodotti devono, quindi, essere collocati in spazi distinti,
delimitati da separazione fisica e razionalmente individuati.
Articolo 38 (Disposizioni sulla conservazione degli alimenti
attraverso il congelamento)
1. Il congelamento è possibile in locali, anche polivalenti,
autorizzati ai sensi dell'articolo 2 della legge 283/1962 ed in
presenza di attrezzature che garantiscano il raggiungimento della
temperatura, in circa quattro ore, di -18°C a cuore del prodotto.
La dichiarazione di conformità delle attrezzature impiegate per il
congelamento, rilasciata dal competente servizio del Dipartimento
di prevenzione dell'USL, dev'essere indicata nell'autorizzazione
sanitaria.
2. I prodotti congelati vanno mantenuti alla temperatura di
-15°C in appositi armadi o celle frigorifere, individuati
nell'autorizzazione sanitaria, e possono essere situati all'interno
di locali che, seppur non indicati nell'autorizzazione sanitaria,
presentino comunque requisiti minimi di igienicità ai sensi delle
disposizioni vigenti.
3. Prima della congelazione le carni devono essere
opportunamente protette da film plastici sui quali devono essere
riportati, su apposita etichetta, denominazione e sede della ditta
che effettua il congelamento, data di congelamento, nome
commerciale e specie animale da cui provengono le carni. È
consentita la conservazione delle carni rosse congelate per un
periodo massimo di dodici mesi.
4. L'utilizzo di alimenti congelati nella preparazione dei pasti
dev'essere espressamente indicato nel menu.
Articolo 39 (Disposizioni sulla conservazione degli alimenti
attraverso l'impiego del sottovuoto)
1. La pratica del sottovuoto è ammessa in locali anche
polivalenti comunque autorizzati ai sensi della legge 283/1962.
L'autorizzazione deve contenere esplicitamente la possibilità di
svolgere tale attività, nonché l'elenco e la tipologia delle
attrezzature a tale scopo utilizzate.
Articolo 40 (Disposizioni per l'utilizzo di latte crudo per il
consumo diretto)
1. Ai fini del presente regolamento, si definisce latte crudo il
latte prodotto mediante secrezione della ghiandola mammaria di
vacche, pecore, capre, non sottoposto ad un trattamento termico con
temperatura superiore a 40°C, né ad altri trattamenti aventi un
effetto equivalente.
2. L'utilizzo di latte crudo delle varie specie animali per il
consumo diretto in un'azienda agrituristica è ammesso con l'obbligo
del rispetto delle seguenti prescrizioni:
a) l'allevamento deve avere la qualifica di ufficialmente
indenne da tubercolosi, da brucellosi e da leucosi;
b) dev'essere ottenuta preventiva autorizzazione sanitaria, ai
sensi dell'articolo 1 del R.D. 9 maggio 1929, n. 994 (Approvazione
del regolamento sulla vigilanza igienica del latte destinato al
consumo diretto), da parte del Sindaco, previa istruttoria tecnica
del Servizio veterinario;
c) ciascun animale deve poter essere identificato dal
veterinario dell'USL;
d) immediatamente prima e durante la mungitura non dev'essere
consentito alcun lavoro che influisca sfavorevolmente sul
latte;
e) prima di sottoporre l'animale alla mungitura si deve curare
che i capezzoli, la mammella ed eventualmente le parti adiacenti
dell'inguine, della coscia e dell'addome siano puliti;
f) prima di mungere, il mungitore deve controllare l'aspetto dei
primi getti del latte. Qualora si rilevi una qualsiasi anomalia
fisica, il latte dell'animale in causa dev'essere escluso dall'uso.
Gli animali che presentano malattie cliniche alla mammella devono
essere munti per ultimi o con una macchina separata oppure a mano
ed il loro latte dev'essere escluso dall'uso diretto;
g) gli addetti alla mungitura ed al successivo trattamento del
latte devono essere in possesso del prescritto libretto sanitario,
di cui all'articolo 14 della legge 283/1962 e del regolamento di
cui al D.P.R. 327/1980, e devono indossare abiti da mungitura
puliti;
h) i mungitori devono lavarsi le mani immediatamente prima di
iniziare la mungitura e tenerle per quanto possibile pulite durante
tutta l'operazione. Eventuali ferite aperte ed escoriazioni devono
essere ricoperte da bende impermeabili;
i) immediatamente dopo la mungitura, il latte dev'essere
raffreddato ad una temperatura massima di +6°C;
l) i secchi contenenti il latte devono essere coperti finché
restano in stalla;
m) il latte dev'essere sottoposto a filtrazione. Il filtro
utilizzato dev'essere pulito o sostituito, a seconda del tipo,
prima che si esaurisca la sua capacità di assorbimento. Il filtro
deve in ogni caso essere sostituito o pulito prima di ciascuna
mungitura. È vietato l'uso di tessuti filtranti;
n) il materiale e le apparecchiature o le loro superfici,
destinate ad entrare in contatto con il latte, devono essere
fabbricati con materiale liscio che sia facile da lavare, pulire e
disinfettare, che resista alla corrosione e che non sviluppi nel
latte elementi in quantità tale da poter mettere in pericolo la
salute umana, alterare la composizione del latte od esercitare
un'influenza negativa sulle proprietà organolettiche del latte;
o) dopo l'uso, gli utensili utilizzati per la mungitura, gli
impianti per la mungitura meccanica ed i recipienti che in
qualsiasi modo entrano in contatto con il latte devono essere
lavati, puliti e disinfettati;
p) la mungitura e la manipolazione del latte sono vietate alle
persone che, attraverso il latte, possano trasmettere malattie
infettive contagiose o di qualsiasi altro tipo;
q) il latte dev'essere conservato a temperatura di +2°C / +6°C
fino ad un massimo di due giorni, in recipienti per alimenti.
3. Il Servizio veterinario effettua controlli periodici nelle
aziende agrituristiche autorizzate a utilizzare latte crudo
destinato al consumo diretto, al fine di verificare il mantenimento
delle condizioni zoosanitarie richieste, nonché le modalità di
conservazione del latte e la sua composizione.
Capo X Disposizioni finali
Articolo 41 (Rinvio)
1. Per quanto non previsto dal presente regolamento si fa
riferimento alle norme statali e regionali vigenti, in materia di
tutela dell'ambiente dagli inquinamenti, di tutela
igienico-sanitaria degli alimenti, delle bevande e degli ambienti
di lavoro, di sicurezza e tutela dei lavoratori e di prevenzione
degli incendi.
Président La parole au rapporteur, le Conseiller Perrin
Charles.
Perrin C. (UV) La Région Vallée d'Aoste s'est dotée d'une
importante loi portant mesures en faveur de l'agrotourisme,
approuvée par cette Assemblée en 1995.
La loi prévoyait à l'article 22 l'adoption d'un règlement
spécial en vue d'une application ponctuelle de la loi même.
Le règlement définit avant tout de façon très précise les
différentes activités liées à la notion d'agrotourisme précisant la
composition des mets qui doivent être essentiellement composés des
produits de la ferme, des vins qui doivent être régionaux.
L'activité de l'agrotourisme doit quand même rester
complémentaire à celle agricole. Pour définir ce rapport l'on
calcule le temps mis à disposition par le titulaire et les membres
de sa famille pour l'activité agricole et pour celle de
l'agrotourisme. L'activité agricole doit quand même rester toujours
l'activité principale.
L'activité de l'agrotourisme peut être exercée dans des
bâtiments ruraux de propriété du titulaire ou des membres de sa
famille.
Une limitation de trente couverts est fixée pour les services de
restauration à l'exception des exploitants qui ont réalisé les
structures avant l'entrée en vigueur de la loi n° 27/95.
L'on fixe ensuite les conditions requises pour l'inscription
dans le répertoire des exploitants agrotouristiques et les
conditions requises pour les immeubles, les dispositions pour les
horaires et les périodes d'activité. Chaque titulaire doit avoir
fréquenté un cours de formation organisé par l'Assessorat de
l'agriculture et avoir satisfait aux épreuves de l'examen de fin de
cours.
L'on prévoit en outre la composition de la Commission pour
l'agrotourisme ainsi que la Commission technique pour l'évaluation
des demandes de contribution.
Une autorisation communale est prévue pour exercer l'activité,
elle doit être renouvelée toutes les années.
La destination des immeubles consacrée à l'activité
agrotouristique est considérée comme destination agricole.
La surface des locaux de préparation et de conservation des
produits, ainsi que la surface des locaux de service ne peuvent
dépasser les 145 mètres carrés.
L'on fixe ensuite les critères pour l'octroi d'aides à
l'attention des opérateurs de l'agrotourisme, les priorités de
financement ainsi que les contributions aux associations.
Une partie importante du règlement est enfin dédiée aux
dispositions d'hygiène, où l'on règle toute la matière de la
boucherie et de la préparation et conservation des aliments
produits à la ferme. C'est un aspect très important et représente
une innovation et une définition importante qui règle toute la
délicate matière de l'utilisation des produits de la ferme, y
compris le problème de l'utilisation de la viande provenant des
animaux élevés à la ferme.
Président La discussion générale est ouverte. Quelqu'un demande
la parole?
La parole au Conseiller Chiarello.
Chiarello (RC) Questa legge è passata in commissione, l'abbiamo
discussa; si parla di sviluppo sostenibile della Regione
specialmente in agricoltura e in quest'ottica ritengo che questa
sia una legge indispensabile per la nostra Regione però, devo anche
dire che è molto importante, una volta fatta questa legge e
stabilito che l'agriturismo sarà una risorsa per questa Regione,
che si facciano i controlli previsti dalla legge per scindere
l'attività dell'agriturismo da quella di alberghi e ristoranti
perché non voglio né lo vuole la legge che, facendo nascere
l'agriturismo, si mettano in difficoltà gli alberghi. I campi sono
ben determinati e l'unica cosa che può tenere distinte le due
attività sono i controlli.
Votando questa legge chiedo all'Assessore di effettuare i
controlli per non mettere un'attività contro l'altra nella nostra
Regione.
Président La parole au Conseiller Tibaldi.
Tibaldi (Ind) Mi riallaccio al tema sollevato dal Consigliere
Chiarello. Con questo regolamento si va ad approfondire una
normativa per quanto riguarda il settore dell'agriturismo in Valle
d'Aosta, in particolare si va ad incidere in diversi settori fra
cui anche quello dell'elenco dei requisiti oggettivi degli
immobili. Si legge infatti nel primo comma che i locali destinati
all'esercizio di attività agrituristiche devono possedere i
requisiti previsti dalla norma igienico-edilizia in materia di
civile abitazione. Noi sappiamo che, soprattutto da quando si
stanno recependo - in forma eccessiva diciamo anche - le direttive
europee in materia, la normativa per l'esercizio di attività
alberghiere o di ristorazione in genere sta diventando estremamente
vincolistica con clausole di carattere igienico-sanitario che
devono essere osservate scrupolosamente, altrimenti scattano
sanzioni non indifferenti, quindi tutto un sistema normativo
vincolistico che sta creando non pochi problemi anche a livello di
operatori alberghieri e ristoratori in genere, operatori turistici
affinché adeguino le loro strutture ricettive alle nuove norme in
materia.
Qui mi pare di capire che venga creata una sorta di deroga o
comunque una sorta di nicchia di attenuazione di queste normative.
Volevo capire dall'Assessore come viene intesa questa norma: è vero
che da un lato bisogna promuovere l'attività agrituristica perché
essa valorizza il settore agricolo e il settore turistico favorendo
una sinergia ottimale di due attività preponderanti in una Regione
come la nostra, d'altro canto però sarebbe bene evitare
sperequazioni fra l'esercizio dell'attività agrituristica, che
magari viene prevista come una nicchia di salvaguardia e dove
magari si riesce a derogare in maniera semplificata a certe
normative di carattere igienico-sanitario, e l'esercizio di
attività alberghiera dove gli albergatori e i ristoratori, dovendo
sottostare a tutte queste rigide regole, si trovano in una
posizione di svantaggio.
La mia osservazione ha carattere interlocutorio, chiedo quindi
all'Assessore competente una chiarificazione per sapere sulla base
di quali parametri o requisiti di legge viene inteso l'articolo
5.
Président S'il n'y a pas d'autres conseillers qui demandent la
parole, je déclare close la discussion générale. La parole à
l'Assesseur à l'agriculture et aux ressources naturelles,
Vallet.
Vallet (UV) L'approche à la définition d'activité d'agrotourisme
est toujours un approche un peu compliqué dans le sens qu'on
pourrait confondre de temps en temps l'activité agrotouristique
avec l'activité hôtelière ou de restauration ou quand même
"l'activité touristique".
Comme Monsieur Perrin a très bien souligné, la signification
véritable que nous donnons - et c'est le fil inspirateur de la loi
27 et aussi de ce règlement d'application - à l'activité
d'agrotourisme c'est justement qu'elle doit être une activité
complémentaire à l'activité agricole. Il n'y a pas d'activité
d'agrotourisme s'il n'y a pas d'activité agricole, donc là c'est un
point ferme.
Alors, quel est le problème quand au point de vue des
dispositions d'hygiène on doit régler les aspects qui ont trait à
l'activité d'agrotourisme? Evidemment il ne s'agit pas de cousine
de grand hôtel ou de restaurant, il ne s'agit pas de salle
d'abattage des abattoirs publics; nous avons fait la tentative,
avec la collaboration des services vétérinaires et de l'Assessorat
à la santé, non pas de déroger aux normes d'hygiène établies par le
règlement en vigueur, mais de les reprendre en tâchant de préciser
là où il y a des aspects qui ont trait aux bâtiments
agrotouristiques. Comme il n'y a pas de règles nationales
spécifiques pour l'activité d'agrotourisme, il y a difficultés
d'interprétation et d'application soit pour les agriculteurs qui
veulent réaliser les structures, soit pour les adeptes aux
contrôles et donc très souvent nous avons dû dans le passé
intervenir pour chercher d'interpréter des prises de position des
organismes de contrôle qui, a notre avis, n'étaient pas
correspondantes. Voilà, la tentative que nous avons faite, mais
sans déroger.
On cherche de rendre le plus réaliste possible le développement
de certaines activités dans les bâtiments qui peuvent exercer
l'activité d'agrotourisme.
Président On passe à l'examen du règlement dans le nouveau texte
prédisposé par la IIIème Commission.
On vote l'article 1:
Présents, votants et favorables: 28
Président On vote l'article 2:
Présents, votants et favorables: 28
Président On vote l'article 3:
Présents, votants et favorables: 28
Président On vote l'article 4:
Présents, votants et favorables: 28
Président On vote l'article 5:
Présents, votants et favorables: 28
Président On vote l'article 6:
Présents, votants et favorables: 28
Président On vote l'article 7:
Présents, votants et favorables: 28
Président On vote l'article 8:
Présents, votants et favorables: 28
Président On vote l'article 9:
Présents, votants et favorables: 28
Président On vote l'article 10:
Présents, votants et favorables: 28
Président On vote l'article 11:
Présents, votants et favorables: 28
Président On vote l'article 12:
Présents, votants et favorables: 28
Président On vote l'article 13:
Présents, votants et favorables: 28
Président On vote l'article 14:
Présents, votants et favorables: 28
Président On vote l'article 15:
Présents, votants et favorables: 28
Président On vote l'article 16:
Présents, votants et favorables: 28
Président On vote l'article 17:
Présents, votants et favorables: 28
Président On vote l'article 18:
Présents, votants et favorables: 28
Président On vote l'article 19:
Présents, votants et favorables: 28
Président On vote l'article 20:
Présents, votants et favorables: 28
Président On vote l'article 21:
Présents, votants et favorables: 28
Président On vote l'article 22:
Présents, votants et favorables: 28
Président On vote l'article 23:
Présents, votants et favorables: 28
Président On vote l'article 24:
Présents, votants et favorables: 28
Président On vote l'article 25:
Présents, votants et favorables: 28
Président On vote l'article 26:
Présents, votants et favorables: 28
Président On vote l'article 27:
Présents, votants et favorables: 28
Président On vote l'article 28:
Présents, votants et favorables: 28
Président On vote l'article 29:
Présents, votants et favorables: 28
Président On vote l'article 30:
Présents, votants et favorables: 28
Président On vote l'article 31:
Présents, votants et favorables: 28
Président On vote l'article 32:
Présents, votants et favorables: 28
Président On vote l'article 33:
Présents, votants et favorables: 28
Président On vote l'article 34:
Présents, votants et favorables: 28
Président On vote l'article 35:
Présents, votants et favorables: 28
Président On vote l'article 36:
Présents, votants et favorables: 28
Président On vote l'article 37:
Présents, votants et favorables: 28
Président On vote l'article 38:
Présents, votants et favorables: 28
Président On vote l'article 39:
Présents, votants et favorables: 28
Président On vote l'article 40:
Présents, votants et favorables: 28
Président On vote l'article 41:
Présents, votants et favorables: 28
Président La parole au Conseiller Chiarello pour déclaration
d'intention.
Chiarello (RC) Prima ho sottolineato più volte all'Assessore la
necessità di fare i controlli, non intendevo controlli punitivi su
questa legge, non voglio punire l'agriturismo, ma come ha detto
Tibaldi, le due attività si differenziano sul filo del rasoio
dall'una all'altra. Vorrei veramente che l'una non andasse ad
invadere il campo dell'altra perché non mi sembra che sia proprio
floridissimo in questo periodo in Valle d'Aosta quindi, è bene che
ognuna delle attività tenga il suo posto e venga utilizzata per le
funzioni per cui è stata proposta.
Président On vote le règlement dans son ensemble:
Présents, votants et favorables: 30
Le Conseil approuve à l'unanimité.
