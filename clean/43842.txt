Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.



Oggetto del Consiglio n. 1011 del 4 novembre 2021 - Resoconto
OGGETTO N. 1011/XVI - Interpellanza: "Intendimenti in merito
al recupero dei ritardi previsti per le visite mediche
specialistiche e per gli interventi chirurgici".
Bertin (Presidente) -
Punto n. 61. Per l'illustrazione,
consigliere Baccega.
Baccega (PA) -
Altro argomento che certamente
affronteremo nel confronto che ci sarà in Commissione mercoledì
mattina in quanto iscritto all'ordine del giorno.
Certo che trattare il complesso tema delle liste d'attesa del
nostro sistema sanitario regionale dopo le due ondate di pandemia
che ci hanno colpiti è decisamente difficile, comunque riteniamo
che la tematica vada affrontata con decisione, anche perché questo
è un problema che viene da lontano ed è complicato anche risalire
alle cause che non sono né mie né sue né di nessuno, ma di livello
nazionale perché il dibattito è certamente a livello nazionale che
si sta sviluppando ormai dal pre-Covid e quindi il Covid ha
certamente acuito queste problematiche.
Quindi un piano nazionale per rendere accettabile le liste di
attesa sicuramente è stato avviato dalla Commissione salute e sono
certo che lei ne sarà al corrente.
Ad oggi sono da recuperare a livello nazionale 18 milioni di
visite specialistiche, di analisi, di trattamenti terapeutici e di
interventi non urgenti.
L'obiettivo è certamente assicurare a ogni cittadino prestazioni
sanitarie adeguate sulla base dei problemi critici che ognuno deve
affrontare nel rispetto del diritto alla persona e alla tutela
della salute, garantendo equità nell'accesso delle prestazioni.
Le direttrici su cui ci si voleva muovere, si era pensato di
muoversi, erano state individuate in domanda di prestazioni che
riguardano soprattutto l'appropriatezza del tema, che solo i
sanitari possono risolvere in un clima, auspichiamo vivamente, di
ritrovata collaborazione.
L'offerta di assistenza dove la strategia... Ospedale, il
territorio, medici di medicina generale e strutture private devono
trovare il giusto equilibrio tra di loro, infine i sistemi di
prenotazioni di erogazione delle prestazioni, direi, è il tema più
caldo in assoluto che riguarda l'innovazione.
Per questo noi stiamo citando nelle premesse dell'interrogazione
la delibera 503 del 19 aprile 2019, che approvava un documento
chiamato Piano regionale per il governo delle liste di attesa,
documento programmatico che era stato condiviso con tutte le
strutture del dipartimento, l'azienda, i medici di medicina
generale, insomma tutti coloro che ruotavano nell'ambito della
tematica sanitaria.
Da parte del Ministero della Salute, previsto dal piano
nazionale, anche per le Regioni autonome a statuto speciale - che
non rientravano nella ripartizione del contributo - si andava in
questa direzione.
Fu costituito l'Osservatorio regionale delle liste di attesa,
che era composto da un certo numero di dirigenti con funzioni
specifiche che andremo poi a dibattere nell'ambito della
Commissione.
A seguito dell'intesa che fu raggiunta, proprio in Commissione
salute, e nella riunione della conferenza delle Regioni e delle
Province autonome di Trento e Bolzano, era il 31 luglio 2019, nel
riparto furono assegnati alla Valle d'Aosta ben 4.895.856 euro per
la riduzione dei tempi di attesa nell'erogazione delle prestazioni
sanitarie, prevedendo investimenti destinati all'implementazione e
all'ammodernamento delle infrastrutture tecnologiche legate ai
sistemi di prenotazione elettronica per l'accesso alle
strutture.
Si costituì una cabina di regia per l'attuazione del progetto,
ovviamente la Regione era coordinatrice del progetto, l'Azienda USL
doveva individuare le necessità organizzative e ci si era rivolti a
Inva che nel 2019 aveva già proposto uno studio preliminare che fu
inviato al Ministero e che è stato considerato dal tavolo
ministeriale efficace, performante, rispondente alle esigenze
generali e che ha portato l'Azienda USL ad affidare a Inva
l'incarico di progettazione definitiva, con delibera commissariale
del 18 agosto del 2020.
Fatte queste premesse, noi chiediamo - sulla base della
risoluzione anche del gruppo consiliare della Lega votata in questo
Consiglio il 21 luglio 2021 che impegnava l'Assessore a riferire
periodicamente alla V Commissione consiliare in merito allo
sviluppo del piano di assestamento delle liste di attesa e della
riapertura degli ambulatori - in che data la società Inva ha
presentato il progetto e qual è lo stato dell'arte del
cronoprogramma individuato, quali disposizioni sono state segnate
alla USL da parte dell'Assessorato per recuperare i ritardi per
visite ed esami per gli interventi chirurgici non urgenti, come
sono state investite finora le risorse statali affidate alla USL
per l'implementazione e l'ammodernamento delle infrastrutture
tecnologiche, parlo di questi 4 milioni e 895 che in qualche modo
devono essere rendicontati al Ministero.
Poi chiedevamo anche della cabina di monitoraggio che doveva
verificare l'attuazione del programma e dell'Osservatorio regionale
per le liste d'attesa: quante volte è stato convocato in questo
ultimo anno?
Presidente -
Risponde l'assessore Barmasse.
Barmasse (UV) -
"In che data la società Inva ha
presentato il progetto e qual è lo stato dell'arte": con
deliberazione della Giunta regionale n. 75 in data 17 febbraio 2020
è stata approvata l'assegnazione all'Azienda USL della Valle
d'Aosta delle somme assegnate dallo Stato ai sensi dell'articolo 23
quater del decreto legge 119/2018 e dell'articolo 1 comma 510 della
legge 145/2018 per l'attivazione d'interventi in conto capitale
volti a ridurre i tempi di attesa nell'erogazione delle prestazioni
sanitarie.
Il decreto 20 agosto 2019 del Ministero della Salute recante
"Ripartizione tra le Regioni dei fondi per la riduzione dei tempi
di attesa nell'erogazione delle prestazioni sanitarie" ha infatti
assegnato alla Regione autonoma della Valle d'Aosta per l'attività
di cui trattasi complessivi 4.895.856 euro per gli anni 2019 e
2021.
Si evidenzia che la medesima DGR 75/2020 indica come soggetto
attuatore dell'attività per il raggiungimento di obiettivi Inva
S.p.A. specificando chiaramente "ove ricorrano i presupposti di cui
all'articolo 192 comma 2 del decreto legislativo 50/2016".
Inva ha, quindi, presentato all'Azienda USL della Valle d'Aosta
il documento di progettazione dell'ecosistema il 15 gennaio
2021.
Al di là delle valutazioni strategiche sulla situazione
proposta, viene prevista la creazione di una sovrastruttura
informatica pure in presenza di un'unica azienda e si materializza
uno scenario d'incremento dei costi di gestione non sovvenzionabili
con il P.N.G.L.A.- Piano Nazionale per il Governo delle liste di
attesa - le offerte economiche presentate sono al momento bloccate,
perché fanno riferimento, in relazione ai criteri di congruità dei
costi, ai prezzi applicati da Consip nell'accordo quadro sviluppi
applicativi 1. Tale accordo non è più in vigore da tempo ed è stato
sostituito dall'accordo Quadro Consip Sviluppi Applicativi 2 che ha
un listino prezzi inferiore al precedente Sviluppi Applicativi
1.
Tornando all'argomento iniziale, si precisa che l'Azienda USL e
l'Assessorato della sanità, anche con il supporto di Inva, hanno
comunque sempre lavorato per raggiungere gli obiettivi di cui agli
indicatori individuati dalla DGR 75/2020 e dal Decreto ministeriale
20 agosto 2019 del Ministero della Salute.
Le soglie previste dai quattro indicatori, come di seguito
indicato, sono da raggiungersi nel corso del triennio
2019-2021.
Criterio 1: programma delle attività e relativo cronoprogramma
coerente con il piano regionale per il Governo delle liste d'attesa
da presentare entro il 30/10/2019.
Criterio 2: percentuale erogatori pubblici privati accreditati
collegati dal sistema CUP interaziendale o regionale, al 31 marzo
2020 almeno il 15%, al 30 giugno almeno il 25%, al 31 ottobre
almeno il 50%, al 31 maggio almeno il 75%, al 31 ottobre il
100%.
Criterio 3: percentuale agende pubbliche e private inserite nel
sistema CUP interaziendale o regionale: al 31 marzo almeno il 50%,
30 giugno 2020 almeno il 60%, 31 ottobre 2020 il 65%, 31 maggio
2021 90%, al 31 ottobre 2021 100%.
Criterio 4: numero di canali di accesso digitalizzati: almeno 1
al 30 giugno 2020, 31 ottobre 2020 almeno 2, almeno 3 al 31 maggio
2021 e almeno quattro al 31 ottobre 2021, tra cui applicazione via
web dall'utente.
Alla data odierna, tutti gli step sinora richiesti sono stati
raggiunti e l'erogazione correlata dai fondi è stata assentita dal
Ministero della Salute; rimane un ultimo step al 31 ottobre che
dovrà essere rendicontato dall'Azienda USL della Valle d'Aosta.
Nello specifico i criteri 1, 2 e 3 sono stati già
soddisfatti.
Il criterio n. 4, almeno quattro canali digitalizzati di accesso
al CUP, è stato attuato attraverso la collocazione di postazioni
CUP in strutture private accreditate.
L'obiettivo è da rendicontare entro il 12 novembre 2021 con la
situazione raggiunta, come da indicazioni ministeriali, entro il
31/10/2021, a tal fine le strutture dell'Assessorato hanno
richiesto la rendicontazione all'Azienda USL.
"Come sono state investite finora le risorse statali affidate
alla USL per l'implementazione e l'ammodernamento delle
infrastrutture tecnologiche legate ai sistemi di prenotazione
elettronica": le risorse sinora impegnate per il raggiungimento
degli obiettivi e per l'implementazione dei sistemi tecnologici di
prenotazione delle prestazioni ammontano complessivamente a euro
1.528.062; la realizzazione di piattaforma Covid: euro 69.632;
appalto specifico Consip servizi di progettazione e sviluppo,
reingenerizzazione, manutenzione applicativa e supporto gestione
esercizio dei sistemi informativi: euro 719.145; realizzazione
gestione consenso farmacie, informativa fascicolo sanitario
Elettronico euro 48.593; realizzazione per la gestione SV delle
agende CUP: euro 39.286; licenze aggiuntive Tracker euro 85.995;
servizio di Project Management e direttore esecutivo dei contratti
relativi a sistemi informativi ospedalieri euro 213.000; acquisto
PC euro 255.000; installazione PC euro 32.940 e firma digitale
remota euro 63.684.
Per la parte di risorse assegnate non ancora utilizzate, che
ricordo sono in conto investimenti, sono in corso con l'Azienda USL
delle valutazioni circa l'implementazione dei sistemi di
monitoraggio e di valutazione in tempo reale dello stato dei tempi
di attesa per l'accesso alle prestazioni che potranno essere utili
per risolvere velocemente le criticità nascenti o riprogrammare
l'offerta di prestazioni alla luce di variazione della domanda.
La domanda n. 3, "tenuto conto che è stata costituita una cabina
di monitoraggio finalizzata a verificare l'attuazione del programma
di attività per l'implementazione e l'ammodernamento delle
infrastrutture e l'osservatorio regionale per le liste d'attesa,
quante volte sono state convocate le due componenti dal 30
settembre a oggi?": la cabina di monitoraggio - finalizzata a
verificare l'attuazione del programma di attività per
l'implementazione e l'ammodernamento delle infrastrutture
tecnologiche legate ai sistemi di prenotazione elettronica per
l'accesso alle strutture sanitarie - è stata istituita con
provvedimento dirigenziale n. 1662 il 20 aprile 2020 e, dal 30
settembre a oggi, è stata riunita il 5 maggio 2021 per monitorare
lo stato di raggiungimento degli indicatori e verificare il
raggiungimento degli step previsti.
L'Osservatorio regionale liste d'attesa è stato costituito con
la DGR 1530 del 20 settembre 2013, modificato DGR 503/2019, con la
quale è stato recepito il piano nazionale di governo delle liste di
attesa 2019-2021 e approvato il piano regionale di governo delle
liste di attesa 2019-2021 e dei relativi atti d'indirizzo
all'Azienda USL della Valle d'Aosta.
L'ultima riunione dell'Osservatorio risale al 15 gennaio 2020,
non è più stato riunito a causa della pandemia.
A seguito della definizione dell'aggiornamento del piano
operativo di recupero delle liste di attesa di cui al punto 4,
l'Osservatorio potrà essere utilmente riunito per osservare le
ricadute degli interventi intrapresi.
"Quali disposizioni l'Assessorato intende assegnare alla USL per
recuperare i ritardi per visite ed esami per gli interventi
chirurgici": l'articolo 29 del decreto legge del 14 agosto 2020 n.
104, convertito in legge con modificazioni all'articolo 1 comma 1
eccetera della legge 13 ottobre 2020 n. 126 ha recato disposizioni
transitorie fino al 31 dicembre 2020 intese alla riduzione delle
liste di attesa relative alle prestazioni ambulatoriali e di
ricovero ospedaliero non erogate nel periodo di emergenza
epidemiologica da Covid-19, prevedendo interventi straordinari in
deroga ai vincoli della legislazione vigente, assegnando alla
Regione autonoma Valle d'Aosta risorse finanziarie per un ammontare
di euro 1.400.000.
La norma per l'utilizzo di tali fondi richiedeva la
presentazione di un piano operativo regionale per il recupero delle
liste di attesa da presentare al Ministero della Salute e al
Ministero dell'Economia e delle Finanze, il quale per la nostra
Regione è stato approvato con deliberazione della Giunta regionale
n. 1070 in data 16 ottobre 2020 e trasmesso ai Ministeri
competenti, come richiesto dalla norma nell'ambito degli
adempimenti.
Successivamente, a seguito dell'approvazione del Decreto Legge
73 del 25 maggio poi convertito in legge è stato reso possibile
l'utilizzo nel 2021 delle risorse non impiegate nell'anno 2020,
previsto dall'articolo 29 comma 8, nonché quota parte delle
economie di cui all'articolo 1 comma 427 della legge 178/2020,
qualora tali economie non siano utilizzate per le finalità indicate
nel medesimo comma, attraverso la rimodulazione del piano di cui
alla DGR 1070/2020.
L'Assessorato della Sanità, Salute e Politiche sociali, con la
deliberazione n. 744 in data 21 giugno 2021 che dispone gli
indirizzi e gli obiettivi di salute per l'anno 2021, ha quindi
richiesto che l'Azienda USL della Valle d'Aosta rimodulasse il
piano approvato con deliberazione della Giunta regionale 1070/2020,
allegato 3, finalizzato al recupero delle liste di attesa per le
prestazioni ambulatoriali e di ricovero ospedaliero non erogate nel
2020 al fine di dettagliare le azioni e la programmazione
dell'attività 2021.
Con nota in data 3 agosto 2021, l'Azienda USL della Valle
d'Aosta ha formalizzato all'Assessorato della Sanità la
rimodulazione del piano operativo regionale per il recupero delle
liste di attesa, richiesto ai sensi della DGR 744/2021.
A seguito di incontri tra referenti aziendali e regionali, sono
state richieste delle revisioni e integrazioni al piano medesimo al
fine di attivare tutte le possibili soluzioni previste dal piano
regionale liste di attesa, approvato con DGR 503/2019 del programma
attuativo aziendale approvato con deliberazione del Commissario
312/2019 e successive modificazioni, per ampliare l'offerta di
prestazioni alla luce della grave carenza di professionisti
sanitari.
Il piano in parola è stato completamente revisionato
dall'Azienda USL ed è stato presentato formalmente all'Assessorato
il 18 ottobre e contiene delle linee d'intervento che proseguiranno
anche oltre il 2021.
Preciso, inoltre, che il piano recupero liste di attesa sarà
presentato ai Consiglieri componenti la V Commissione nella seduta
di mercoledì 10 novembre.
Presidente -
Per la replica, consigliere Baccega.
Baccega (PA) -
Dieci minuti di lettura rapida e veloce
per stare nei tempi non mi hanno consentito di prendere gli appunti
necessari, quindi le chiederei gentilmente di farmi girare dai suoi
uffici, prima della Commissione, questa risposta o se mi può dare
una fotocopia.
Quello che voglio dire subito e che mi lascia quantomeno
perplesso è che la nostra partecipata Inva ha predisposto un
progetto, lo abbiamo presentato al Ministero, il Ministero lo ha
ritenuto un progetto efficace, performante e rispondente alle
esigenze e poi pare sia stato accantonato per una questione di
Consip eccetera, era già probabilmente nell'aria, lei sa benissimo
che tra le due strutture non corre buon sangue.
Ora, nell'esame che lei ha fatto rispetto agli impegni
finanziari che sono stati assunti dalla USL, che riguardano il
piano regionale delle liste d'attesa, ci sono i 70.760 euro della
prima fase di progettazione, i 37.704,10 euro del progetto Farmacia
dei servizi e 39.286,44 euro della realizzazione e gestione delle
agende.
Tutti gli altri soldi investiti riguardano altre cose, la gara
del SIO, l'acquisto della licenza di Tracker, 213 mila euro per PM.
C'è qualcosa che non funziona e questo mi preoccupa.
Se noi dobbiamo prendere i nostri quattrini e farli investire
fuori Regione, perché non si riesce a trovare un accordo economico
con la nostra partecipata, credo che non sia così efficace come
ritorno, questo è veramente molto grave e su questo andremo a
fondo, questo glielo dico con chiarezza, perché è ora di capire
bene come ci si comporta rispetto questi percorsi. La ringrazio
intanto per la risposta.
