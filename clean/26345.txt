Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 79 del 28 febbraio 1973 - Resoconto
OGGETTO N. 79/73 - Proposta di rinunzia a condizioni
vincolative apposte alla cessione gratuita di un reliquato stradale
al Comune di Issime. Delega alla Giunta.
Montesano (P.S.D.I.)
- La parola all'Assessore alle
Finanze.
Chantel
(P.S.I.)
- Dunque questa parte di
reliquati, i nostri erano stati dati su proposta del Consiglio
regionale già fin dal 1966 con deliberazione in data 10.05.1967, e
il Comune aveva fatto una deliberazione in cui concedeva 100 meri
di questa proprietà che avrebbe avuto dalla Valle, vero, per una
latteria turnaria che non può essere situata forse in un altro
modo; naturalmente la delibera in un primo tempo era stata respinta
perché il Comune non si era mai preoccupato di regolarizzare la
deliberazione regionale in data 10.05.1967, perciò era impossibile
che potesse pigliare una delibera sul terreno non suo.
Diciamo così messa a posto la questione amministrativa, legale e
notarile, allora in un secondo tempo il Comune ha fatto una nuova
delibera in cui ha chiesto ancora questa volta quei 100 metri sul
mappale 177 e solo 100, per poter dare la possibilità di costruire
questa latteria turnaria che in parte è su una proprietà sua e in
parte verrebbe a gravare su questo reliquato.
La Giunta, in via di massima, considerato che era una latteria
turnaria, in ultimo non è un interesse diciamo così, di singoli, ma
è un interesse di una comunità o almeno la comunità di tutti quegli
agricoltori che sulla zona hanno del bestiame, ecc., propone al
Consiglio di approvare una modifica all'allora, - diciamo così -
legge votata, è vero, e autorizzare questa cessione di questi 100
metri, cessione, sono già oramai di proprietà comunale, con un
rogito del 11.10.1972, vero, e adesso sarebbe semplicemente di
levar via il vincolo per questi 100 metri.
Manganoni (P.C.I.)
- Questo terreno era di proprietà
della Regione, più che altro erano dei reliquati della strada
regionale quando questa è stata rettificata. In previsione del
passaggio all'ANAS di questa strada, la Regione aveva convenuto con
il Comune di chiedere preventivamente, prima del passaggio
all'ANAS, questi terreni al Comune per evitare che l'ANAS ne avesse
fatto quello che ha voluto.
Naturalmente la Regione aveva posto i vincoli e aveva posto dei
vincoli che stiamo violando, dei vincoli perché? Perché questo
terreno che la Regione passava al Comune fosse destinato ad aree
verdi e a parcheggi, noi passiamo che in tutti i Comuni della
Valle, dico tutti i Comuni della Valle, nel periodo estivo
particolarmente, manchiamo di parcheggi, dappertutto, ed allora
c'era l'impegno solenne, d'altronde scritto e sottoscritto dal
Comune che non sarebbero stati destinati ad altro.
Ora io mi chiedo: tenuto conto della mancanza di piazzali, e non
parliamo poi di zone verdi, perché si deve chiedere 100 metri di
questo terreno pubblico comunale per farvi una latteria?
Io sono d'accordo con Chantel sulla necessità di costruire una
latteria, ma mi domando: non è possibile reperire un'altra area? Ah
non è possibile! Perché Issime non è chiuso in un'area grossa come
questo Consiglio. Issime ha delle aree per costruire migliaia di
latterie e non per costruirne una.
Allora io mi chiedo: la Regione, la Giunta, avrebbe dovuto
respingere questa richiesta, dicendo reperite un'altra area e noi
vi diamo il contributo per acquistarla, perché io capisco che lì
sia il Consorzio e il Comune forse non disponevano dei mezzi per
acquistarsi un'altra area, e hanno ripiegato su questa soluzione
assolutamente negativa, ma per me la responsabilità non è del
Comune, è della Giunta che l'ha approvata, che si è rimangiato i
vincoli che un'altra Giunta precedente aveva giustamente imposto
per vincolare questi terreni, mentre invece doveva dire: acquistate
altri terreni che ce ne sono a uffa a Issime. Noi vi diamo il
contributo e mantenete a parcheggi e a zona verde quest'area,
perché questo cosa vi denota? Che tutti gli impegni, i vincoli,
ecc. non contano più niente, perché si prendono i vincoli e poi
dopo un po' di tempo ci si rimangia tutto, i vincoli non contano
più ed i terreni di proprietà pubblica vanno a finire, in questo
caso non ad un privato ma ad un Consorzio, che però, poteva
trovarsi i terreni altrove e la Giunta poteva dargli i mezzi per
acquistarsi i terreni altrove.
Montesano (P.S.D.I.)
- La parola al Vice Presidente
Freppaz.
Freppaz (U.V.)
- Si tratta di un'opera che si trascina
ormai, almeno le pratiche, da diversi anni, dal 1966 e dal
1967.
Questa popolazione di Issime, per diverse volte ha sollecitato
l'opera, hanno deliberato il Comune di Issime aveva fatto una
deliberazione un po' errata dal fatto che ha deliberato di
fabbricare la latteria in un terreno dove effettivamente
apparteneva alla Regione e aveva quel vincolo che Manganoni diceva
un momento fa. Però io so precisamente che la Società della
latteria, così adesso costituita, hanno tentato di trovare altri
piazzamenti ma era impossibile, impossibile non soltanto per poter
trovare l'area, ma era impossibile di avere un'area un po' nel
centro. Nessuno appartiene ad una latteria turnaria, quasi quasi si
sono trovati nell'impossibilità di formare la Società in quanto che
nessuno voleva portare il latte troppo lontano, era troppo scomodo,
ecco il fatto perché hanno previsto la fabbricazione della latteria
lì.
Ora io direi veramente, è indispensabile la costruzione di
quella latteria in quel posto e non impedisce il posteggio; non
impedisce per niente, portiamo via, ci saranno un 500 mq, ne
portiamo via 100, quindi non è che impedisce, rimangono ancora 400
mq per poter fare dei posteggi fin che si vuole.
Le latterie turnarie sono, tanto le latterie come le cooperative
per la produzione di latte, sono diventate oramai indispensabili,
se, dobbiamo riconoscere che se c'è un qualcosa che rende ancora un
po' nel campo della produzione del latte è proprio le cooperative e
le latterie turnarie.
Montesano (P.S.D.I.)
- Altri interventi? La parola
all'Assessore Chantel.
Chantel
(P.S.I.)
- Io come ho già fatto notare
prima la pratica non poteva essere avviata in nessun modo al
Consiglio perché l'Amministrazione Comunale di Issime si era
dimenticata di ratificare l'atto attraverso il Notaio, e solo dopo
averli richiamati che non erano ancora proprietari di quel terreno,
in data 11.10.1972 è stata registrata e notificata attraverso il
Notaio Dr.ssa Marina Cafiero di Aosta in presenza del Sindaco e
degli interessati.
Se il Comune ha preso delle deliberazioni in anni antecedenti
però dimenticandosi che non era proprietà del terreno, perché
l'atto formale e notarile non erano stati fatti, ecco la ragione. E
allora la colpa non è certamente né dell'Amministrazione regionale
né della Giunta, la colpa è semplicemente di aver dimenticato
questo fatto e quando io sono andato a vedere mi sono accorto che
le delibere del 1967, 1966 e 1967, non avevano avuto il loro corso
regolare, e fino nell'11.10.1972 era impossibile da parte del
Comune, dell'Amministrazione di Issime, di disporre, di chiedere
una autorizzazione su un terreno che non era suo, era ancora della
Valle.
Manganoni (P.C.I.)
- Sia chiaro, io questo voglio
precisarlo a Freppaz, l'ho detto prima, voglio ribadirlo per
evitare che poi magari anche volutamente si fraintendono certe
affermazioni.
Che sia indispensabile costruire una latteria turnaria io ne
sono pienamente convinto, e se c'è qualcuno che in questo Consiglio
si è sempre battuto, ma con forza, sulla necessità di venire
incontro alle necessità degli agricoltori, ebbene, io sono uno di
quelli. Quindi sia molto chiaro, non che io sia contro la latteria,
pienamente favorevole, bisogna farla la latteria. Però costruiamola
non su un terreno già di proprietà che è vincolato per quegli
scopi, il problema è lì, cioè quanto io sostengo è questo, per la
latteria la Regione dia i contributi di acquisto del terreno come
si sta facendo per i Consorzi, ecc., che è necessario, e si
acquisti altro terreno. Il problema verte su questo non sulla
necessità della latteria.
Ora i 1000 metri, dice Freppaz, ne rimangono altri 400 ecc., beh
questa è una tesi, ma noi sappiamo - e Freppaz che vive lì in
quelle zone deve saperlo - che nel periodo estivo i piazzali non
sono mai sufficienti, mai, perché non si sa mai dove mettere le
macchine, nel periodo di punta, parlo io, si capisce che se si va
su adesso, quando non c'è nessuno, è logico che i posti ci sono. Ed
allora 100 metri in più di piazzale o anche di zona verde, che
manca dappertutto, penso che era dovere sia del Comune che della
Regione di mantenerlo, perché poi, non voglio fare il profeta, ma
arriverà presto da Issime come dagli altri Comuni, la richiesta di
contributi per l'acquisto di aree per fare dei piazzali. E noi
naturalmente accoglieremo, sarà giusto che accogliamo, però io vi
dico prima, perché qui accettiamo la questione dei 100 metri e poi
un domani prossimo dovremmo comprarne altri, non 100, ma altre
centinaia per fare dei piazzali, e qui invece lo stiamo destinando
ad altro uso. Ecco il problema che io sollevavo è questo, ed è su
questo che vorrei attirare l'attenzione della Giunta.
Comunque, dice Chantel, che oramai è una questione che il Comune
non sapeva, aveva già ceduto, quindi si tratta di ratificare, ecc.
io non voglio insistere su questo. Io mi permetto solo di attirare
l'attenzione del Consiglio, particolarmente della Giunta, su questi
fatti e poi, e beh hanno già ceduto, si tratta di ratificare,
ratifichiamo pure, però per me noi facciamo male.
Montesano (P.S.D.I.)
- La parola all'Assessore
Maquignaz.
Maquignaz (D.P.)
- Non ho seguito tutta la discussione
perché sono arrivato appena adesso, può darsi che sia già stato
detto quanto voglio dire, ma qui non si tratta di fare la latteria
su questo appezzamento; la latteria insisterà solo per una piccola
striscia di un metro, solo che non è possibile in quel terreno, con
la pendenza e devono spostare il fabbricato un po' a Valle. Quindi
praticamente questi 100 metri servono per una minima parte, una
strisciata di un metro per l'edificio, il resto sarà invece
l'accesso al piazzale, quindi non viene occupato, cioè non è che
venga fatta la latteria su questa striscia di terreno destinata
naturalmente prima a parcheggio, però una minima parte insiste
anche sull'appezzamento del Comune, quindi mi pare che è un po'
diverso perché rimarrà comunque sempre e quasi interamente come
area disponibile non occupata dal fabbricato, però in questo caso
della latteria e non più del Comune.
Faccio presente che è una pratica che è ferma da alcuni anni
proprio per quella svista che era avvenuta per il fatto del terreno
e quindi mi pare che sia opportuno, anche se quanto diceva il
Consigliere Manganoni, in linea di principio è esatto, in linea di
principio io condivido. Qui si tratta di una sanatoria, hanno tutto
il progetto impostato su quel terreno e lo occupano solo per una
striscia nemmeno di un metro di fabbricato, il resto rimane sempre
libero, però naturalmente è l'accesso della latteria sulla
strada.
Montesano (P.S.D.I.)
- Altri interventi? Consigliere
Savioz.
Savioz (P.C.I.)
-Vorrei solo approfittare dell'occasione
per chiamare ancora una volta l'attenzione della Giunta su certi
problemi.
Molte volte mi sono permesso di sollevare che le pratiche non
sono sufficientemente preparate, in questo caso è chiaro che
bastava una piccola planimetria, e nessuno avrebbe sollevato delle
osservazioni.
Montesano (P.S.D.I.)
- Altri interventi? Allora il
Consiglio è chiamato a votare la delibera. Chi è favorevole alzi la
mano. Contrari? Astenuti? Il Consiglio approva.
Oggetto n. 22.
