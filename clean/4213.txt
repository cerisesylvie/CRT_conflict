Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 555 del 11 novembre 1981 - Resoconto
OGGETTO N. 555/81 - ACCETTAZIONE DELLE DIMISSIONI DALLA CARICA
DI CONSIGLIERE REGIONALE RASSEGNATE DA VIBERTI ILIO.
Presidente
- Do lettura dell'oggetto al punto 4:
"
Il sottoscritto La informa, che a seguito di accordi
precedentemente stabiliti all'interno della propria formazione
politica, presenta le proprie dimissioni irrevocabili.
La prega di voler trasmettere al Consiglio tutto i migliori
auguri di un proficuo lavoro nell'interesse supremo ed inscindibile
dello Stato Italiano e della Regione Autonoma Valle
d'Aosta
."
Cordialmente.
F.to Ilio Viberti
Presidente
- Il Consiglio è quindi chiamato, prima di
poter procedere alla convalida e quindi alla sostituzione del
Consigliere Viberti con il primo escluso della medesima lista, a
pronunciarsi con votazione palese sulla presa d'atto delle
dimissioni.
Ho già avuto occasione di dire, annunciando al Consiglio le
dimissioni del Collega Riccarand, che trattasi di una scelta
politica che riguarda la Nuova Sinistra - discutibile come scelta
politica, ma assolutamente autonoma e quindi di quella formazione
politica - e che il Consiglio con la presa d'atto direi che compie
un atto dovuto in quanto le dimissioni sono irrevocabili e sono
esplicitate proprio secondo questa linea.
C'è qualcuno che chiede la parola?
Nessuno chiede la parola.
Presidente
- Metto in approvazione per votazione palese
la presa d'atto delle dimissioni presentate in data 31 ottobre 1981
dal Consigliere Viberti.
Esito della votazione:
Presenti, votanti e favorevoli: 28
Maggioranza richiesta: 15
Il Consiglio prende atto all'unanimità.
