Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 102 del 18 febbraio 1982 - Resoconto
OGGETTO N. 102/VII - PRESA D'ATTO DELLE DIMISSIONI RASSEGNATE
DAL SIGNOR BORMIDA GIAN LUIGI DA MEMBRO DEL COMITATO REGIONALE PER
IL SERVIZIO RADIOTELEVISIVO E SUA SOSTITUZIONE.
PRESIDENTE:
Colleghi Consiglieri la mia relazione sarà
brevissima. I colleghi hanno avuto la lettera con cui il Signor
Bormida Gian Luigi rassegna le dimissioni, pertanto il Consiglio è
chiamato a sostituirlo con votazione segreta, previa presa d'atto
palese della lettera di dimissioni, di cui do lettura:
Il sottoscritto Gian Luigi Bormida eletto quale membro del
Comitato Regionale per il Servizio Radiotelevisivo ai sensi
dell'art. 5 della legge 14.4.1975 n. 103, rassegna le proprie
dimissioni da tale incarico, in quanto è costretto per ragioni di
lavoro a prolungati soggiorni fuori della Regione Valle
d'Aosta.
Nel ringraziare per la fiducia accordatagli porge
deferenti
ossequi.
PRESIDENTE:
Metto in approvazione la presa d'atto delle
dimissioni di cui all'oggetto:
ESITO DELLA VOTAZIONE
Presenti, Votanti e Favorevoli: ventisei.
Il Consiglio prende atto.
PRESIDENTE:
Il Consiglio è chiamato a pronunciarsi per la
sostituzione. Ci sono proposte?
Ha chiesto di parlare il Consigliere De Grandis. Ne ha
facoltà.
DE GRANDIS - (P.R.I.):
Propongo il Dott. Angelo
Zanello.
PRESIDENTE:
Ha chiesto di parlare il Consigliere Minuzzo.
Ne ha facoltà.
MINUZZO: (P.S.D.I.):
Prendo spunto da questo oggetto
anzitutto per proporre la candidatura del Prof. Carlo Joyeusaz che
è l'unico componente del passato Comitato a non essere stato
riconfermato, malgrado fosse stato preso un accordo di massima, che
stabiliva che il Comitato veniva riconfermato; successivamente a
questo accordo era venuto in discussione questo problema che
ricordo fu rinviato, in quanto il P.S.I. aveva aperto una
trattativa con la maggioranza regionale nella quale discuteva una
sua eventuale partecipazione a questa maggioranza. E'stato
rinviato, è stato di nuovo messo all'ordine del giorno di una nuova
adunanza del Consiglio regionale alla quale io ero assente ed il
risultato delle votazioni è stato quello di escludere il Prof.
Carlo Joyeusaz. Oltre a questo, ritengo che essendosi ormai
consolidata la prassi che sei fossero designati dalla maggioranza e
tre dalla minoranza, in seguito alla mancata riconferma sono venuti
a mancare anche questi equilibri.
Pertanto la candidatura del Prof. Carlo Joyeusaz è un atto di
fiducia nei confronti di un membro che ha sempre operato per il
CO.RE.RAT. e che è stato escluso, unico di un Consiglio uscente,
salvo coloro i quali avevano annunciato l'intenzione di non più
parteciparvi.
In secondo luogo ritengo che comunque in questo organismo certi
tipi di rapporti instauratisi con la prassi nel tempo, vengano
mantenuti.
Per questi motivi propongo la candidatura del Prof. Carlo
Joyeusaz che, voglio chiarire, non è in sostituzione del Dott.
Bormida; è una candidatura di contrapposizione a quella fatta dal
P.R.I.
PRESIDENTE:
Metto in votazione per scrutinio segreto la
sostituzione del componente CO.RE.RAT.:
VOTAZIONE A SCRUTINIO SEGRETO
ESITO DELLA VOTAZIONE
Presenti, Votanti e Favorevoli: ventinove.
Hanno riportato voti:
Zanello Angelo-15
Joyeusaz Carlo-14
PRESIDENTE:
Essendo la maggioranza richiesta di 15 su 29
votanti, proclamo designato nel CO.RE.RAT. in sostituzione del Sig.
Bormida Gian Luigi, il Sig. Zanello Angelo.
