Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 4119 del 14 gennaio 1993 - Resoconto
OGGETTO N. 4119/IX Disegno di legge: "Abrogazione della legge
regionale 16 dicembre 1991, n. 75 "Acquisto dell'apparecchiatura
per la Risonanza magnetica nucleare (R.M.)".
Presidente
Ha chiesto la parola il Consigliere
Cristina Monami.
Monami (PCI-PDS)
Con il presente disegno di legge,
la Giunta regionale intende abrogare la legge regionale con la
quale si procedeva all'autorizzazione per l'acquisto
dell'apparecchiatura per la risonanza magnetica nucleare. La
Giunta, pur riconoscendo la validità sostanziale di quella scelta,
si vede costretta a rinviare questo acquisto ad un prossimo futuro,
in quanto la sede ospedaliera, in questo momento, non è in grado di
accogliere le apparecchiature che necessitano di un notevole spazio
e di ristrutturazione edilizia.
Tenuto conto poi del fatto che soltanto nell'arco di 10 anni, si
ammortizzerebbe il costo per il suo acquisto, la Giunta ritiene di
dover fare scelte diverse immediatamente e utilizzare in maniera
diversa un così notevole capitale.
Presidente
Ha chiesto la parola l'Assessore alla
Sanità ed Assistenza Sociale, Cout.
Cout (PCI-PDS)
Ciò che dirò è stato già detto, ma
mi pare necessario ribadirlo. La questione mi pare controversa sia
dall'inizio, non solo tra maggioranza e minoranza, ma anche
all'interno della maggioranza stessa. Lo stesso primario ha
risposto in modo molto interlocutorio, quando è stato richiesto un
parere. L'Assessore stesso, all'inizio, non era d'accordo, tanto
che il disegno di legge è stato portato in Consiglio per volere
della Giunta, tramite il suo Presidente.
E' stata anche costituita una commissione
ad hoc
, dai cui
verbali risulta che ci sono valutazioni non sempre positive, e
dubbi soprattutto sulla collocazione dell'apparecchiatura per la
risonanza magnetica.
E' stato detto che l'area in cui andava posta doveva essere
schermata e che al di sopra non potevano essere situati altri
laboratori, altri macchinari; gli automezzi stessi dovrebbero
passare ad una certa distanza.
Si è discusso anche sul costo dell'acquisto: 4.500.000.000, e
delle ristrutturazioni necessarie; la commissione ha visitato due o
tre centri di Milano, rilevando che anche la gestione è molto
costosa e richiede 7 o 8 persone che vi lavorino.
Anche il Ministero ha stabilito di ritenere utile
un'apparecchiatura di questo genere, ogni 300.000 abitanti, quindi
anche qui sarebbero sorte difficoltà.E' bello avere ospedali
attrezzati di macchinari moderni, ma è necessario che possano
funzionare bene, tenendo conto anche dei costi. Oltre tutto ci sono
altre esigenze prioritarie, che non si possono dimenticare.
Quest'anno l'USL ha richiesto 17 miliardi per attrezzature
mediche, di cui 7 considerati necessità urgenti. Abbiamo
autorizzato l'acquisto per 4 miliardi; manca quindi denaro, anche
solo per rispondere a richieste urgenti.
Abbiamo oltre tutto verificato che nel 1991 la spesa per questi
esami (circa 270) è stata di 240 milioni, per cui in questo momento
dobbiamo dare la precedenza ad altro.
Presidente Ha chiesto la parola il Consigliere Ricco.
Ricco (DC) L'Assessore Cout dice che la questione è controversa,
che ha letto diverse relazioni e logicamente ha letto quelle che
facevano comodo al suo scopo.
Comunque, visto che era assente dal Consiglio regionale nel
novembre 1991, ritengo opportuno ricordargli alcuni pregi della
risonanza magnetica.
La risonanza magnetica nucleare è senz'altro la più recente e
più rivoluzionaria tra le indagini neurodiagnostiche venute alla
luce negli ultimi anni e trova le seguenti applicazioni: nel campo
neuroradiologico, in particolare nella patologia neoplastica, ove
la risonanza magnetica permette di migliorare la definizione della
massa tumorale.
Nella patologia vascolare i risultati sono ragguardevoli, nel
caso di aneurismi e nelle malformazioni artero-venose, con le
possibilità di effettuare uno studio tridimensionale dei vasi.
Nello studio degli adenomi ipofisari, la RM permette la
visualizzazione diretta senza l'impiego del mezzo di contrasto.
Nella patologia midollare spinale, costituisce inoltre
un'indagine elettiva nelle sindromi midollari, il midollo
cervicale, in particolare, è visibile direttamente, insieme al
sacco durale e al disco intervertebrale.
La RM trova ancora la sua applicazione nel campo
cardiovascolare. Con tecniche di sincronizzazione delle riprese
delle immagini con segnale elettrocardiografico è possibile
ottenere immagini del cuore nelle fasi dinamiche.
Inoltre, poiché il sangue in movimento non emette segnali, è
possibile misurare lo spessore delle pareti cardiache.
Altro campo importante di indagine è l'angiografia dove la RM
permette l'esplorazione del lume vasale senza mezzo di contrasto,
esso si presenta infatti come una zona priva di segnale, mentre le
placche delle pareti, per il loro contenuto lipidico risultano bene
evidenziate.
Trova poi applicazione nello studio degli organi pelvici
maschili e femminili, delle articolari, dei surreni, delle parti
molli, del fegato, pancreas, milza, nelle patologie pediatriche,
eccetera.
Nel novembre 1991 ricordo che il disegno di legge n. 327 -
diventato poi legge regionale n. 75 del 16 dicembre 1991 fu votato
da diverse forze politiche, tra cui DC, PDS, PSI, ADP, PRI con il
voto contrario dell'Union Valdôtaine.
Io fui il relatore di quel disegno di legge e ricordo la foga di
quegli interventi dei consiglieri sia contrari che favorevoli.
Invito i consiglieri che nel mese di novembre 1991 votarono a
favore della risonanza magnetica per convinzione, di ripetere il
loro gesto e non farsi trascinare dalla faziosità del momento. E'
falso quando si afferma la mancanza di spazio nella sede
ospedaliera; è falso quando si accenna a bisogni più urgenti e
scarsità di mezzi finanziari.
Basta un tipico esempio: nel prossimo Consiglio sarà portata in
discussione e conseguente approvazione una delibera di Giunta per
l'acquisto di fabbricati e terreni, tra cui incolti sterili, della
Cogne per oltre 3 miliardi e mezzo che a nostro giudizio
rappresenta una spesa inutile e senza contropartita; è un regalo
alla Cogne; è uno sciupìo di mezzi finanziari proprio nei momenti
in cui andiamo a mendicare presso il Governo centrale i contributi
sostitutivi all'IVA da importazione.
Per questo noi voteremo contro.
Presidente
Ha chiesto la parola il Consigliere
Beneforti.
Beneforti (DC)
Mi sento provocato dalla relazione allegata
alla legge, dalla relazione del Consigliere Monami che più semplice
di così non poteva essere e dalla relazione a verbale
dell'Assessore che certamente forse delle tre è la peggiore perché
è andato a cercare argomentazioni che non hanno nessuna base solida
e concreta.
Qualcuno dice che io ce l'ho con l'Assessore perché presento
sempre interpellanze e interrogazioni, questo non è vero perché io
non sono contro nessuno e non faccio nessuna polemica quando mi
danno risposte serie e concrete. Non ho polemizzato con Mafrica
quando si è parlato di risparmio energico, non ho polemizzato con
Vallet quando si è parlato di abbattimento di barriere
architettoniche e non faccio nessuna polemica quando si danno
risposte serie. Quando invece noto che non si risponde a precise
argomentazioni allora mi esprimo in modo diverso.
Per cui ritengo che, quando si risponde o si presentano certe
documentazioni o provvedimenti, questi si debbano giustificare in
modo più sostanziale ed in modo certamente più credibile.
Altrimenti si dà l'impressione che si vuole delegittimare il lavoro
degli altri così come è stato in questa e in altre occasioni.
Quello che è stato detto e scritto non corrisponde assolutamente
al vero, perché nessuno ha deciso di comprare la risonanza
magnetica senza valutare seriamente e con ponderatezza tale scelta.
Ci sono state discussioni, approfondimenti e concreti punti di
riferimento a sostegno perché fosse realizzata nel nostro ospedale
regionale.
Ho voluto fare questa premessa per dire che queste relazioni non
ci soddisfano ed i motivi che secondo questa maggioranza sono alla
base della revoca della legge, non sono certamente sufficienti.
Ci sarebbero "fattori logicisti ed economico-organizzativi," che
farebbero stornare la cifra a favore dell'acquisto di attrezzature
più urgenti. Queste sono le motivazioni che in un certo senso sono
state anche sostenute dalla relatrice Monami.
Queste motivazioni sono le stesse che sosteneva in Consiglio il
gruppo dell'UV e in modo molto più caloroso, il Consigliere
Rollandin ed il Consigliere Voyat. Ma queste motivazioni furono
respinte con altrettante valide argomentazioni dalla precedente
maggioranza che in parte ha ricordato anche il Consigliere
Ricco.
E se andate a rileggere la relazione da me presentata, vi
accorgerete che c'erano le argomentazioni vitali da poter
respingere le argomentazioni portate avanti dal gruppo dell'UV Di
quella maggioranza, faceva parte il PDS e quindi la relatrice della
legge in discussione era lo stesso partito dell'Assessore alla
Sanità; inoltre vi facevano parte il gruppo degli ADP e del PRI. Io
ricordo che in Giunta i consiglieri Rusci, Martin e anche Mafrica,
sostenevano con grande convinzione l'acquisto della risonanza
magnetica e adesso ritornando alla relazione della collega Monami,
mi aspettavo per lo meno una relazione diversa e più convincente a
giustificazione del cambiamento di parere.
Questo è il problema di fondo che non si capisce.
Quello detto allora in Consiglio io oggi lo confermo sostenendo
che le motivazioni a sostegno della revoca non sono tali da
convincerci a seguirvi. Non ci hanno convinto ieri in Consiglio e
non ci convincono nemmeno oggi. Queste motivazioni non convincono
neppure gli esperti e i tecnici addetti ai lavori dell'ospedale
regionale.
Abbiamo l'impressione che questa maggioranza porti avanti certe
iniziative con l'intento di delegittimare l'operato della
precedente Giunta e senza curarsi delle conseguenze negative che ne
possono derivare. Costi quel che costi, certe cose non si devono
fare!
Non è per polemizzare, ma è molto abile il Consigliere
Rollandin, quando porta certe argomentazioni che spesso mancano di
approfondimento.
Noi confermiamo la validità di tale acquisto e quindi siamo
contro la revoca della legge a sua volta approvata. Sono tre le
motivazioni che espongo:
Primo è dimostrato che la risonanza magnetica offre una maggiore
accuratezza diagnostica rispetto alla TAC. Oggi la TAC non è più
sufficiente e questo non lo sostengo soltanto io ma lo dicono gli
esperti; secondo motivo, era ed è rappresentato dalla necessità di
arricchire, anche in prospettiva, il nostro ospedale di altre Unità
operative che però non possono essere istituite se manca
l'apparecchiatura per la risonanza magnetica; terzo motivo, era ed
è doveroso ridurre ed evitare il trasferimento fuori Valle dei
nostri concittadini.
Molti sono coloro che vengono trasferiti a Milano o in altre
sedi per essere sottoposti a tale esame e per diversi di loro
questo spostamento rappresenta un enorme sacrificio con i mezzi a
disposizione dell'USL.
L'Assessore sostiene che il numero di queste persone è esiguo e
quindi economicamente è insufficiente a coprire la spesa
dell'acquisto dell'apparecchiatura. Ma si rende conto che se questo
servizio fosse sul posto avremmo un maggior numero di persone che
si sottopone a tale visita e quindi ci sarebbe un incremento della
terapia diagnostica?
Facendo così noi costringiamo i cittadini ad emigrare per
curarsi e questo comporta che non tutti possono affrontare le spese
seppure di un breve spostamento; di conseguenza, le categorie più
deboli devono rinunciare a curarsi.
Tengo inoltre a sottolineare che è stata anche sospesa l'Unità
di radioterapia e molte persone attualmente debbono ricorrere
all'ospedale di Ivrea o di Torino per essere sottoposte a questa
particolare terapia. Ricordiamoci che stiamo chiedendo un
sacrificio a malati di cancro e di tumore.
Quindi i fattori, come li chiama l'estensore della legge, non
giustificano la revoca della stessa. Si dice che non c'è spazio, ma
al momento dell'acquisto i tecnici confermarono che esistevano le
possibilità di collocare all'interno dell'area ospedaliera la
risonanza magnetica.
In altri ospedali, come a Pavia, è stato costruito anche un
locale adatto per tale apparecchiatura, adiacente all'ospedale;
quindi, ripeto, si tratta solamente di volontà personale.
Avevamo anche previsto il trasferimento dei magazzini economali
dall'interno all'esterno, li avevamo previsti già dal 1° aprile e
sottolineo che questo non è avvenuto. Si sta pagando anche
l'affitto e i magazzini sono sempre all'interno dell'ospedale, per
cui impediscono anche l'installazione di altri macchinari; c'è
ancora in sospeso la sistemazione della Farmacia e di altri servizi
e Unità operative.
Questa apparecchiatura non sarebbe rimasta imballata e neppure
utilizzata come sta accadendo per la "gamma-camera" e come accadde
per i due doppler della chirurgia vascolare che dovevano essere
trasferiti uno a Morgex e uno a Donnas!
Si afferma inoltre che il rapporto costo-benefici è decisamente
sfavorevole e che il costo degli oneri per l'acquisto non sarebbero
ammortizzati prima di un decennio. Ma non è assolutamente con
questo spirito che si deve operare nella Sanità. Qui si tratta di
dare un servizio alla collettività!
E' da notare che il Ministero della Sanità ha ritenuto
importante il discorso della risonanza magnetica ed ha emesso un
decreto che stabilisce i criteri generali anche dell'installazione.
L'invito è stato quello di estendere a tutte le Regioni
l'installazione della risonanza magnetica.
Ribadisco la necessità di dotare il nostro ospedale, l'unico in
tutta la Regione, dei servizi necessari alla prevenzione. La
prevenzione costa meno che curare la malattia al suo insorgere.
Se è necessario, compriamo meno libri e facciamo meno spese;
questo è un acquisto non solo utile ma doveroso verso la
collettività. Non si deve polemizzare su chi propone tale acquisto,
qui si tratta di evitare il sacrificio ai malati a trasferirsi
fuori Valle.
Ci saranno sempre cittadini che non potranno rivolgersi al
privato e questo nelle nostre Regioni esiste. Quando abbiamo
comprato l'apparecchiatura per la "osteoporosi" c'erano pensionati
che non potevano sostenere la spesa dell'esame privato all'IRV ed
abbiamo fatto in modo che questo avvenisse nell'ente pubblico. Ma è
un nostro preciso dovere garantire queste esigenze al pubblico. Si
ricordi che più l'ente pubblico è carente e più il privato aumenta
i costi dei servizi che noi poi sosteniamo. No, non è così che si
opera.
Occorre fare delle scelte più ponderate e, se del caso, stornare
da altri capitoli la spesa necessaria in questo momento.
Questo vale anche per il terzo ed ultimo fattore della
relazione.
Quando si afferma che è meglio utilizzare il finanziamento
stanziato per la risonanza magnetica per far fronte a spese
sanitarie più urgenti, noi vorremmo sapere quali sono, in concreto,
le spese sanitarie più urgenti. Avete inoltre difeso un bilancio
che non ha previsto ulteriori interventi per le spese sanitarie,
integrative o di apparecchiature.
Questa maggioranza quale alternativa pone alla risonanza
magnetica? Nessuna, né sull'Unità di radioterapia come ho già detto
prima, né al Centro prevenzione tumori al seno, né al Centro
prevenzione e cura per la osteoporosi, né al Centro di medicina
dello sport, al Centro di medicina preventiva nell'età evolutiva,
al recupero dei posti possibili al Beauregard, al progetto globale
di ristrutturazione dei servizi all'interno dell'ospedale.
Avete detto una serie di no e ora venite qui a revocare un
disegno di legge sostenendo che questo finanziamento serve per
altre strutture mentre non siete in grado di dirci quali sono gli
altri stanziamenti.
Mi rivolgo all'Assessore e alla relatrice: voi vi comportate
come coloro che ieri sostenevano che la TAC non era utile, che era
un onere troppo elevato e si voleva rimandare tale installazione;
mentre il tempo ha dimostrato l'utilità ed il beneficio da cui
tutti ne abbiamo tratto.
Ripeto che occorre stare al passo con i tempi ed in particolare
l'ente pubblico che deve garantire l'assistenza a chi la richiede
ed in particolare a quanti appartengono al mondo dei più
deboli.
Voglio leggervi, nel terminare, il parere di alcuni tecnici in
merito all'utilità della risonanza magnetica:
1°) 20 novembre 1991, dr. Luigi Bormida, primario dell'U.O. di
radiologia presso l'ospedale.
"La R.M. ha avuto un impatto
sicuramente meno sconvolgente della TAC sulla attività medica e
sulle possibilità diagnostiche, più perché è nata successivamente
alla TAC che per le sue limitate possibilità intrinseche. Anzi oggi
è ampiamente documentata la sua elevata accuratezza diagnostica non
solo per le indagini delle strutture encefaliche ma anche delle
strutture cardio-vascolari addominali e delle estremità. In questi
settori è dimostrato, e ufficialmente accertato che la R.M. ha
possibilità superiori della TAC e che questa ha solo un ruolo
complementare. La R.M. ha per contro ancora limitazioni nello
studio di parenchima polmonare, del tubo digerente, eccetera. E'
ovvio pertanto che il parere dello scrivente e il parere degli
specialisti radiologici tutti, non può che essere estremamente
favorevole all'acquisizione di questa apparecchiatura
diagnostica.
Per quanto riguarda la localizzazione, viste le ristrettezze
degli spa-zi dell'attuale presidio ospedaliero, è facile supporre
una localizza-zione esterna in prefabbricato, soluzione che è stata
quasi ovunque preferita ad una ristrutturazione di ambienti in
muratura."
Successivamente, il giornale settimanale locale "Il Corsivo",
(giornale a me non molto vicino) ha intervistato due persone e ci è
sembrato doveroso a questo punto sentire il parere degli addetti ai
lavori. Al dr. Edo Bottacchi, primario dell'U.O. di neurologia,
abbiamo chiesto quali sono le indicazioni neurologiche che
necessitano di tale esame.
"Direi,"
ha risposto Bottacchi,
"che per quanto
riguarda la neurologia vi sono alcune patologie nelle quali la R.M.
è di fondamentale aiuto al clinico neurologico. In particolare,
possiamo dire che la malattia che ha avuto più giovamento dal punto
di vista diagnostico, è la sclerosi multipla. Oggi con la R.M.
siamo in grado di diagnosticare questa malattia in tempi molto
precoci e con una maggiore definizione del danno ed in qualche caso
riuscendo anche ad evitare quell'accertamento fastidioso che è la
puntura lombare".
Qui si sostiene il discorso della prevenzione.
"Non bisogna
poi dimenticare"
- continua Bottacchi -
"le malattie legale
al midollo spinale, nelle quali la TAC e altri accertamenti
radiologici, non erano in grado di darci con precisione la diagnosi
che può fornirci invece la R.M.; infine, ricordo i tumori cerebrali
e quelli del sistema nervoso centrale per i quali è necessario
oltre agli accertamenti di base già eseguiti, angiografia e TAC,
effettuare la R.M. per definire meglio il tipo di tumore,
l'estensione e i rapporti con le strutture vicine."
Questo è quanto viene detto non da un semplice medico ma dal
primario dell'U.O. di neurologia.
Dello stesso parere è anche il dr. Stefano Blanc, primario
incarico dell'U.O. di radiologia a cui abbiamo posto alcune domande
a carattere tecnico.
"Il notiziario dell'Istituto superiore di sanità, luglio
1990, nel valutare il rapporto domanda-offerta nel campo della
diagnostica a R.M. nucleare propone il caso della Regione Abruzzo
che si è caratterizzata per un bacino medio di utenza di circa 300
mila abitanti con apparecchiature che operano a tempo pieno e con
lunghe liste di attesa. Si può pertanto ritenere che la popolazione
valdostana accresciuta dall'afflusso turistico, rappresenti un
bacino adeguato di utenza prevedibilmente non soggetto agli stessi
deprecabili lunghi tempi di attesa."
Questo non è stato detto a me ma ad un giornale locale.
Mi auguro che questa maggioranza riveda la propria posizione,
non solo perché lo diciamo noi, ma perché sono i fatti che
dimostrano tale necessità.
Noi riteniamo questa spesa indispensabile per l'interesse
dell'intera collettività.
Si dà atto che dalle ore 19,02, presiede il Presidente
Bich.
Presidente
Ha chiesto la parola il Consigliere
Bondaz.
Bondaz (DC)
Io non voglio ripetere quanto ha detto
Beneforti. Purtroppo devo constatare che in questo Consiglio si
parla fra sordi, fra gente che parla e altri che non vogliono
sentire ed allora si fanno valutazioni preconcette e si prevedono e
si fanno cose che non hanno un senso logico.
Non si può scrivere nella relazione: "Tenuto conto del fatto che
soltanto nell'arco di 10 anni si ammortizzerebbe il costo
dell'apparecchiatura in questione."
Questa è la cosa più illogica che si poteva scrivere per
abrogare la legge. Questo vuol dire che la Sanità deve avere una
sua valenza economica.
Nella Sanità non si può parlare di costi ammortizzabili,
soprattutto in campo pubblico perché se questo è il concetto che
porta all'abrogazione della legge, io credo che il Partito
comunista ha cambiato completamente la propria mentalità. Potrebbe
anche essere un fatto positivo, ma abrogare una legge con questi
significati è quanto di peggio ci possa essere.
Se così fosse sarebbe una dimostrazione di assoluta
insensibilità da parte della maggioranza nei confronti dei
cittadini. Io non voglio parlare delle necessità mediche elencate
da Ricco e Beneforti ma mi sento in dovere di sostenere che questa
abrogazione sarà il fiore all'occhiello in senso negativo di questa
maggioranza perché andare contro a quelle che sono le necessità
della collettività per quanto riguarda la Sanità pubblica, a mio
giudizio, è veramente vergognoso. Potevate abrogare questa legge
con altre motivazioni portando delle alternative a sostegno della
vostra tesi, ma non sostenere che i costi non si sarebbero
ammortizzati entro 10 anni.
Ci sono persone che dalla nostra Regione si spostano fuori Valle
e questo mi stupisce perché la nostra Regione è sempre stata
all'avanguardia per quanto riguarda la Sanità, mentre in questo
momento si trova in condizioni di retroguardia rispetto alle
altre.
Mi auguro che il buon senso prevalga perché se così non fosse
credo che questa sarà una delle pagine più brutte della nostra
legislatura.
Presidente
Ha chiesto la parola il Consigliere
Rollandin.
Rollandin (UV)
Il est inutile de reprendre les
différents arguments qui ont été présentés au moment du débat pour
la présentation de ce projet de loi et je regrette que quelqu'un
ait peut-être oublié certains arguments. On avait dit hier que le
thème devait être examiné surtout pour savoir si c'était le moment
opportun de faire ce choix aujourd'hui. Les relations qui ont été
relues par Beneforti nous les connaissons et les différentes firmes
qui présentent les machines entre lesquelles
la risonanza
magnetica
, sont prêtes à les prédisposer à n'importe quel
moment. Si on fait une comparaison entre
risonanza magnetica
et TAC, il y a toutes les raisons pour dire que la
risonanza
magnetica
peut améliorer les possibilités. C'est évident! Les
collègues connaissent très bien tous les arguments qui ont fait
avancer les différents appareils médicaux dans ces derniers
temps.
Pour la TAC, nous sommes à la cinquième génération en 6 ans et
on pourrait dire la même chose pour d'autres appareils. Il s'agit
seulement de savoir si c'est le cas d'acheter cet appareil
maintenant! On ne peut que réaffirmer que ce n'est pas le moment de
faire cet achat.
On veut acheter cet appareil qui est plutôt complexe; le
collègue Ricco avait fait une brillante relation pour expliquer les
différences qui existaient entre la
risonanza magnetica di tipo
A e di tipo B
, toutes le conséquences, tout ce qu'il fallait
faire, les différentes précautions qu'il fallait prendre au moment
où on allait installer cet appareil. Il avait fait une recherche en
ce sens et je crois que c'étaient des arguments utiles pour faire
comprendre le sens de cet appareil. Mais le choix de l'acheter
aujourd'hui, sans savoir où le placer est une absurdité. En effet,
malgré les tentatives que l'assesseur a faites pour essayer de le
déplacer, de faire un chalet, de le mettre dans le tunnel de la
radiologie, on n'a pu résoudre ce problème, qui a des conséquences
très lourdes. Acheter cet appareil pour pouvoir dire que l'on a
"
la risonanza magnetica
", sans savoir où le placer, c'est ce
qui est arrivé quand on a acheté un rein artificiel, qui a été dans
les couloirs du vieux Mauritien pendant 15 ans.
Le moment où l'on devait le placer, ce rein artificiel était
déjà dépassé. Si on achète aujourd'hui un appareil de "
risonanza
magnetica
" sans savoir où le placer, dans deux ans, quand on
trouvera un lieu, il sera dépassé.
Ce sont des arguments tellement clairs, qu'ils n'est pas
nécessaire de faire de la polémique ou, pire encore, comme voudrait
Beneforti, dire que l'on veut "
delegittimare
". Il n'y a pas
à
delegittimare
, car il n'était pas déjà légitime alors. Les
relations médicales qu'il a voulu relire sont inutiles face à une
évidence absolue. Il faut avant tout résoudre le problème d'un
siège unique pour l'hôpital et après où l'on devra placer certains
appareils.
La "
risonanza magnetica
" est utile, mais à ce moment non.
J'inviterais Beneforti, qui parle toujours de radiothérapie, à
visiter le Centre de "
l'acceleratore nucleare
" de Turin.
Pourquoi ne pas l'avoir à Aoste? C'est la même chose! On aurait un
appareil, sans avoir les lits, les médecins, et cetera.
Je conclus, sans vouloir répéter des choses très claires, en
disant que l'on partage un choix concret, sérieux; cela ne signifie
pas renoncer à défendre la santé des valdôtains, mais de dire aux
résidents et aux non-résidents que l'on va faire un choix qui est
conséquent aux possibilités d'aujourd'hui, possibilités qui ne sont
pas seulement financières, mais d'emplacement et d'utilisation. Ce
serait vraiment bête et inutile de faire des choix qu'on sait
impossibles dans leur utilisation.
La petite querelle nous intéresse très peu. Il est beaucoup plus
sérieux de donner une réponse aux différentes requêtes qui ont été
présentées depuis longtemps par les forces médicales; il y a une
liste qui a déjà été examinée par cette commission et à laquelle on
a déjà donné des réponses concrètes. Par étapes on répondra aux
autres exigences concrètes des résidents.
Presidente
Ha chiesto la parola il Consigliere
Cristina Monami.
Monami (PCI-PDS)
Io volevo solamente dire che è
vero che nella relazione non mi sono spesa più di tanto. Ho cercato
di essere, come voglio sovente esserlo, molto sintetica e forse ho
fatto un errore perché avrei potuto esprimere più ampiamente alcuni
concetti.
Ma adesso voglio esprimerne un altro, ed è questo. Credo che sia
vero che la nostra Regione è una Regione ricca e tante volte può
stonare sentir parlare di conti e di risparmi e poi comunque i
colleghi che sono qui da più anni di me, sanno che le disponibilità
economiche ci sono e quindi il mio riferimento all'ammortizzamento
appariva forse un po' stonato. Ma credo che non sia tanto e solo
una questione di riferimento al mio accenno; credo invece che ogni
amministrazione ed ogni realtà di governo, fa le sue scelte,
sicuramente giuste per chi le fa, mentre non lo sono per
l'opposizione.
Ho voluto dire questo perché, e mi rifaccio a quanto ha detto
Beneforti, è vero che nell'ambito della Sanità nonostante tutti i
soldi che la Regione dispone, nonostante l'impegno dei partiti di
sinistra, nonostante tutto questo, esistono i disagi che lei
illustrava. Sono disagi veri e riguardano soprattutto l'ambito
della prevenzione. Sono perfettamente d'accordo con lei perché noi
tutti sappiamo che nell'ambito oncologico, che qui è stato
ricordato e che è anche attinente alle argomentazioni di cui stiamo
trattando, alcune specie di tumori se presi in tempo e
diagnosticati preventivamente, sono curabili e consentono alla
persona di vivere anziché di morire.
La Regione Valle d'Aosta rispetto a questo non è purtroppo
all'avanguardia, e noi sappiamo che in altre realtà italiane, non
ricche come le nostri, esistono centri di senologia, e mi rifaccio
alla senologia perché il tumore al seno, come tutti sanno, è uno di
quei pochi tumori di cui si guarisce se si è presi in tempo.
La nostra splendida e ricca Regione non dispone nemmeno del
centro di senologia nonostante abbia avuto in passato anche
recenti, assessori particolarmente sensibili ai problemi oncologici
e ai problemi della prevenzione. Allora io non sono qui a dire che
l'Assessore Beneforti non ha saputo fare l'assessore così come io
non ho saputo fare la mia relazione, ma dico invece che l'Assessore
Beneforti nel momento in cui ricopriva tale carica, ha fatto delle
sue precise scelte ed io come tali le rispetto.
Oggi, l'Assessore Cout, ha portato una sua posizione
relativamente alla risonanza magnetica; io ci ho riflettuto molto
più di quanto non possa sembrare. Ho parlato con dei medici e mi
sono fatta un'idea di come esista la R.M. vista da una parte di
questi medici.
Credo che fondamentalmente il problema sia quello delle
riflessioni, e della scelta onesta e ponderata, fermo restando che
poi in Consiglio prevale come sempre il gioco delle parti.
Presidente
Ha chiesto la parola l'Assessore
Cout.
Cout (PCI-PDS)
Vorrei chiarire alcuni aspetti e
alcune affermazioni che sono state fatte rispetto a questa
scelta.
Il Consigliere Beneforti leggeva quanto detto da un ex-primario
e siccome ho proprio in mano la stessa relazione, vedo che si è
fermato al punto dove si consigliava l'installazione
dell'apparecchiatura in un prefabbricato.
Continuava poi dicendo che la soluzione è stata quasi ovunque
preferita ad una ristrutturazione in ambienti in muratura.
Dichiarava inoltre di non essere molto informato sull'argomento
ma pensava di ricordare che una misura complessiva massima dovesse
essere di 120-150 mq. ma che comunque sarebbe stato opportuno
rivolgersi direttamente al Ministero tramite qualche esperto
qualificato così come è detto nella legislazione vigente.
"I tempi indicati nello schema proposto - ha poi dichiarato il
tecnico - si scontrano con la situazione regionale alquanto
appesantita dalle formalità burocratiche, autorizzazioni,
concessioni edilizie eccetera; l'unica via di uscita è trovare una
collocazione che non comporti costruzione fuori terra, bensì
interrata."
Per ciò che riguarda lo spazio, proprio chi ha avuto l'incarico
di primario, dice che lo spazio necessario per la collocazione
dell'apparecchiatura è di circa 300-400 mq.; di questi, 60 sono
occupati dal magnete, il quale si deve trovare in un luogo
ragionevolmente distante dal passaggio di automezzi.
Tutto ciò vincola ulteriormente la scelta del sito, vista la
ristrettez-za degli spazi disponibili all'interno del presidio. Si
dice poi ancora che visionata la planimetria del piano seminterrato
dell'ospedale, si opta per la zona nell'area compresa tra l'ala
nord-ovest.
Però è stato da tutti fatto osservare che lo spazio era molto
ridotto e che esistevano problemi di schermatura e altri.
La stessa commissione nel mese di maggio aveva deciso di
espletare sopralluoghi, ma su questa decisione ci sono stati pareri
discordi.
Una scelta di questo tipo presupponeva maggiore meditazione,
accertamenti; cioè, se effettivamente questa attrezzatura poteva
essere inserita nel nostro ospedale. La localizzazione per adeguare
gli spazi ha dei costi elevati, che non possono rientrare per
essere riutilizzati in altro modo, e gli stessi spazi che non
possono essere riutilizzati per altri usi.
Vorrei dire al Consigliere Beneforti che l'amministrazione non
si ferma con il cambio dell'assessore. Dopo che l'Assessore
Beneforti ha lasciato il suo incarico, ci sono state situazioni e
richieste diverse, per cui se la "gamma-camera" ad un certo punto -
a detta dei tecnici - va spostata in un altro locale perché la
precedente può ancora essere riutilizzata, occorre a questo punto
un progetto per la nuova sistemazione in altro locale.
Occorre dire che amministrare vuol dire tener conto che le
situazioni si modificano nel tempo.
Nel bilancio del 1992 per scelta dell'allora Assessore
Beneforti, sono stati previsti 4 miliardi e mezzo per spese
aggiuntive aperte a tutti i redditi e non per salvaguardare i
redditi più bassi. Questa apertura ha dilatato la spesa fino a 8-9
miliardi, mentre in un primo tempo ci sembrava che si fermasse a 6
miliardi.
Possiamo continuare così? Alcune scelte dobbiamo farle. Se uno
può pagarsi alcune prestazioni è giusto che se le paghi, ma se la
stessa quota si può destinarla per chi ha minori possibilità si
salvaguardia così anche lo stato sociale.
Si deve dare l'immagine di una Valle d'Aosta che riesce con una
accurata scelta sulle spese, a darsi una Sanità che funzioni un po'
meglio.
Tra le priorità che ci siamo posti il Consigliere Rollandin
accennava ad una lista di acquisto in cui fossero coinvolti chi
lavora in questo settore. Un'altra scelta è quella di iniziare
subito non con la spesa dell'acquisto della risonanza magnetica, in
ambiti non idonei, ma individuare una spesa per cominciare le varie
ristrutturazioni e le esigenze che provengono dal mondo
dell'ospedale; ed è questa la scelta che abbiamo proposto al
Consiglio.
Presidente
Do lettura e pongo in votazione
l'articolo 1:
Articolo 1 1. La legge regionale 16 dicembre 1991, n. 75
"Acquisto dell'apparecchiatura per la risonanza magnetica (R.M.)" è
abrogata.
Presidente
Ha chiesto la parola il Consigliere
Beneforti.
Beneforti (DC)
Quello che mi stupisce è che sia
l'Assessore che il Consigliere Cristina Monami non si sono affatto
posti il problema della utilità della risonanza magnetica nel
nostro ospedale.
E' giusto che ognuno faccia le proprie scelte, ma noi ritenevamo
che per il nostro ospedale la scelta della R.M. era
indispensabile.
Non è vero poi che la nostra proposta era delegittimata già
dall'inizio, come sostiene Rollandin, perché quando siamo partiti
per la realizzazione di tale apparecchiatura, abbiamo anche
provveduto alla legge di finanziamento, alla costituzione di una
commissione di lavoro che non ha più potuto continuare il proprio
lavoro perché è caduta la Giunta. La commissione incaricata avrebbe
dovuto avere il tempo di completare le proprie ricerche e
completare il proprio lavoro, ma questo non è stato possibile
perché la nuova Giunta ha bloccato l'operazione impedendo così
l'espletamento completo di ogni indagine e dimostrando subito la
propria volontà di non portare a termine l'acquisto della R.M.
Io sono a conoscenza dei medici a cui non interessava tale
acquisto e proponevano l'acquisto di altre apparecchiature per le
loro necessità, ma queste sono scelte!
In riferimento poi alla localizzazione non sono informazioni
atten-dibili quelle dette, ma spinte dalle loro idee personali.
Altrimenti come si spiega che alcuni ospedali hanno posto la
risonanza in cer-ti prefabbricati? Se lei Assessore vuole, possiamo
personalmente verificarlo recandoci sul posto, io non sono
bugiardo!
Per quanto riguarda le scelte che non avrei saputo fare a suo
tempo, segnalate sempre dal Consigliere Cristina Monami in
riferimento al Centro di senologia, io ho cercato di portare avanti
questo discorso con varie interrogazioni e interpellanze chiedendo
di conoscere la reale situazione come per il Centro di medicina
sportiva e varie altre cose già iniziate. Ma in due anni non è
possibile concludere se non si dà continuità alle iniziative
intraprese. Ma questa volontà è mancata per diverse iniziative come
per la R.M.
Sulla quantità di pannoloni concessi, voglio chiedere
all'Assessore Cout se è andato a visitare le comunità di anziani
per controllare quante persone, non autosufficienti, hanno queste
necessità!
Ci sono altre cose da lesinare non i pannoloni agli anziani, ci
sono altre scelte da valutare!
Ripeto che c'era la possibilità di installare la R.M. nei locali
dell'o-spedale o all'esterno, bastava lasciar lavorare la
commissione.
Non cerchiamo di ribaltare le cose affermando che sono state
fatte troppe spese ed ora dobbiamo risparmiare perché le spese sono
senz'altro giustificate e dobbiamo continuare a farle perché la
Sanità non deve essere lesinata.
Ripeto che la TAC è superata e la R.M. è indispensabile.
Ribadisco dicendo che mi auguro non dobbiate personalmente, o per
qualche familiare, recarvi a Milano con il pulmino la mattina per
accorgervi dei sacrifici e dei tempi di attesa! E anche se fosse
stato uno sforzo la spesa dei 4 miliardi e mezzo, io dico: quante
scelte abbiamo anche nel settore industriale e in quello
artigianale. E quanti soldi abbiamo speso!
Quando abbiamo fatto la scelta delle multi-borse, ci hanno
portato via 7 miliardi in contanti, davanti a tutti! Sono rientrati
questi 7 miliardi?
Abbiamo fatto la scelta di acquistare il Gran San Bernardo, ma
quanto l'abbiamo pagato? E quanto ci rende?
E poi rifiutiamo un servizio agli ammalati per risparmiare 4
miliardi e mezzo.
Sento dire da Cout che non è solo l'acquisto, c'è la
manutenzione, ci vuole il personale; ma gli altri servizi quanto ci
costano? Le altre apparecchiature quanto costano? Cout si deve
informare meglio e dire ai suoi consulenti che vadano fino in fondo
nelle proprie valutazioni perché è facile giustificare le proprie
scelte. Ma siamo obiettivi, c'è l'Unità operativa di oncologia che
non ha neppure i servizi, mentre accanto c'è un Unità operativa
dove hanno l'aria condizionata. Certo sono tutte scelte! Ma
valutiamole queste scelte!
Confrontiamoci sulle scelte! Non liquidiamo le proposte solo
perché le dice Beneforti o un consigliere di minoranza. Io ho
cercato sempre di affrontare ogni aspetto segnalato, non potevo
portare avanti il discorso sul Centro di senologia dal momento che
non c'ero più, come non potremo portare avanti il discorso sul
Centro di medicina sportiva il cui confronto sarà aperto a maggio
del 1993, o il Centro di osteoporosi che, pur essendoci
l'apparecchiatura, non è stato ancora aperto.
Diamo continuità alle proposte senza scontri ma confronti.
Dichiaro il voto contrario a questo disegno di legge.
Esito della votazione:
Presenti: 28
Votanti: 27
Favorevoli: 19
Contrari: 8
Astenuti: 1 (Riccarand)
Il Consiglio approva.
Presidente
Do lettura e pongo in votazione
l'articolo 2
Articolo 2 1. La presente legge è dichiarata urgente ai sensi
del comma tre dell'articolo 31 dello Statuto Speciale ed entrerà in
vigore il giorno successivo a quello della sua pubblicazione sul
Bollettino Ufficiale della Regione.
Esito della votazione:
Presenti: 28
Votanti: 27
Favorevoli: 19
Contrari: 8
Astenuti: 1 (Riccarand)
Il Consiglio approva.
Presidente
Pongo in votazione la legge nel suo
insieme:
Presenti: 29
Votanti: 28
Favorevoli: 20
Contrari: 8
Astenuti: 1 (Riccarand)
Il Consiglio approva.
