Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 426 del 13 luglio 1982 - Resoconto
OGGETTO N. 426/VII - DISEGNO DI LEGGE CONCERNENTE: "
CONCESSIONE DI GARANZIA FIDEIUSSORIA DELLA REGIONE A FAVORE DELLA
SOCIETA' PER AZIONI AUTOPORTO VALLE D'AOSTA PER PAGAMENTO DIFFERITO
DI DIRITTI DOGANALI".
PRESIDENTE:
Ha chiesto di parlare l'Assessore alle
Finanze Ramera, ne ha facoltà.
RAMERA - (D.C.):
La relazione dice chiaramente le
motivazioni per le quali chiediamo l'approvazione del Consiglio per
questa concessione fideiussoria. Poiché abbiamo rilevato una
flessione nel traffico commerciale dell'11% rispetto al precedente
periodo 1981, e dato che più di una volta, stamani persino, è stato
fatto rilevare che la maggior parte del riparto fiscale avviene
proprio sulla percentuale di nostra spettanza sull'IVA
all'importazione, ci siamo preoccupati immediatamente di esaminare
i motivi che avevano portato a questa flessione. Visto che questa
esisteva sia presso l'autoporto che presso l'ufficio IVA Valle
d'Aosta, ci siamo premurati di vedere cosa si poteva fare, perché
le nostre finanze non ne venissero intaccate.
Prima di tutto abbiamo appreso che presso altri autoporti esiste
la possibilità di favorire gli importatori con una dilazione di 30
giorni sui pagamenti dei tributi doganali, e forse tutto questo non
ci avrebbe ancora preoccupato, sennonché è accaduto un fatto
piuttosto notevole ad una società che opera sia in Valle che alla
dogana di Ventimiglia. E' stato arrestato un autista della Società
per contrabbando di valuta, per cui è stata ritirata alla stessa
l'autorizzazione al pagamento differito da parte del Ministero
delle Finanze.
La Società, al fine di garantire il proprio personale, ha
ottenuto di essere messa in amministrazione controllata, ed a
questo scopo sono stati nominati il Presidente del Tribunale di
Sanremo, dott. Viale, ed il Commissario giudiziale, dott. Semeria,
pure di Sanremo.
Ho riportato questo fatto perché risulta chiaramente che nel
traffico doganale presso l'autoporto di Aosta le vicende di questa
società, che è fra le maggiori importatrici di bestiame, hanno
portato un ribasso da 5 miliardi/ mese ad 1 miliardo/mese. Quattro
miliardi di differenza per 12 mesi fanno ca. 40 miliardi di meno
introitati sull'IVA, ed essendo la quota IVA spettante alla
Regione, attualmente i 7/10 e in futuro i 9/10, questa riduzione
avrebbe avuto una notevole ripercussione sul bilancio della
Regione. Abbiamo esaminato cosa si poteva fare, e la società
Autoporto è riuscita a stendere un protocollo d'intesa con il
Presidente del Tribunale di Sanremo, che si occupa della gestione
dell'Amministrazione controllata insieme con il Commissario
giudiziale e con i titolari dell'azienda, per cui la società,
naturalmente concedendo le dilazioni di 30 giorni sui pagamenti dei
diritti doganali che si ripercuotono notevolmente sui suoi clienti,
ha fissato di far passare attraverso l'autoporto di Aosta quasi
tutte le sue importazioni per un totale di 70 miliardi.
Abbiamo ritenuto di intervenire con una fideiussione di questo
genere che poi è sussidiaria, in quanto in prima istanza risponde
l'importatore, in seconda istanza la società Autoporto, per cui noi
verremo addirittura come terzi. Ripeto che questa intesa porta la
dogana di Aosta all'introito di 70 miliardi, per cui visti i decimi
che ci sono fissati dalla legge 690, dovremmo introitare 63
miliardi; ne consegue che tutto il traffico che avviene anche
attraverso Ventimiglia, verrebbe dirottato attraverso il Monte
Bianco, per cui noi, come Assessorato alle Finanze, abbiamo
ritenuto che l'operazione non solo fosse valida, ma fosse da
propugnarsi davanti al Consiglio regionale.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Abbiamo perplessità abbastanza forti
su questo provvedimento per due ordini di motivi: il primo è di
carattere generale. Si dice nella relazione che si tratta di
recuperare il traffico perduto e che c'è stata una perdita dell'11%
del traffico commerciale nei primi mesi. Si dice nel testo della
legge che si tratta di mantenere l'indice di transito commerciale
ai livelli attuali. Ci è perfettamente chiaro il meccanismo che
collega il passaggio dei TIR agli introiti regionali attraverso il
meccanismo del riparto fiscale, però il ragionamento che si fa con
questo concreto provvedimento ci sembra abbastanza cinico.
Finora in questo Consiglio ci si è preoccupati in più occasioni
del problema inverso e cioè delle difficoltà provocate nell'alta
Valle del passaggio incontrollato dei mezzi commerciali.
Ricordo che per un certo periodo il Giornale dell'Union
Valdôtaine, il Gruppo dell'Union Valdôtaine ed anche una proposta
di legge miravano a diminuire il numero dei TIR in transito nella
nostra Regione. Oggi questo provvedimento concreto tende a
ribaltare l'ottica con la quale si è finora guardato a questo
problema. Inoltre, mentre nel bilancio 1982 noi come Consiglio
regionale abbiamo stanziato dei fondi per ridurre il pericolo
provocato dal passaggio dei TIR con una soluzione
superstrada-autostrada che risolva il problema, oggi con questo
provvedimento ci riteniamo soddisfatti se il numero dei TIR che
passeranno, raggiungerà i livelli precedenti e forse aumenterà.
Pertanto abbiamo delle perplessità su questo primo tipo di
impostazione.
Dobbiamo poi dire che, nonostante le spiegazioni dell'Assessore
- che quando sono chiare gliene abbiamo sempre dato atto - in
questo caso non abbiamo capito molto, non perché l'Assessore non si
sappia spiegare bene, ma perché è il tipo stesso di operazione con
la società autoporto che non è completamente trasparente. Per
quello che sappiamo, l'Assessore poi ci potrà correggere, ci sono
numerose società di spedizionieri che operano all'autoporto, per
esempio, Danzas, Gondrand, Italsempione, Transmare, Ruffoni,
Castelletti. Queste Società non possono effettuare direttamente le
operazioni di pagamento dei diritti doganali, perché non hanno
spedizionieri residenti in Valle d'Aosta. Sono quindi costrette a
passare attraverso una società - cosa di cui avevamo discusso in un
altro Consiglio - che esegue le operazioni, è autorizzata a
rilasciare le dichiarazioni necessarie e quindi preleva dagli
importatori, che a loro volta pagano una quota a questi
spedizionieri esterni, che a loro volta pagano il servizio alla
CENDA. Quest'ultima pagava, almeno fino a qualche tempo fa, questi
diritti doganali ed aveva per il suo servizio la tariffa
corrispondente. C'è da dire che proprio in questo periodo - per
questo diciamo che tutta l'operazione non ci sembra chiara - la
CENDA decide di scindersi in due società. Dei 53 dipendenti, 15
vanno alla ELDATI, che svolge la parte di servizio concernente la
compilazione delle bollette dei conti relativi, e 35 vanno allo
Studio Spedizionieri Doganali, che continua a fare le operazioni
che prima faceva la CENDA.
E' proprio lo Studio Spedizionieri Doganali oggi - a quel che ci
risulta - la società autorizzata ad avere i rapporti con la dogana.
Se le cose stanno come ho detto, non si capisce perché debba essere
la società Autoporto Valle d'Aosta ad avere la garanzia
fideiussoria. Questo non ci è chiaro. Da quello che dice il
bollettino economico della Valle d'Aosta, la S.p.A. Autoporto Valle
d'Aosta, iscritta nel registro delle ditte per una modificazione al
n. 31743, è titolare delle seguenti attività: bar, ristoranti,
auto-porto, commercio al minuto di carburante e generi misti,
commercio all'ingrosso di droghe e coloniali. Non ha per quello che
ne sappiamo, rapporti diretti con la dogana. Che poi ci siano le
stesse persone che sono contemporaneamente titolari dello Studio
Spedizionieri Doganali e della Società Autoporto è un'altra
questione. Credo che la Regione Valle d'Aosta, prima di concedere
una garanzia fideiussoria di questo tipo dovrebbe avere la
certezza, proprio per le vicende che ha raccontato l'Assessore, che
tutto sia trasparente perché non vorremmo in qualche modo essere
corresponsabili in una situazione che non abbiamo completamente
chiara e che può avere sviluppi oggi non pensabili.
Abbiamo voluto esprimere le nostre perplessità, ci auguriamo che
l'Assessore sappia essere più chiaro su questi rapporti esistenti e
sul perché si può dare una garanzia fideiussoria a favore di una
società che, almeno formalmente, non ha a che vedere con queste
operazioni. Ribadisco anche la prima parte del discorso delle
nostre perplessità sul tipo di scelta rispetto al traffico
nell'Alta Valle.
PRESIDENTE:
Ha chiesto di parlare il Vice Presidente
Faval, ne ha facoltà.
FAVAL - (U.V.):
In relazione alla pretesa incoerenza
dell'Union Valdôtaine per quanto riguarda la questione dei transiti
dei TIR sulle strade della Valle d'Aosta, il Consigliere Mafrica
ricorderà bene la discussione che abbiamo affrontato in questa aula
nella primavera del 1980, a proposito dell'autostrada si,
autostrada no.
All'epoca, nel rispetto dell'autonomia che esiste all'interno
del nostro movimento, abbiamo avuto in questa aula i Consiglieri
dell'Union Valdôtaine che sostenevano la necessità di costruire
un'autostrada fra Aosta e Courmayeur, ed i Consiglieri che, come
me, sostenevano il contrario. Questo per un chiarimento di ordine
storico, se mi consentite, circa la posizione dell'Union Valdôtaine
rispetto a questo problema. Da allora ad oggi varie cose sono
mutate e noi che abbiamo l'abitudine di stare con i piedi per terra
e di fare politica in modo concreto, abbiamo modificato la nostra
opinione e mi riferisco in questo caso a quella parte dei
Consiglieri e di Union Valdôtaine contraria alla costruzione
dell'autostrada. E questo per alcuni motivi di cui vorrei citare i
più importanti.
Innanzitutto, rispetto a quel disegno di legge che avevamo
preannunciato in quest'aula - o comunque proposto di adottare -
relativo alla possibilità di limitare il transito dei TIR, per il
tramite di una disposizione che stabilisce che non fosse consentito
il transito ad autocarri con un peso superiore ad "X" tonnellate,
abbiamo fatto delle verifiche. In quanto Regione Autonoma Valle
d'Aosta, questa legge non la possiamo fare, non abbiamo potestà
legislativa in materia. Di conseguenza, quello che avrebbe potuto
essere uno strumento legale valido per ottenere un certo risultato,
cioè la diminuzione del transito in funzione di una utilizzazione
più razionale dell'attuale struttura viaria, non era più
attuabile.
Allora, guardando in faccia le cose, ci siamo detti che era
inutile inseguire delle chimere. E' poi intervenuto un fatto molto
importante ed è quello relativo al riparto fiscale, che ci ha dato
la misura del peso che questo ha per la Regione sull'IVA
d'importazione e all'esportazione. A questo punto abbiamo fatto una
scelta precisa, nel senso che, premesso che i TIR ci sono, non
siamo in grado di diminuire il loro transito, anzi è da prevedere
un incremento piuttosto che un decremento del trasporto su gomma,
almeno per quanto riguarda l'Italia, non disponendo questa di altre
infrastrutture e strutture di trasporto altrettanto valide di cui
possono fruire altri paesi europei, visto quello che il loro
passaggio comporta a livello di bilancio regionale, prendiamo atto
della situazione esistente. Ma non ci siamo fermati qui: come
sapete abbiamo avuto occasione di discutere in quest'aula circa le
scelte da farsi in funzione della costruenda autostrada; tant'è
vero che la Giunta regionale, in sede di bilancio, ha messo a
disposizione una somma per fondare quella famosa società che
dovrebbe, in carenza della responsabilizzazione da parte del
Governo rispetto ad un'arteria di trasporto di carattere
internazionale, iniziare finalmente questi lavori, perché se
dovessimo attendere il Governo o l'ANAS, che dovrebbe agire per
conto dello stesso, l'autostrada non l'avremmo mai. Quindi la
nostra scelta l'abbiamo fatta in piena coerenza e conoscenza di
causa, assumendoci tutte le responsabilità che ne conseguono.
PRESIDENTE:
Ha chiesto di parlare il Consigliere Tamone,
ne ha facoltà.
TAMONE - (U.V.):
Je voudrais ajouter ce que j'avais déjà
dit à M. Mafrica au cours de la réunion de la 1ère Commission. A
titre personnel, je ne partage pas du tout ce que vient de dire M.
Faval; à ce propos, j'avais même écrit un petit article sur le
"Peuple" et je reste encore de cet avis. Le Groupe m'a mis en
minorité, moi j'accepte leurs décisions, mais je répète qu'on doit
essayer de résoudre la question d'une façon différente de celle
proposée par M. Faval.
Les TIR qui descendent du Mont Blanc vers l'Italie sont presque
250.000 par an; ceux qui font les opérations de dédouanement à
Aoste sont seulement 40.000 - et je crois que le chiffre est assez
précis, comme le Conseiller Carral pourrait le confirmer. A ce
moment-là le problème est de diminuer les TIR qui entrent en
Italie, et à ce sujet nous sommes toujours d'accord, surtout en
tenant compte du réseau routier existant; quand la nouvelle artère
sera construite, alors il
y
aura quelqu'un d'autre qui
prendra une décision pour ce qui concerne l'importance du trafic.
Ceux qui utilisent chaque jour cette route, par exemple M. Clusaz,
pourraient vous dire que la circulation va un petit peu mieux
maintenant, après la diminution du passage des TIR.
Alors, quel est notre but et quel travail devons-nous faire?
Nous devons essayer d'arrêter à la douane d'Aoste le plus grand
nombre de TIR avec des marchandises de grande valeur. C'est cela
que nous voulons réaliser avec ce projet de loi, qui a été présenté
par le Gouvernement régional, et dans cet esprit nous le votons.
J'avais déjà présenté ces idées au cours de la réunion de la 1ère
Commission, je pense toutefois qu'il soit utile de les répéter.
Donc, il s'agit que les différentes personnes qui passent à
Aoste, préfèrent notre douane vis à vis d'autres douanes qui
existent sur le territoire de l'état italien.
PRESIDENTE:
Ha chiesto di parlare l'Assessore alle
Finanze Ramera, ne ha facoltà.
RAMERA - (D.C.):
Il compito dell'Assessore alle Finanze è
quello di favorire il maggior numero di entrate possibili; già in
passato mi sono quasi sentito maltrattare quando ho fatto
operazioni che portavano dei soldi in Valle.
Qui non entro nel merito del problema dei TIR, perché infatti
nel bilancio abbiamo messo una determinata cifra sperando di
arrivare ad un accordo con l'ANAS e con la società del Monte
Bianco. Qui mi sono trovato di fronte - e con me gli uffici - ad
una notevole flessione ed al fatto che il Frejus - che si darà un
autoporto prestissimo - cominciava a fare una campana di questa
dilazione dei tributi doganali, per cui ho voluto vedere se era
possibile trattenere presso la dogana di Aosta la maggior cifra di
IVA, in quanto questo strano riparto fiscale - adesso comincio a
chiamarlo strano perché mi sono stufato di averlo discusso in un
certo modo - ci ha consentito di avere i 9/10 sull'IVA
all'importazione, quindi non prodotta in Valle d'Aosta, ma
casualmente piovutaci.
Detto questo, abbiamo cercato di esaminare qual'era la
possibilità per favorire l'autoporto; in quel momento la CENDA era
ancora in funzione, ma sapevamo che era in liquidazione, per cui
doveva essere smembrata per essere sostituita da nuove società.
Abbiamo deciso, d'intesa con le Banche, che l'unica a poter
usufruire della fideiussione, per i capitali che aveva, era la
società Autoporto. Tant'è vero che anche in questo protocollo
d'intesa con la Società BAX (prima non ho fatto il nome, adesso ve
lo faccio) di cui i giornali si sono occupati parecchio, è stata
stipulata, con il consenso del Presidente del Tribunale di Sanremo
e del dott. Semeria la convenzione fra la società BAX e la società
Autoporto, che non vedo perché non possa servirsi dei suoi uffici e
dei suoi tecnici per pagare i tributi o per favorire la dilazione
dei 10 giorni a seconda dei tipi di sdoganamento.
Mi chiedo come mai altre fideiussioni passino tout court, senza
che nessuno metta mai becco, anche se non portano proprio niente ai
miei occhi di Assessore alle Finanze. In questo caso, lo ripeto,
c'è un protocollo d'intesa che ci assicura un'entrata IVA di 70
miliardi, per cui i 9/10 dovrebbero dare 63 miliardi di entrate.
Cerco solo, come Regione, di favorire questa ulteriore entrata per
la Valle d'Aosta. Il Consiglio può anche bocciare questa legge,
però non si venga a fare le Vestali il prossimo anno in sede di
bilancio di previsione chiedendo come mai l'IVA da 140 miliardi è
scesa a 100.
PRESIDENTE:
Passiamo all'esame dell'articolato. Do
lettura dell'art. 1.
Art. 1
La Giunta regionale, in considerazione della necessità di
mantenere l'attuale indice di transito commerciale presso la
struttura autoportuale di Pollein (Aosta) ed in via eccezionale in
relazione all'attuale periodo congiunturale, è autorizzata a
concedere la garanzia fideiussoria della Regione a favore della
Cassa di Risparmio di Torino nell'interesse della S.p.A. Autoporto
Valle d'Aosta, fino alla concorrenza massima di lire diecimiliardi
a garanzia del pagamento differito dei diritti doganali afferenti
le merci sdoganate in Pollein (Valle d'Aosta).
La garanzia fideiussoria comprende anche eventuali spese
dell'ufficio doganale di cui -al comma precedente e scadrà il
31.12.1984.
Essa ha carattere sussidiario a norma del 2° comma dell'art.
1944 del Codice Civile, ai fini della preventiva escussione del
debitore principale.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Non credo si possa paragonare la
fideiussione per la Cooperativa Latte e Fontina o per il Caseificio
Chatel Argent con questa, che merita certo qualche valutazione in
più. Quindi non c'è da stupirsi del fatto che si discuta.
Il nostro Gruppo ha almeno ricevuto qualche spiegazione
supplementare, perché nella relazione e nelle informazioni date in
Commissione questo rapporto esistente fra la Bax e la Società
Autoporto non era stato rivelato. Mi riferivo proprio alle attività
possibili della società Autoporto Valle d'Aosta: come mai una
società formalmente estranea, anche se con gli stessi proprietari,
potesse svolgere determinate attività. In sostanza questo
protocollo di cui ha parlato l'Assessore, stabilisce un rapporto
fra una società che lavora in questo campo e la società che
gestisce le strutture dell'autoporto. La situazione è almeno più
chiara.
Torno a ripetere però che non siamo convinti fino in fondo
proprio perché una situazione di questo tipo avrebbe a nostro
giudizio meritato un esame più approfondito di questi rapporti
appena citati. Non so, ad esempio, se con questo protocollo di
intesa questa società citata dall'Assessore, che è in
Amministrazione controllata, riuscirà a salvarsi, se la società
Autoporto sta facendo un'operazione che si rivelerà produttiva dal
punto di vista economico, e se questa fideiussione è sicura come
tutte le altre, in pratica al 99,99%.
Noi ci asteniamo su questo provvedimento; se non avessimo avuto
un minimo di spiegazioni avremmo votato contro.
PRESIDENTE:
Metto in approvazione l'articolo 1 testè
letto.
ESITO DELLA VOTAZIONE
Presenti: 22
Votanti: 16
Astenuti: 6 (Bajocco, Carlassare, Carral, Dolchi, Mafrica e
Tonino)
Favorevoli: 16
Il Consiglio approva
PRESIDENTE:
Do lettura dell'art. 2.
Art. 2
Il Presidente della Giunta regionale e, in caso di sua
assenza od impedimento, l'Assessore regionale alle Finanze, sono
autorizzati a sottoscrivere gli atti necessari per la concessione,
a nome e per conto della Regione, della garanzia fideiussoria di
cui al precedente articolo, secondo le condizioni e le modalità in
vigore, nonché a provvedere agli atti conservativi dei diritti
della Regione ed al recupero delle somme eventualmente risultanti a
credito della Regione.
PRESIDENTE:
Metto in approvazione l'articolo 2 testè
letto.
ESITO DELLA VOTAZIONE
Presenti: 22
Votanti: 16
Astenuti: 6 (Bajocco, Carlassare, Carral, Dolchi, Mafrica e
Tonino)
Favorevoli: 16
Il Consiglio approva
PRESIDENTE:
Do lettura dell'art. 3.
Art. 3
L'eventuale onere derivante dall'applicazione della presente
legge valutato in annue lire 5.000.000 sino al 1984 graverà sul
cap. 51000 del bilancio di previsione della Regione per l'esercizio
1982 e sui corrispondenti capitoli di bilancio per gli esercizi
successivi.
L'onere di cui al comma precedente trova copertura
nell'aumento previsto dei canoni statali di cui all'art. 12 dello
Statuto speciale della Valle d'Aosta.
PRESIDENTE:
Metto in approvazione l'articolo 3 testè
letto.
ESITO DELLA VOTAZIONE
Presenti: 22
Votanti: 16
Astenuti: 6 (Bajocco, Carlassare, Carral, Dolchi, Mafrica e
Tonino)
Favorevoli: 16 .
Il Consiglio approva
PRESIDENTE:
Do lettura dell'art. 4.
Art. 4
Al bilancio di previsione della Regione per l'anno
finanziario 1982 sono apportate le seguenti variazioni:
PARTE ENTRATA
Variazione in aumento
Cap. 9100 Provento dei 9/10 dei canoni statali per le
concessioni di acque pubbliche a scopo idroelettrico di cui
all'art. 12 dello Statuto Speciale
L. 26.11.1981, n. 690
£ 5.000.000
PARTE SPESA
Variazione in aumento
Cap. 51000 Oneri derivanti dalle garanzie prestate dalla
Regione in dipendenza di disposizione legislativa
L.R. 1.4.1975, n. 7
£ 5.000.000
PRESIDENTE:
Metto in approvazione l'articolo 4 testè
letto.
ESITO DELLA VOTAZIONE
Presenti: 22
Votanti: 16
Astenuti: 6 (Bajocco, Carral, Cout, Dolchi, Mafrica e
Tonino)
Favorevoli: 16
Il Consiglio approva
PRESIDENTE:
Do lettura dell'art. 5.
Art. 5
Al bilancio di previsione pluriennale della Regione per gli
anni 1982/1984 sono apportate le seguenti variazioni per gli anni
1983 e 1984:
PARTE ENTRATA
Variazioni in aumento
Titolo III - Entrate derivanti da rendite patrimoniali, da
utili di Enti o Aziende regionali
Categoria 9°
Proventi di beni della Regione e da partecipazione in aziende
ed Enti diversi
Anno 1983 £ 5.000.000
Anno 1984 £ 5.000.000
PARTE SPESA
Variazioni in aumento
3 - Oneri non ripartibili
3.2. - Altri oneri non ripartibili
Anno 1983 £ 5.000.000
Anno 1984 £ 5.000.000
La presente legge sarà pubblicata nel Bollettino Ufficiale
della Regione.
E' fatto salvo a chiunque spetti di osservarla e di farla
osservare come legge della Regione della Valle d'Aosta.
PRESIDENTE:
Metto in approvazione l'articolo 5 testè
etto.
ESITO DELLA VOTAZIONE
Presenti: 22
Votanti: 16
Astenuti: 6 (Bajocco, Carlassare, Carral, Dolchi, Mafrica e
Tonino)
Favorevoli: 16
Il Consiglio approva
PRESIDENTE:
Metto in approvazione la legge nel suo
complesso per votazione segreta.
VOTAZIONE A SCRUTINIO SEGRETO
ESITO DELLA VOTAZIONE
Presenti: 25
Votanti: 19
Astenuti: 6 (Bajocco, Carlassare, Carral, Dolchi, Mafrica e
Tonino)
Favorevoli: 19
Il Consiglio approva
