Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 226 del 29 luglio 1972 - Resoconto
OGGETTO N. 226/72 - Dichiarazione di interesse regionale
della costruenda piscina coperta di Aosta, ai sensi dell'articolo 7
della legge regionale 28 agosto 1971 n. 14. - Delega alla
Giunta.
Tonino (P.C.I.) -
Io sono d'accordo su questo problema.
Vorrei chiedere però all'Assessore al turismo e alla Giunta se essi
considerano abitanti della Valle d'Aosta e turisti che vengono in
Valle d'Aosta tutti quelli che frequentano la Valle d'Aosta. Ora,
se è vero questo, io vorrei sapere se la Giunta è propensa a
installare impianti di questo genere anche nelle zone dove non ci
sono, perché io considero tutti i cittadini della Valle d'Aosta,
cioè studenti anche della bassa Valle come studenti sono quelli di
Aosta. Però io sono d'accordo su di questo, perché veramente sono
andato in questi giorni a visitare le piscine che sono là e
veramente fanno un bel servizio. Però ritengo che queste
attrezzature si possono fare anche in altre zone, che possono
interessare anche altre zone; ora, se c'è questo impegno io mi
raccomando di essere solleciti nell'attuarlo e, soprattutto,
nell'informare almeno le Amministrazioni comunali di questa
intenzione, altrimenti il malumore nascerà anche da queste cose,
perché i Comuni limitrofi, lontani dalla città di Aosta, guardano
appunto tutti questi problemi. Insomma, non è che puntano solo a
vedere che si realizzano certe opere nella città di Aosta e non si
realizzano in altri posti, ma guardano questi tipi di
discriminazione che io penso sia anche involontaria, perché la
città di Aosta ha delle esigenze, ma che comunque rappresentano pur
sempre una discriminazione nei confronti di altre cittadine che
hanno i medesimi diritti di quelli che sono ad Aosta.
Chamonin
(M.A.V.) -
Ma io direi che questo
impianto, che veramente oltretutto è molto sentito, ma che
veramente abbia una utilità dal punto di vista scolastico, con,
cioè, la assoluta certezza che poi le scuole ne usufruiscano con
istruttori competenti e capaci e senza arrivare all'obbligo di una
frequenza almeno settimanale. Non so, un'ora di ginnastica alla
settimana sia fatta alla piscina, che almeno tutti i bambini
possano avere la possibilità di frequentare e di cercare di
imparare quanto poco anche nuoto.
Fosson
(U.V.) -
Sì, io condivido quanto ha detto
il Consigliere Chamonin per la questione scuole, ma io vorrei solo
intervenire per dire all'Assessore, dire anche qui in Consiglio
qualche suggestione che mi era venuta parlando con un tecnico della
materia e vedere se, ad un certo momento non può essere tenuto
presente per il futuro sviluppo in questa zona, di Tzambarlet, dove
si fanno queste diverse...
Ora, la tecnica moderna comporta un po' questo: un abbinamento
in genere della piscina, quella che si deve riscaldare, con una
pista di pattinaggio. E perché? Perché intanto si unificano gli
impianti: da una parte bisogna mettere dei refrigeratori, da una
parte bisogna immettere refrigeratori per refrigerare la patinoire
e questi producono calore; quindi, con un certo ciclo, utilizzando
dei gruppi messi insieme si possono ottenere due scopi senza avere
la dispersione. Quindi, divisi i due gruppi, uno per riscaldamento,
uno per refrigerazione e quindi, ottenendo anche delle cospicue
economie in quella che è la gestione normale. Perché, se calcoliamo
la massa d'acqua che deve essere riscaldata e, dall'altra parte, la
massa d'acqua che deve essere raffreddata, possiamo fare, se non
l'esatto scambio di calorie e frigorie, però possiamo avere un
certo equilibrio; quindi, dalla parte in cui c'è da fare
un'aggiunta di frigorie o un'aggiunta di calorie è minima rispetto
a quello che è necessario per tutta la massa.
Quindi, d'accordo di fare la piscina in questo senso come è
prospettato, purché questa piscina serva effettivamente anche le
scuole, che è una cosa che è molto sentita. Perché non è solo per
coloro che vogliono andare in piscina ma, effettivamente, potessimo
fare imparare il nuoto e far fare del nuoto ai nostri giovani che
vanno a scuola sarebbe molto bene; ma tenete presente questo,
siccome noi stiamo, c'è un progetto attualmente per la piscina, ma
si installa in quella zona sportiva che è la zona di Tzambarlet,
bisognerebbe vedere che questo non precluda la possibilità, ed è in
questo senso che io dicevo, non precluda la possibilità di abbinare
in un secondo tempo, utilizzando e già prevedendo anche gli
impianti, queste due cose, queste cose che possono andare di pari
passo, creando in un secondo tempo una certa economia.
Quindi, vorrei proprio che l'Assessore si prendesse a cuore
questa questione prima di dare l'avvio ai lavori e via dicendo, si
studiasse questo problema.
Milanesio
(P.S.I.) -
Brevemente, intanto
Consigliere Tonino. Ma nelle indicazioni che mi sono permesso di
dare alla Giunta in un breve studio, le piscine che venivano
ritenute indispensabili per lo meno erano quattro, due nella zona
diciamo così di Aosta, una nell'alta e una nella bassa Valle. Dico
indispensabili perché? Qui si ipotizza l'uso di questa piscina
coperta come, diciamo così, per mezza giornata a uso scolastico e
mezza giornata per tutti i cittadini. In realtà, ad Aosta e Comuni
limitrofi dove raggiungiamo una popolazione di circa cinquantamila
abitanti, sono necessarie due piscine coperte. Non costano neanche
molto, non si tratta di un'opera faraonica, costeranno meno di
duecento milioni ciascuna.
Quindi sono così, piscine fatte proprio per il cittadino. Non
sono dei monumenti, non sono delle piramidi o dei mausolei come
altre opere che, così, hanno appagato forse il gusto estetico ma
non hanno appagato molto la funzionalità e una fruibilità, diciamo
democratica.
Quindi, certamente verrà tenuta in considerazione l'esigenza
della bassa Valle, anche perché era prevista una piscina di questo
tipo.
Secondo, l'osservazione del Consigliere Chamonin giustissima;
nella relazione, appunto, diciamo che in questo momento, appena
costruita, per mezza giornata verrà adibita all'uso scolastico e
per mezza giornata alla restante parte dei cittadini.
Il Consigliere Fosson ha dato una indicazione interessantissima,
di cui noi già abbiamo tenuto conto, in parte per la piscina di
Pré-Saint-Didier, perché la piscina di Pré-Saint-Didier è abbinata
a una pista di pattinaggio e appunto è verissimo: l'acqua che serve
per l'energia che serve per riscaldare serve anche per refrigerare;
quindi, con il Comune di Aosta abbiamo già così avuto modo di
discutere sull'ubicazione, per esempio, di questa piscina perché il
Comune preferiva un'altra zona. Però, tenuto conto che a Tzambarlet
deve essere costruita anche la patinoire, se non proprio lo stadio
del ghiaccio, così come da progetto che il Comune ha approvato e
che prevede una spesa di settecento milioni circa, quindi una spesa
eccessiva, eccezionale; però, gli stessi macchinari o comunque la
stessa energia che verrà utilizzata per riscaldare quest'acqua
viene utilizzata per raffreddare la pista del ghiaccio.
Quindi l'ubicazione da noi è stata un pochettino imposta,
diciamolo pure, proprio per realizzare questa economia di gestione
possibile. Si tratterà adeso, in sede esecutiva, di vedere un
attimo come dimensionare questo impianto perché è chiaro che
occorrerà così concepirli, non solo in funzione della piscina, ma
anche del futuro, della futura pista di pattinaggio.
Dobbiamo tenere conto di una cosa: che questa pista di
pattinaggio non esiste, ne esiste una soltanto così, diciamo,
naturale. Però i servizi già esistono, intendo dire spogliatoio e
annessi e connessi esistono, e sono contenuti nel bocciodromo
insieme ai servizi del bocciodromo.
Quindi, penso che con una spesa addizionale rispetto a questa di
non grande entità, di una ventina o trenta milioni, potremo
quest'anno probabilmente già dare una patinoire artificiale, o per
lo meno una ghiacciatura artificiale.
Comunque, il suggerimento di Fosson mi sembra che sia utilissimo
e verrà tenuto nella debita considerazione.
Bancod
(U.V.) -
Qui si parla insomma di piscine. È
ben bene insomma, duecento milioni da una parte, duecento milioni
dall'altra, però dobbiamo prima di tutto vedere un po' la questione
dei campi sportivi fuori della città. Perché ci sono tanti Comuni,
e lei Assessore lo sa benissimo, non hanno ancora un campo
sportivo. Bisogna, prima di tutto, prima di imbarcarsi in centinaia
di milioni, insomma vedere, anche con pochi milioni di spesa,
vedere un po' per i campi sportivi. Questa come raccomandazione, ma
però non bisogna poi sempre, insomma, forzare la mano ad Aosta o
nei centri, insomma, più importanti che ci sono nella Valle; ci
sono nella Valle centri meno importanti che però bisogna tenerli in
considerazione.
Siggia
(P.C.I.) -
Altri interventi? In votazione
l'oggetto n. 42, chi è favorevole alzi la mano. Contrari? Astenuti?
Il Consiglio approva.
