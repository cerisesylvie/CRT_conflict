Classificazione
CONSIGLIO REGIONALE
Attività consiliare d'aula


Resoconto integrale del dibattito dell'aula
Oggetto del Consiglio n. 1794 del 24 gennaio 1996 - Resoconto
SEDUTA POMERIDIANA DEL 24 GENNAIO 1996
OGGETTO N. 1794/X Iscrizione all'ordine del giorno di nuovi
oggetti.
Presidente Prima di passare all'esame del punto n. 31, informo i
colleghi che sono pervenute al tavolo della Presidenza e che sono
state distribuite due risoluzioni. Una risoluzione riguarda ancora
il problema di "Francité", a firma di diversi Consiglieri fra cui
Linty, e un'altra risoluzione sul tema dell'AIDS, primo firmatario
Chiarello.
Voglio inoltre informare che mi è stato chiesto un incontro, che
è stato rinviato alla settimana prossima, da parte di giovani
iscritti a Rifondazione comunista che avevano raccolto delle firme
su questo problema specifico e che dovrebbero consegnare questa
petizione nella prossima settimana. Li avevo convocati per ieri, ma
non potevano venire e l'incontro non ha avuto luogo.
Qualcuno chiede la parola?
Pongo in votazione l'iscrizione delle seguenti risoluzioni, ai
sensi del secondo comma dell'articolo 53 del Regolamento interno
del Consiglio:
- Risoluzione dei Consiglieri Linty, Tibaldi, Lanièce, Chiarello
e Collé: - Condanna di atti intimidatori e impegno per un sereno
dibattito sui temi del bilinguismo e dell'autonomia.
- Risoluzione dei Consiglieri Chiarello, Tibaldi e Linty: -
Impegno per la lotta contro l'AIDS.
Presenti, votanti e favorevoli: 28
Il Consiglio approva all'unanimità
