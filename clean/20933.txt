Classificazione
ISTRUZIONE PUBBLICA



Oggetto del Consiglio n. 917 del 3 novembre 2004 - Resoconto
OGGETTO N. 917/XII - Tempi di realizzazione di un polo
scolastico nel complesso ex "Cotonificio Brambilla" in Comune di
Verrès. (Interrogazione)
Interrogazione
Richiamata l'interrogazione presentata in data 24 settembre
2003 relativa allo stato dei lavori di recupero del complesso di
fabbricati dell'ex "Cotonificio Brambilla" del comune di Verrès con
riconversione ad uso di Polo Scolastico;
Tenuto conto che durante il dibattito in aula era stata
indicata come data di ultimazione dei lavori una data compresa tra
maggio e giugno 2005;
Sottolineata l'importanza di realizzare tale Polo
scolastico;
Tenuto conto del fatto che il livello qualitativo didattico
ricettivo del settore scolastico valdostano senz'altro necessita di
nuovi apporti strutturali e decentrati rispetto al capoluogo
regionale;
I sottoscritti Consiglieri regionali
Interrogano
l'Assessore competente per sapere:
1. se ritiene che i tempi per la definitiva ultimazione dei
lavori indicati durante la discussione della precedente
interrogazione possano essere rispettati indicando in caso di
risposta negativa quali sono i motivi di questi eventuali nuovi
ritardi;
2. quando si presume che il Polo scolastico possa finalmente
diventare operativo.
F.to: Lanièce - Viérin Marco - Comé - Stacchetti
Président - La parole à l'Assesseur au territoire, à
l'environnement et aux ouvrages publics, Cerise.
Cerise (UV) - En premier lieu, je peux vous informer que les
travaux en question devraient être terminés d'ici le mois de juin
2005. Le calendrier que je vous avais indiqué le 29 septembre 2003
- en réponse à une question posée devant cette Assemblée - sera
donc respecté. Sachez également que le 15 septembre dernier, le
Coordinateur du Département des ouvrages publics et du logement a
reçu la requête officielle (lettre réf. n° 34403/OP) lui demandant
de procéder à l'attribution du mandat de conception de
l'ameublement destiné au groupe scolaire de Verrès qui portera le
nom de "ancienne cotonnerie Brambilla": c'est pourquoi, sauf
complication imprévue, le groupe scolaire devrait pouvoir ouvrir
ses portes pour la rentrée 2006/2007.
Président - La parole au Conseiller Lanièce.
Lanièce (SA) - Prendo atto con soddisfazione che finalmente i
lavori per la realizzazione di questo Polo scolastico molto
importante per la bassa Valle sono a termine, nel senso che verrà
rispettata - dopo tanti rinvii con accumulo di giorni e giorni di
proroga - l'ultima data segnalata a seguito di una mia
interrogazione dello scorso anno. Questo ci fa piacere perché il
Polo scolastico vedrà l'ultimazione dei lavori e potrà entrare in
funzione per l'anno scolastico 2006-2007.
Eravamo preoccupati che ci fosse un ulteriore ritardo, anche
perché nella deliberazione del 10 novembre si era paventata la
possibilità di un'ulteriore perizia suppletiva, con l'aggiunta -
come sappiamo bene - di giorni di proroga; vuol dire che in pratica
i giorni sono minimi, per cui si potrà ultimare i lavori entro la
prossima estate.
Ci auguriamo che questa sia la data definitiva e che finalmente
si possa vedere ultimata tale opera, così importante per la bassa
Valle e per l'istruzione, visto che quando era stata concepita
aveva suscitato molto interesse. Purtroppo, dal momento in cui nel
1993 fu affidato l'incarico di progettazione, ad oggi, sono passati
11 anni; speriamo che sia la volta buona e si possa vedere
l'entrata in funzione di questa importante opera riguardante
l'istruzione in bassa Valle.
