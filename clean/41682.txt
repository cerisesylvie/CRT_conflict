Classificazione
EDILIZIA
Edilizia residenziale



Oggetto del Consiglio n. 816 del 10 luglio 2019 - Resoconto
OGGETTO N. 816/XV - Interpellanza: "Modalità di gestione
delle domande di mutuo per la prima casa".
Rini (Presidente) -
Alla presenza di 25 colleghi,
possiamo riprendere i lavori di questo pomeriggio. Siamo al punto
12 all'ordine del giorno. Per l'illustrazione, la parola al collega
Gerandin.
Gerandin (MOUV') -
Sono degli argomenti importanti e dei
settori in particolare difficoltà. Il rapporto annuale della Banca
d'Italia, che abbiamo letto a giugno 2019, sottolinea per
l'ennesima volta che non emergono segnali di ripresa; uno dei
settori in crisi è quello delle costruzioni, a causa della
debolezza del comparto dei lavori pubblici e di quello delle
costruzioni residenziali.
Non penso di dire nulla che non sia conosciuto, ma questo
settore, negli anni, ha comportato, per quel che riguarda la Valle
d'Aosta, la perdita di oltre 2000 posti di lavoro.
Perché allora quest'iniziativa? Perché a tutt'oggi risultano,
presso la struttura del Dipartimento di edilizia residenziale,
oltre 900 domande di mutuo per prima casa o per ristrutturazioni in
attesa di essere finanziate, a causa della mancanza di risorse
disponibili sui fondi di rotazione Finaosta, anche a seguito della
variazione di bilancio d'inizio 2018, in cui la Regione prelevò
alcune decine di milioni dai fondi stessi.
Non ho assolutamente la presunzione di aver con la mia
iniziativa indotto, in qualunque maniera, l'esecutivo - e guardo
l'Assessore Borrello -, a far ripartire il finanziamento dei fondi
di rotazione con la delibera di pochi giorni fa, quella in cui
vengono finanziati 30 milioni: 5 milioni per l'attività
turistico-ricettiva, 20 milioni per la prima abitazione, recupero
fabbricati, siti e centri nuclei abitati, e 5 milioni per i fondi
di rotazione per l'agricoltura ai sensi della legge n. 17 del 2016.
Ben lungi dal ritenermi l'ispiratore o comunque l'elemento
scatenante, ma se fosse sufficiente presentare questi tipi
d'iniziative per rimpinguare il fondo di rotazione penso che lo
farei molto più sovente.
Detto questo, ho letto con attenzione questo atto e - lo dico
già, così le do la possibilità di replicare, poi dirò quello che ne
penso nella replica - ritengo queste risorse assolutamente
insufficienti. Peraltro quando eravamo colleghi, avevamo condiviso
un percorso - previsto in un primo DEFR e che è stato recepito
fortunatamente anche nel DEFR di questa maggioranza - che prevedeva
di utilizzare risorse derivanti dalla gestione speciale Finaosta
per rifinanziare questo tipo di disponibilità finanziaria per i
fondi di rotazione.
Detto questo, torno a dire che lo ritengo assolutamente
insufficiente, perché nel settore alberghiero sappiamo quante sono
le pratiche, in questo momento, in attesa di finanziamento; ma,
soprattutto nel settore prima casa e nel settore ristrutturazioni,
le domande sono davvero tantissime e sono assolutamente dell'idea
che 20 milioni per questo settore siano insufficienti.
A oggi mi pare di poter dire tranquillamente che ci siano 850
pratiche ferme, più 150 delle ultime presentate: siamo nell'ordine
di quasi 1000 pratiche. A oggi, a essere fortunati, le prime
risposte le si hanno dopo sette mesi, che la pratica sia finanziata
o che non lo sia, non è che scatti in automatico il discorso del
finanziamento.
Quello che chiedo nell'interpellanza è: 1) quante sono al
momento le risorse umane che si occupano di gestire le domande e le
istruttorie relative al mutuo prima casa e ristrutturazione; quante
previste nel nuovo Piano risorse umane appena approvato, quante a
regime e a partire da che data; 2) come si pensa di gestire le
tante domande in attesa di essere istruite ed evase, se esistono
collaborazioni esterne, se si ha intenzione di avviarne, a che
costo a giornata lavorativa e con quale costo totale per la
Regione; 3) quando e con quali risorse e di quanto si pensa di
ripristinare la disponibilità economica dei fondi di rotazione
Finaosta.
Penso che il vostro atto di governo sia già la risposta alla
domanda numero 3, anche se su questo torno a dire che sono
assolutamente dell'idea che siano insufficienti, per il semplice
motivo che con questo finanziamento sui fondi di rotazione vengono
a malapena ripristinati i fondi in disponibilità, forse neanche,
che sono stati attinti nella famosa variazione di bilancio di marzo
2018.
Presidente -
Per la risposta, la parola all'assessore
Borrello.
Borrello (SA) -
La ringrazio per l'interpellanza, perché
permette di fare un po' di chiarezza e di dare dei numeri, facendo
anche un'analisi rispetto a un'iniziativa che, come ben ha esposto
lei, aveva come finalità principe incentivare il mercato
dell'edilizia privata, al fine di dare una risposta rispetto alla
crisi - una crisi ormai diventata cronica - e al fine di cercare di
attivare quel percorso di risalita.
Con i numeri che le fornirò di seguito, si evidenzia la bontà
dell'iniziativa messa in campo per creare una scossa nel mercato
dell'edilizia privata, a supporto di un settore decisamente in
difficoltà, che dobbiamo sempre monitorare, perché è sempre stato
un elemento importante per l'economia della Valle d'Aosta.
La sua richiesta è formulata su due aspetti, uno più di
carattere amministrativo e uno più inerente alla disponibilità
delle finanze. Per quanto attiene ai primi quesiti, cioè quelli di
carattere amministrativo, devo riconoscere che il collega Distort
già precedentemente aveva monitorato questo tipo di problematica,
perché una problematica era, l'avevo già detto su due iniziative.
Lei aveva dichiarato che avrebbe monitorato questo tipo di azione,
penso che la prossima iniziativa potrà anche fare a meno di
presentarla, perché l'ha anticipata il collega Gerandin. Lei
comunque mi aveva chiesto quali erano le intenzioni che avevo per
aumentare la potenzialità di lavoro dell'Ufficio mutui, proprio
sulla base della grande mole di domande, e, nel rispondere alla
prima richiesta del collega Gerandin, penso di assolvere anche
all'impegno che preso nei suoi confronti qualche mese fa.
L'Ufficio mutui attualmente è composto da due coadiutori B2, di
cui uno distaccato presso la mia segreteria, e da cinque tecnici
C2. Nel nuovo piano sono previsti un coadiutore e due tecnici C2,
richiesti dalla prima data utile, con nota del protocollo n. 9934
delle opere pubbliche del 27 giugno, e relativa modalità di
copertura delle posizioni attribuite con la DGR n. 836 del
2019.
Per quanto riguarda gli aspetti più di carattere
amministrativo-procedurale, l'avevo già anticipato al collega
Distort, ci sono state delle modifiche a livello nazionale per
quanto riguarda le professionalità per produrre le perizie di
carattere tecnico. È opportuno precisare che, a seguito delle
diverse modifiche introdotte - in ultimo nel novembre del 2018
dalle linee guida ABI sulle procedure di valutazione degli immobili
in garanzia - il processo, anche informatico, di redazione delle
perizie deve essere modificato. Le novità richiedono non solo un
aggravio di procedure - redazione e utilizzo di una banca dati
contenente valori e stime degli ultimi anni, redazione e
inserimento in perizia di nuovi e maggiori dati - ma individuano
requisiti più restrittivi per i tecnici abilitati per la redazione
delle perizie stesse.
Cosa ha fatto l'amministrazione regionale? L'avevo già
anticipato: a tal proposito, la struttura regionale si è attivata
con Finaosta per la formazione del personale in servizio; un corso
è già stato svolto alla fine del mese di maggio per abilitare i
tecnici ai nuovi riferimenti normativi. Ci siamo attivati con Inva
e con i servizi informatici regionali per l'aggiornamento dei
programmi e per il reperimento di due tecnici, già in servizio dal
1° luglio, cui è affidato il caricamento delle procedure
informatiche delle pratiche, sgravando dall'istruttoria iniziale
delle stesse i cinque tecnici in organico, che possono così
dedicarsi interamente alla redazione delle perizie di stima. Questa
attività, nelle more dell'assunzione di cui sopra, della DGR n. 836
del 2019.
Per quanto riguarda la gestione delle domande in attesa, uno dei
motivi dei rallentamenti delle procedure, che sono stati realmente
percepiti dagli utenti, è la conseguenza dell'allungamento dei
tempi dell'ammissione a beneficio causato dal mancato visto sui
provvedimenti di ammissione al finanziamento, legato alla mancanza
di risorse. Si ricorderà che avevamo fatto una riunione,
nell'autunno scorso, anche alla presenza dell'allora assessore
Aggravi; abbiamo deciso, con l'Ufficio legale, di modificare alcuni
aspetti: non è più una comunicazione di ammissione a beneficio, ma
un'impegnativa, con comunicazione di regolarità e completezza della
domanda.
Per quanto riguarda il terzo punto, che è l'aspetto più legato
ai finanziamenti, come le dicevo - e come lei ha anticipato - nel
DEFR a cavallo delle due maggioranze avevamo individuato una quota
di partecipazione per quanto riguarda il dividendo degli utili. E
così è stato, con la delibera portata dal collega Testolin
nell'ultima Giunta, dove si è aumentata la dotazione finanziaria
dei fondi di rotazione per una cifra pari a 20 milioni.
Gli altri milioni, da 20 a 30 - almeno i 5 del discorso
alberghiero - rientrano in quel mega contenitore dell'edilizia,
quindi anche questo è un ulteriore supporto che non è incardinato
nei mutui prima casa, ma è sempre incardinato nella macro-voce
dell'edilizia; a questi vanno aggiunti 4 milioni, che abbiamo
recuperato, congiuntamente con l'Assessorato alle Finanze, con
un'azione di verifica dei residui presenti nelle pratiche e nelle
comunicazioni tra Finaosta e Regione, ai quali vanno aggiunti i
13-14 milioni dei rientri previsti per fine luglio.
Con questi 37-38 milioni diamo una bellissima risposta rispetto
alle esigenze delle domande depositate. A tal fine, approfitto per
fornire alcuni dati, avranno sicuramente delle valenze di carattere
numerico e statistico ma vanno a valorizzare l'impostazione che
avevamo dato della normativa, della modifica della DGR del novembre
del 2017.
Nel 2017, da gennaio a novembre, quindi prima della modifica, le
domande depositate erano 158. Dopo la modifica del 2017, che,
ricordo, aveva la finalità di dare una scossa al mercato
dell'edilizia privata, nei soli due mesi di novembre e dicembre
2017 le domande presentate sono state 209 - quindi in due mesi più
di tutto l'anno 2017 - e 11 nel nuovo allegato E, che concerne il
recupero del patrimonio edilizio. Sia le 158 che le 209 e le 11
sono state finanziate.
Per quanto riguarda il 2018, le pratiche presentate sono 513 per
l'allegato A e 109 per quanto riguarda l'allegato E. Con questi 38
milioni circa andiamo a coprire 330 delle 513 pratiche presentate,
e 66 dell'allegato E sulle 109 presentate. Andremo verosimilmente a
coprire le pratiche depositate fino al mese di luglio e agosto
2018.
Un'ultima valutazione riguarda le domande presentate nel 2019.
Ripeto: al di là del mero valore numerico, è importante analizzare
questo tipo di dato. Sono state presentate 125 domande e questo
vuol dire che l'impatto legato alla nuova normativa ha avuto il
picco nel 2018, con le 515 domande. Questo vuol dire che, nel
valutare le risposte degli ultimi mesi, nella partecipazione a
questa misura, potremmo dire che, a tutti gli effetti - e quindi
faccio un riepilogo riassuntivo - prima della modifica della DGR
che, ripeto, è stata fatta nel novembre del 2017, le pratiche
depositate sono 158 e finanziate 158; dopo la DGR del novembre
2017, al 31.12 del 2018, le domande presentate sono 830, finanziate
circa 600 - sto sommando i dettagli - e non ho preso in
considerazione il 2019, con le 125 domande. Con i rientri di
dicembre e con le considerazioni che faremo in seno alla Giunta, in
accordo con l'Assessore competente, valuteremo, anche sulla base
dell'evoluzione delle domande da qui a dicembre, il reperimento di
altri fondi.
Lei mi ha chiesto un dato tecnico-economico: per la nuova
impostazione richiesta per la gestione dei mutui e la conseguente
necessità di modificare i programmi informatici e creare e gestire
nuove banche dati è stato richiesto a Inva un servizio di supporto
tecnico di gestione dati e flussi informativi per un anno. Il costo
complessivo è di ? 88.740, per un costo, in giorni/uomo, pari a ?
63,75. Questa è la richiesta puntuale che mi aveva formulato e che
avevo dimenticato di fornire.
Presidente -
Per la replica, la parola al collega
Gerandin.
Gerandin (MOUV') -
Grazie, Assessore Borrello. Qualcosa
si muove, indubbiamente. Il vero problema sono i numeri. Io penso
che lei, molto correttamente, l'abbia evidenziato: siamo passati da
poco più di 158 domande a un boom di oltre 500 nel 2018, per cui è
chiaro che l'aumento è stato esponenziale. È stato esponenziale a
fronte di una riduzione delle disponibilità sui fondi di rotazione.
Lo ripeterò all'infinito, perché per me è un passaggio
incomprensibile quello in cui, nel marzo 2018, si è prelevato a
piene mani dai fondi di rotazione.
Detto questo, con quelle risorse - lei parla di rientri, ma
negli anni ci sono sempre stati i rientri, erano quelli che
permettevano di finanziare queste cose - in questo momento andrei
ad analizzare le risorse in più che si mettono in gioco, perché i
rientri sono una partita di giro, che negli anni hanno permesso di
mantenere in piedi il sistema dei fondi di rotazione.
Con questi numeri, io le dico che 20 milioni, più i 4 milioni di
residuo, 24 milioni sono assolutamente insufficienti per questo
tipo di domande. Lei correttamente ha detto che probabilmente
arriveremo appena oltre la metà delle domande avanzate nel 2018,
per cui sono assolutamente insufficienti. Se noi davvero crediamo
che questo settore vada rilanciato, se crediamo veramente che ci
sia la possibilità di rimpinguare la parte delle entrate della
Regione - perché ricordiamoci che quando parte un cantiere c'è una
ditta che paga l'Irpef, l'Irap e l'Iva, per cui sono entrate per la
Regione, non sono costi, io non transigo su una lettura di questo
genere - possiamo noi permetterci, le faccio una domanda io, di
tenere 350-400 cantieri fermi, perché questo è il dato che avremo
in prospettiva, che, se stimiamo solo a ? 150.000 - assolutamente
per difetto, perché probabilmente è più logico stimarli a ? 200.000
- lei faccia dei conti su cosa significa: vuol dire far partire
probabilmente 80 milioni di lavoro sul territorio regionale.
È di questo che c'è bisogno, è questo che la gente chiede. I
Valdostani hanno coraggio, hanno intenzione d'investire, perché non
chiedono il contributo a fondo perso, chiedono di avere un mutuo a
tasso agevolato. A volte noi gli rispondiamo, quando va bene, dopo
cinque mesi e, soprattutto, io non penso che quello che ha messo in
piedi - mi permetta, Assessore - con la famosa convenzione con Inva
sia la panacea di tutti i mali.
Lei mi ha fornito qualche dato, adesso io le leggo i dati del
provvedimento dirigenziale, seguiti dalla convenzione. Si parla di
un prezzo di fornitura per un periodo di 12 mesi, ipotizzato, Iva
compresa, di ? 216.000, per quel che riguarda i flussi informativi
derivanti dalle procedure di sostegno; per quel che riguarda la
gestione e manutenzione dell'applicativo regionale altri ? 23.000.
Il totale è di circa ? 250.000 per un anno, ma quel che è più
importante è che penso che i Valdostani vogliano sapere su che base
concludete queste convenzioni, essendo Inva in house.
Il costo a giornata del personale che caricherebbe i dati
ammonterebbe a ? 311. Come no? Abbia pazienza, c'è scritto: "Costo
medio, Iva esclusa, a giornata", di 255, +22% fa questo dato. E,
per il programmatore ? 388.
Leggo anche tra l'altro - ed è per quello che le dico che non
può funzionare - che nella convenzione c'è scritto che i gruppi di
lavoro opereranno sia presso la sede della struttura regionale che
presso la sede di Inva, con il compito di fornire adeguato supporto
tecnico, per cui io penso che per quelli che verranno a chiedere
informazioni relative alla loro pratica. Il fatto che il lavoro sia
svolto presso la sede Inva in questo momento sia tutto meno che
utile,
Non solo: qui si dice che: "l'analisi economica del costo viene
fatta verificata la congruità dell'offerta sotto il profilo
economico, come derivante dal confronto dei costi dei servizi posti
da Inva S.p.A. con i costi di mercato, in base all'analisi di
benchmarking sui servizi resi da Inva, - per cui noi facciamo
l'analisi dell'offerta Inva sulla base dell'offerta Inva! -,
evidenziati i dati sopra esposti, si giustifica pertanto l'adozione
della soluzione in house".
Fate attenzione, perché torno a dire che con costi del genere,
sul fatto che comunque ci si affidi a una società in house, io non
dormirei sonni tranquilli.
