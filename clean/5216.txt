Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 87 del 14 febbraio 1983 - Resoconto
OGGETTO N. 87/VII - NECESSITA' DI UN COL LEGAMENTO
ALTERNATIVO A QUELLO STRADALE TRA AOSTA E PILA.
(Interpellanza).
PRESIDENTE:
Dò lettura dell'interpellanza presentata dal
Consigliere Berti:
INTERPELLANZA
CONSTATATO
che il flusso turistico, specialmente
invernale, che gravita nella zona di Pila;
CONSIDERATO
che da parecchio tempo è chiusa al
traffico l'ovovia "Aosta
Pila", quale mezzo alternativo alla
strada per raggiungere la località turistica;
INTERPELLA
l'Assessore al Turismo, Urbanistica e Beni Culturali, Angelo
Pollicini, per conoscere:
a)
i motivi per i quali l'ovovia non è più in
funzione;
b)
se rientra nei programmi futuri di questo
Assessorato il ripristino, dando così maggior impulso all'attività
soprattutto sciistica questo in previsione anche delle opere e
infrastrutture che si stanno ampliando in detta zona.
PRESIDENTE:
Ha chiesto di parlare il Consigliere Berti,
ne ha facoltà.
BERTI (Art. e Comm. valdostani):
Questa interpellanza ha
preso spunto da un articolo apparso 15-20 giorni fa sul la pagina
nazionale della Stampa. Al l'inizio si sono evidenziati i lati
positivi della stazione invernale, poi ad un certo momento si è
parlato delle carenze della zona, accusando gli uomini politici i
quali, come sappiamo sono sempre quelli maggiormente presi di mira,
in quanto da anni non è più in funzione l'ovovia utile sia come
percorso alternativo, sia come indubbio vantaggio per certi
sciatori, sia per questioni di tempo per cui, con l'ovovia, bastava
mezza giornata a disposizione per passare un pomeriggio sui campi
da sci. Con l'attuale strada (non mi riferisco a questo inverno, ma
agli inverni passati) recarsi a Pila richiede parecchio tempo e poi
scendere alla sera è di nuovo un'impresa. Questo breve articolo
metteva in evidenza tutta la zona sciabile di Pila, alla quale però
manca quel collegamento sia turistico che panoramico attraverso
l'ovovia.
Vorrei sapere dall'Assessore se rientra nei programmi perlomeno
immediati creare un'alternativa a questa strada, un nuovo tipo di
collegamento; purtroppo questa discussione si verifica dopo i gravi
fatti di ieri, ad ogni modo è risaputo che una località turistica
in espansione come Pila necessita di un collegamento più veloce in
relazione a quello che è il turismo nella conca di Pila. Può darsi
che sia nelle intenzioni della Giunta l'allargamento di una strada
per avere un accesso migliore, non so se è più economico attuare su
quella prospettiva o se è da rivedere il funzionamento della
seggiovia. Purtroppo adesso, con le nuove norme, non so se il
collegamento è da rifare totalmente o se è solo da ripristinare.
Volevo sapere questo con esattezza anche perchè Pila merita una
maggiore considerazione per il collegamento con la città
capoluogo.
PRESIDENTE:
Ha chiesto di parlare l'Assessore al Turismo,
Urbanistica e Beni Culturali, Pollicini, ne ha facoltà.
POLLICINI (D.P.):
Questa è la terza o quarta
interpellanza che viene proposta in questo Consiglio sul
collegamento fra Aosta e Pila.
Alla prima domanda dell'interpellante, mi pare abbia risposto
lui stesso. Questa cabina aveva una concessione risalente al 1957,
anno della sua messa in funzione, di durata ventennale per il
pubblico esercizio, che è venuta a scadere il 14.12.1977; è stata
data al loro la concessione per altri dieci anni per l'esercizio
privato, cioè sola mente per il trasporto del personale dipendente
dalla società Pila.
Quindi dal 1977 non ha più la concessione trasporto pubblico.
Chiara mente non è stata rinnovata perchè non risponde più alle
norme che il Ministero dei Trasporti ha dettato per gli impianti di
risalita, quindi questo impianto non si può ripristinare, ma va
completamente rifatto. In relazione a questo ho fatto una prima
riunione nella primavera del 1980, alla quale sono stati invitati
tutti gli Enti pubblici interessati, i Comuni di Aosta e di
Gressan, gli operatori turistici della zona di Gressan, gli
operatori economici, tutte le banche, ed ho avuto incontri
personali con il Presidente della Cassa di Risparmio e con il
Direttore generale del S. Paolo. In queste riunioni ho fatto
presente che la Regione era disposta a fare la sua parte per il
rifacimento di questo impianto di arrocamento superando quel
tradizionale 35% che la Regione normalmente mette nel capitale
aziona rio delle società di impianti di risalita e sarebbe arrivata
fino al 49% rimanendo certamente in minoranza, perchè riteniamo che
sia una gestione privatistica quella che dà le migliori garanzie di
economicità. Di tutti gli operatori turistici ed economici presenti
nessuno si è dichiarato disposto a sottoscrivere una lira. La
società Pila, anch'essa presente, si è dichiarata disposta a
concedere il diritto di superficie, di cui era già proprietaria, ma
neppure una lira. Quindi pare che l'Ente pubblico abbia fatto di
più perchè ha superato quel fatidico 35% che era la sua normale
disponibilità in casi del genere. Vi posso dire che ha fatto fare
anche degli studi sui costi, i quali al 30.1.1981 erano di 10
miliardi, mentre oggi si aggirano sui 14-15 miliardi per un
impianto di arrocamento fino a Pila.
A parte la scelta prioritaria di spese di fronte a questi costi
per un tipo di arrocamento che c'è già, sul piano stradale vi sono
prospettive interessanti come quella ad esempio della salita;
d'altra parte, l'ordinanza del Presidente della Giunta che non
lascia scendere i pullman prima di certe ore, consente di evitare
certi rischi di intasamento stradale.
La possibilità di avere poi l'anello di discesa lungo la strada
verso Gressan anziché lungo quella di Charvensod consente una
ulteriore possibilità di agibilità della zona.
PRESIDENTE:
Ha chiesto di parlare il Consigliere Berti,
ne ha facoltà.
BERTI (Art. e Comm. valdostani):
Quella che per molti
anni era stata l'ovovia Aosta-Pila praticamente dopo queste parole
non verrà mai più riattivata, sia per il costo che per le
difficoltà incontrate per la gestione. Capisco che dal punto di
vista economico è difficile che l'imprenditoria privata possa
investire un capitale come quello cui ha accennato l'Assessore, non
essendo un investimento remunerativo. Ad ogni modo adesso, mi
diceva l'Assessore, anche la discesa per Gressan non è una delle
strade migliori, penso allora che in sua sostituzione si dovrebbe
rivedere la strada normale da Aosta a Pila ampliando le curve,
anche se con il decreto del Presidente della Giunta sono stati
posti dei limiti per la discesa dei pullman, però in inverno - mi
riferisco al prossimo inverno perchè allora ci sarà un incremento
dovuto a nuovi posti letto qui esistenti - bisognerà vedere di
migliora re il transito stradale.
