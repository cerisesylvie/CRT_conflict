Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 755 del 25 ottobre 1989 - Resoconto
OGGETTO N. 755/IX - LAVORI DI COSTRUZIONE DELLA STRADA
INTERPODERALE NEI PRESSI DELLA FRAZIONE TACHE, IN COMUNE DI INTROD.
(Interrogazione con risposta scritta)
PRESIDENTE:
Do lettura dell'interrogazione con risposta
scritta in oggetto, presentata dal Consigliere Riccarand ed
iscritta al punto 4 dell'ordine del giorno.
INTERROGAZIONE CON RISPOSTA SCRITTA
APPRESO che nei pressi della frazione Tache, in Comune di
Introd, sono iniziati i lavori per costruire una strada
interpoderale che dovrebbe collegare la frazione Tache con la pista
forestale di Porta Ponton;
RILEVATO che tale strada appare priva di valide giustificazioni
e rischia di provocare gravi danni paesistici-ambientali;
RILEVATO, in particolare, che tale strada si svilupperebbe in
una zona boscata e attraverserebbe la Dora di Rhêmes in un punto
particolarmente suggestivo per la presenza di un antico ponte e di
un antico mulino ancora dotato di parte delle sue attrezzature
originali;
il sottoscritto Consigliere regionale
INTERROGA
l'Assessore regionale all'Agricoltura, Foreste ed Ambiente
Naturale per conoscere:
1) in che data e con quali atti è stato acquisito il parere
favorevole sul progetto della citata strada interpoderale ai sensi
della legge 431/1985;
2) in che data e con quali atti è stata acquisita
l'autorizzazione ai sensi delle norme che disciplinano il vincolo
idrogeologico;
3) in che modo si intende salvaguardare l'antico ponte sulla
Dora ed il contiguo vecchio mulino che rappresentano una
testimonianza storica di notevole interesse;
4) da chi è stato realizzato il progetto della strada, a chi
sono stati appaltati i lavori e per quale importo.
PRESIDENTE:
All'interrogazione con risposta scritta testé
letta è stata data risposta con lettera n. 1534 in data 9 ottobre
1989.
