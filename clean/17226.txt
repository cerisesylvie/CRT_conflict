Classificazione
ATTIVITÀ CULTURALI
ENTI LOCALI
Comuni


Resoconto integrale del dibattito dell'aula
Oggetto del Consiglio n. 585 del 28 aprile 1999 - Resoconto
SÉANCE DU 28 AVRIL 1999 (APRÈS-MIDI)
OGGETTO N. 585/XI Concessione, ai sensi della legge regionale
31/1992, di un contributo a favore del Comune di Valtournenche
nelle spese per l'organizzazione della 2^ rassegna internazionale
del cinema di montagna e avventura denominata "Premio Alp/Cervino",
in programma a Breuil-Cervinia nel mese di luglio 1999. Impegno di
spesa.
Deliberazione Il Consiglio
Premesso che:
- il Comune di Valtournenche ha presentato all'Assessorato
regionale del turismo, sport, commercio e trasporti una richiesta
tendente ad ottenere, ai sensi della legge regionale 24 giugno
1992, n. 31, e successive modificazioni, un contributo nelle spese
previste per l'organizzazione della seconda rassegna internazionale
del Cinema di Montagna e di Avventura, denominata "Premio
Alp/Cervino", in programma a Breuil-Cervinia nel mese di luglio
1999;
- la manifestazione, organizzata con la collaborazione della
rivista specializzata "ALP", intende promuovere la produzione
cinematografica, televisiva e documentaristica a soggetto indicando
ai media e al grande pubblico le tendenze moderne dei film di
montagna, ambiente naturale ed esplorazioni alpinistiche. La Giuria
sarà composta, oltre che da alcune personalità già note del mondo
della montagna e del cinema, dai Direttori di due tra i più
importanti festival internazionali del cinema di montagna;
- alla richiesta è stato allegato il sotto dettagliato
preventivo di spesa della manifestazione ammonta a complessive lire
202.240.000; non sono previste entrate, pertanto il disavanzo della
manifestazione, dedotto l'eventuale contributo regionale, sarà
coperto direttamente dal Comune organizzatore:
- direttore del festival lire 26.400.000
- segreteria del festival (2 persone x 2 mesi) lire
19.800.000
- ufficio stampa (addetto stampa, telefoniche,
postali, viaggi, eccetera) lire 14.520.000
- hostess lire 2.100.000
- ospitalità lire 24.000.000
- pranzo premiazione lire 8.800.000
- interpreti lire 11.088.000
- consulenza grafica lire 5.676.000
- fotolito per materiale promozionale,
pubblicità e catalogo lire 3.960.000
- stampa materiale, affissioni lire 17.160.000
- spazi pubblicitari lire 27.720.000
- duplicazione master films in concorso lire 3.960.000
- spese postali lire 1.056.000
- noleggio attrezzatura per proiezioni e traduzioni lire
12.000.000
- sala proiezioni e uff. stampa lire 12.000.000
- premi lire 12.000.000
===========
TOTALE Lire 202.240.000
Dato atto che la Direzione Promozione e Sviluppo Attività
Turistiche e Sportive, ritiene che le spese sopra esposte siano
ammissibili a contributo e che l'iniziativa di cui trattasi sia da
considerarsi di interesse turistico promozionale;
Ritenuto pertanto di aderire alla richiesta del Comune di
Valtournenche mediante la concessione di un contributo massimo di
Lire 60.000.000, pari al 29,5% circa delle spese preventivate per
l'organizzazione e lo svolgimento dell'iniziativa;
Rilevato che il contributo in questione è riferito al
raggiungimento dell'obiettivo 141010 "Programmazione e gestione dei
contributi per l'organizzazione di manifestazioni promozionali" del
bilancio di gestione per l'anno 1999 e triennio 1999/2001;
Vista la legge regionale 24 giugno 1992, n. 31, e successive
modificazioni;
Richiamata la deliberazione della Giunta regionale n. 2 in data
11 gennaio 1999 concernente l'approvazione del bilancio di gestione
della Regione per l'anno 1999 e per il triennio 1999/2001, con
attribuzione alle strutture dirigenziali di quote di bilancio e
degli obiettivi gestionali correlati e di disposizioni applicative,
nonché la circolare n. 4 in data 29 gennaio 1998 (prot. n.
252/5/SGT);
Richiamato l'articolo 8 del decreto legislativo 22 aprile 1994,
n. 320, come modificato dall'articolo 1 del decreto legislativo 16
febbraio 1998, n. 44, in ordine alla sottoposizione dell'atto a
controllo;
Visto il parere favorevole rilasciato dal Direttore alla
Promozione e sviluppo attività turistiche e sportive, ai sensi del
combinato disposto degli articoli 13, comma 1, lettera e) e 59,
comma 2 della legge regionale 23 ottobre 1995, n. 45, sulla
legittimità della presente deliberazione;
Delibera
1) di concedere, ai sensi della legge regionale 24 giugno 1992,
n. 31, e successive modificazioni, un contributo fino ad un massimo
di Lire 60.000.000 (sessantamilioni) a favore del Comune di
Valtournenche, P.I. 00415160076 - C.F 81002630077, e comunque in
percentuale non superiore al 29,5% delle spese effettivamente
sostenute, ammissibili a contributo e regolarmente documentate per
l'organizzazione della seconda rassegna internazionale del Cinema
di Montagna e di Avventura, denominata "Premio Alp/Cervino", in
programma a Breuil-Cervinia nel mese di luglio 1999;
2) di impegnare la spesa di Lire 60.000.000 (sessantamilioni),
con imputazione al cap. 62520 del bilancio preventivo della Regione
per l'anno 1999 ("Contributi e sussidi ad Enti Locali per attività
nel settore del turismo e del tempo libero"), riferimento dettaglio
1601, che presenta la necessaria disponibilità;
3) di stabilire che alla liquidazione si provveda, ai sensi
dell'art. 58 della legge regionale 27 dicembre 1989, n. 90, a
manifestazione conclusa e previa presentazione del consuntivo
corredato da idonei giustificativi di spesa.
Presidente Pongo in votazione la deliberazione in oggetto:
Consiglieri presenti: 29
Votanti e favorevoli: 27
Astenuti: 2 (Beneforti, Curtaz)
Il Consiglio approva.
La seduta è tolta e riprende domani mattina alle 9,15.
