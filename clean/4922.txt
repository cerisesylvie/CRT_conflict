Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 643 del 24 novembre 1982 - Resoconto
OGGETTO N. 643/VII - DISEGNO DI LEGGE CONCERNENTE:
"CONCESSIONE DI UN CONTRIBUTO STRAORDINARIO ALL'ASSOCIAZIONE SPORT
INVERNALI VALLE D'AOSTA".
PRESIDENTE:
Ha chiesto di parlare l'Assessore al Turismo,
Urbanistica e Beni Culturali Pollicini, ne ha facoltà.
POLLICINI - (D.P.):
Si tratta di un provvedimento
straordinario che richiede una breve spiegazione, anche se la
relazione mi pare sia abbastanza chiara.
Teniamo presente che l'attività svolta dall'ASIVA, oltre che
essere di carattere agonistico, si propone anche la preparazione
sul piano professionale di futuri maestri di sci. La differenza che
c'è fra l'ASIVA e le altre Federazioni Sportive è proprio questa,
cioè oltre a svolgere un compito meramente sportivo, ha anche la
funzione di preparare dei giovani ad una futura professione
abbastanza naturale per questa Regione. Si tratta soprattutto di
giovani che abitano in zone montane, che altrimenti troverebbero
difficoltà di carattere occupazionale.
Oggi l'Associazione Maestri di Sci ha 750 soci; la professione a
cui prepara è abbastanza bene collegata con l'offerta turistica di
questa Regione. Riceve un contributo dall'Assemblea Generale
Sportiva di ca. 100 milioni con l'ultimo provvedimento di aumento
che è portato da 350 a 450 milioni; però ha una spesa complessiva
annuale di ca. 250 milioni, cioè ha necessità di recuperare 150
milioni. Li recupera attraverso le tessere sociali che i singoli
associati pagano (sono circa 5000 gli associati dell'ASIVA),
attraverso le sponsorizzazioni, però ha accumulato negli anni
passati una serie di deficit che si porta dietro e che
rappresentano un onere passivo, a causa del tasso bancario che ogni
anno aumenta. Con questo contributo straordinario si potrebbe
ridurre quella che è la passività dell'ASIVA ed alleggerirla del
carico di oneri bancari che gravano notevolmente sulla sua gestione
economica, per cui, per non farle trascinare un onere che un giorno
dovrà risolvere attraverso qualche intervento straordinario, o di
riduzione di attività, o di contributo, abbiamo ritenuto che la
strada migliore fosse questa, precisando però che, proprio per i
motivi detti prima, non si tratta di una normale attività di
carattere sportivo, ma di carattere straordinario, perché tale
natura hanno le funzioni che assolve l'ASIVA.
PRESIDENTE:
Passiamo all'esame dell'articolato. Do
lettura dell'art. 1.
Art. 1
La Giunta regionale è autorizzata a concedere, per l'anno
1982, un contributo straordinario di £ 50.000.000 a favore
dell'Associazione Sport Invernali Valle d'Aosta.
L'onere derivante dall'applicazione della presente legge
graverà sul cap. 47500 ("Interventi per attività sportive
- L.R. 26.8.1974, n. 35
- L.R. 4.8.1975, n. 33
- L.R. 5.7.1976, n. 21
- L.R. 3.1.1977, n. 7
- L.R. 18.7.1977, n. 51
- L.R. 28.12.1979, n. 84")
della parte spesa del bilancio preventivo della Regione per
l'anno 1982 il cui stanziamento viene a tal fine aumentato di £
50.000.000.
Alla copertura dell'onere di cui al comma precedente si fa
fronte con l'utilizzo di parte della maggiore entrata di £
174.280.000 già accertata sul cap. 08700 ("Dividenti sulle azioni
di società per la quota di partecipazione regionale e su altri
titoli di proprietà") della parte entrata del bilancio preventivo
per l'anno 1982.
PRESIDENTE:
Metto in approvazione l'articolo 1.
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Do lettura dell'art. 2.
Art. 2
Al bilancio di previsione della Regione per l'anno 1982
vengono apportate le seguenti variazioni
PARTE ENTRATA
Variazione in aumento
Cap. 08700 - Dividendi sulle azioni di società per la quota
di partecipazione regionale e su altri titoli di proprietà
£ 50.000.000
PARTE SPESA
Variazione in aumento
Cap. 47500 - Interventi per attività sportive
L.R. 26.8.1974, n. 35
L.R. 4.8.1975, n. 33
L.R. 5.7.1976, n. 21
L.R. 3.1.1977, n. 7
L.R. 18.7.1977, n. 51
L.R. 28.12.1979, n. 84
£ 50.000.000
PRESIDENTE:
Metto in approvazione l'articolo 2.
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Il Consiglio ritiene anche in questo che si
debba applicare l'urgenza dato il carattere che hanno assunto
questi provvedimenti, per cui metto in approvazione l'art. 3 che
concerne l'urgenza, di cui do lettura.
Art. 3
La presente legge è dichiarata urgente ai sensi del 3° comma
dell'art. 31 dello Statuto Speciale ed entrerà in vigore il giorno
successivo a quello della sua pubblicazione sul Bollettino
Ufficiale della Regione.
E' fatto obbligo a chiunque spetti di osservarla e di farla
osservare come legge della Regione Autonoma Valle d'Aosta.
PRESIDENTE:
Comunico l'esito della votazione.
ESITO DELLA VOTAZIONE
Presenti: 27
Votanti: 27
Maggioranza: 18
Favorevoli: 27
Il Consiglio approva all'unanimità
PRESIDENTE:
Metto in approvazione la legge nel suo
complesso per votazione segreta.
VOTAZIONE A SCRUTINIO SEGRETO
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
