Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2256 del 5 giugno 1991 - Resoconto
OGGETTO N. 2256/IX Disegno di legge: "Rifinanziamento della
legge regionale 19 febbraio 1987, n. 10, concernente norme per la
formazione, la riqualificazione e l'aggiornamento degli operatori
dei servizi sociali e assistenziali".Errore. L'origine riferimento
non è stata trovata.
Presidente Il Consigliere Ricco ha chiesto la parola per
illustrare il disegno di legge n. 285 iscritto al punto 39
dell'ordine del giorno; ne ha facoltà.
Ricco (DC)
Con la legge regionale n. 10 del 19
febbraio 1987 la Regione autonoma Valle d'Aosta stabilì le norme
per la formazione, la riqualificazione e l'aggiornamento degli
operatori dei servizi sociali ed assistenziali, ed istituì scuole e
corsi per la formazione e la riqualificazione di operatori per i
servizi sociali ed assistenziali. Le iniziative formative e di
riqualificazione vengono approvate e disciplinate con singoli
provvedimenti del Consiglio regionale, mentre i corsi di
aggiornamento sono istituiti ed approvati con provvedimenti della
Giunta regionale.
Per le incombenze derivanti dall'applicazione della suddetta
legge venne anche istituito l'ufficio per la formazione degli
operatori socio-assistenziali presso il Servizio affari
generali.
Ora, considerando che i due corsi biennali per la formazione di
educatori professionali, il corso biennale per la formazione e
l'aggiornamento degli assistenti educatori in servizio presso i
Centri di sostegno per portatori di handicap gravi, il corso di
formazione per le assistenti sociali, i corsi di formazione per le
assistenti domiciliari e dei servizi tutelari per le persone
anziane ed inabili, si svolgono con cadenza contemporanea nell'arco
dell'intero anno e gravano tutti sul capitolo 62040, considerando
altresì che il Consiglio regionale nelle delibere istitutive dei
corsi ha stabilito di erogare agli allievi dei corsi biennali per
la formazione di educatori professionali un assegno di studio di £.
450.000 lorde per il primo anno e di £. 600.000 lorde per il
secondo anno, e poiché tale assegno è ritenuto vitale ed
indispensabile per gli allievi che non vivono in un nucleo
familiare è perciò indispensabile che il suddetto assegno venga
liquidato mensilmente, altrimenti questi giovani non sono in grado
di potersi mantenere.
Per l'anno finanziario in corso, anche in base alle spese già
sostenute nel 1991, sono previste spese per £. 800 milioni, mentre
per l'anno prossimo (1992) sono previste £. 350 milioni, in quanto
nel settembre 1991 terminerà uno dei due corsi biennali per la
formazione di educatori professionali.
La copertura finanziaria per l'anno in corso è assicurata, come
dicevo, dall'utilizzo dell'apposito fondo globale, grazie ad uno
storno di £. 500 milioni dal capitolo 59940, riguardante le spese
regionali sostitutive dei fondi statali. La reintegrazione di
questa somma al capitolo 59940 sarà comunque effettuata nel
corrente esercizio finanziario, nel caso se ne ravvisasse la
necessità, con un apposito provvedimento legislativo.
La legge che sottopongo ai colleghi per l'approvazione è
importante anche perché concerne un rifinanziamento
"tout
court".
Presidente
Ha chiesto la parola il Consigliere
Voyat; ne ha facoltà.
Voyat (UV)
Vorrei chiedere una precisazione al
Consigliere relatore o all'Assessore Beneforti.
Poiché nella relazione leggo:
"Corso di formazione per le
assistenti sociali",
vorrei sapere di che corso si tratta,
quando è iniziato e da quante allieve è seguito, visto che a me
risulta che le assistenti sociali sono delle persone diplomate per
la cui preparazione non basta un semplice corso di formazione.
Inoltre, nel penultimo capoverso della relazione che accompagna
il disegno di legge è indicato:
"La reintegrazione di questa
somma al capitolo 59940 sarà comunque effettuata, nel caso se ne
ravvisasse la necessità, nel corrente esercizio finanziario con
apposito provvedimento legislativo".
Noi sappiamo che i 500
milioni prelevati dal capitolo 59940 sono quelli relativi alle
prestazioni integrative fatte dall'USL con finanziamenti
regionali.
Purtroppo, da anni si registrano ritardi nei rimborsi da parte
dell'USL, sia perché la competente commissione non si riunisce
tutti i giorni, sia perché troppo sovente l'Amministrazione
regionale, in passato come ora - questo non vuole suonare come un
rimprovero all'attuale Assessore alle Finanze - elargisce i
necessari finanziamenti solo una o due volte all'anno.
Se però dalla cifra già esigua iscritta nel capitolo 59940
togliamo 500 milioni, rischiamo che i rimborsi per le prestazioni
aggiuntive fatte dall'USL su finanziamenti della Regione, anziché
venire pagati dopo un anno, vengano pagati dopo un anno e mezzo o
addirittura dopo due anni.
Detto questo, vorrei sapere se è possibile reperire altri 500
milioni nei fondi globali o se c'è la possibilità di avere maggiori
entrate. Come terza ipotesi vorrei che ci fosse almeno detto in che
data sarà reintegrato il capitolo 59940, proprio perché, se i
Consiglieri si ricordano, questo era uno dei capitoli un po'
stiracchiati, che praticamente avevano conservato lo stesso
finanziamento dell'anno precedente, ma allora ci era stato detto
che, se la gente avesse continuato ad aver bisogno di cure dentarie
o di occhiali, la Regione avrebbe provveduto ad integrarlo.
Se però l'integrazione, invece dei 300 milioni previsti
inizialmente, dovrà essere di ben 800 milioni, sarà più difficile,
specie tenendo conto delle disposizioni che sembra siano state
impartite dall'Assessorato alle Finanze per limitare eccessivi
finanziamenti in sede di assestamento del bilancio. Per questo
chiedo che, piuttosto che prelevare da questo fondo, si prelevi da
un altro fondo, sempreché ve ne sia la possibilità, oppure che si
garantisca che il capitolo 59940 sarà rifinanziato al più presto,
perché non ritengo giusto promettere alla popolazione rimborsi per
prestazioni oculistiche o dentarie, se non ci sono fondi
sufficienti.
Presidente
Se il Consigliere relatore Ricco
intende dire qualcosa in materia finanziaria, ne ha facoltà.
Ricco (DC)
Potrei rispondere in modo diverso
dall'Assessore alle Finanze o da quello alla Sanità ed Assistenza
sociale, per cui mi astengo, proprio perché i punti di vista
potrebbero non combaciare.
Presidente
Ha chiesto la parola l'Assessore alla
Sanità ed Assistenza sociale, Beneforti; ne ha facoltà.
Beneforti (DC)
Vorrei dire al Consigliere Voyat
che, laddove si parla di "corso di formazione per le assistenti
sociali", ci si riferisce ad un corso di aggiornamento per le
assistenti sociali e non ad un corso di preparazione o di
formazione.
Anche quelli per assistenti educatori in servizio presso i
Centri handicap (£. 40 milioni) e quelli per assistenti domiciliari
(£. 170 milioni) sono corsi di aggiornamento e di riqualificazione
del personale che da tanti anni presta il proprio servizio nelle
microcomunità alle dipendenze dell'Assessorato alla Sanità ed
Assistenza sociale.
I 500 milioni saranno reintegrati nel capitolo 59940 nel corso
dell'assestamento del bilancio, come è stato concordato con
l'Assessorato alle Finanze.
Presidente
Ha chiesto la parola il Consigliere
Voyat; ne ha facoltà.
Voyat (UV)
Sono soddisfatto della risposta
dell'Assessore, che mi ha garantito che in fase di assestamento del
bilancio saranno reintegrati nel capitolo 59940 i fondi che ora ne
sono stati prelevati.
Vorrei solo pregare il Presidente del Consiglio di far
sostituire nell'ottava riga della relazione che accompagna il
disegno di legge la parola
"formazione"
con
"aggiornamento",
in modo che si legga: "Corso di
aggiornamento per le assistenti sociali"...
(...Interruzione dell'Assessore Beneforti...)
...Sì, è la relazione; però non ci può essere la dizione
"corso di formazione",
perché la competenza della formazione
spetta ad una scuola statale.
Presidente
Va bene, abbiamo preso nota.
Ha chiesto la parola il Consigliere Rollandin; ne ha
facoltà.
Rollandin (UV)
Au moment où l'on avait examiné ce
projet de loi en Commission, j'avais déjà eu l'occasion de faire
certaines remarques et je ne veux pas les renouveler aujourd'hui.
Je demanderais seulement qu'il y ait une certaine attention au
financement que la Communauté européenne prévoit pour la formation
professionnelle.
Encore une fois ici on n'a pas encore présenté la requête. Il
est vrai que l'Assesseur a reconnu qu'il était en retard et qu'on
n'avait pas encore décidé; tout de même, le fait un peu singulier
c'est que, face à une exigence qui se pose, il nous faut réduire
les fonds de certains chapitres qui sont déjà insuffisants, tout en
sachant que par la suite il faudra les réintégrer, quand il y a des
fonds que la Communauté prévoit normalement et que nous n'utilisons
pas.
Je souligne encore une fois l'exigence qu'il y ait cette
présentation et que pour le futur il y ait une certaine attention à
la dis-ponibilité des fonds européens.
Presidente
Passiamo ora all'esame
dell'articolato.
Do lettura dell'articolo 1.
Articolo 1 1. Per l'applicazione degli articoli 1, 2, 3 della
legge regionale 19 febbraio 1987 n. 10 concernente norme per la
formazione, la riqualificazione e l'aggiornamento degli operatori
dei servizi sociali e assistenziali è autorizzata per l'anno 1991
la spesa di lire 800.000.000.
2. A decorrere dall'esercizio finanziario 1991 è autorizzata la
spesa annua di lire 350.000.000.
Presidente
Se nessuno chiede la parola, pongo in
votazione l'articolo 1 testé letto.
Esito della votazione:
Presenti, votanti e favorevoli: 29
Il Consiglio approva all'unanimità
Presidente
Do lettura dell'articolo 2.
Articolo 2 1. L'onere derivante dall'applicazione della
presente legge, valutato per l'anno 1991 in lire 800.000.000,
graverà sul capitolo 62040 del bilancio di previsione della Regione
per l'anno 1991.
2. A decorrere dall'esercizio 1991, l'onere di lire 350.000.000
annui graverà sui corrispondenti capitoli per gli esercizi
futuri.
Presidente
Se nessuno chiede la parola, pongo in
votazione l'articolo 2 testé letto.
Esito della votazione:
Presenti, votanti e favorevoli: 30
Il Consiglio approva all'unanimità
Presidente
Do lettura dell'articolo 3.
Articolo 3 1. Alla copertura dell'onere di cui all'articolo 1
si provvede per l'anno 1991:
a) quanto a lire 300.000.000 mediante prelievo di pari somma dal
capitolo 67000 "Fondo globale per il finanziamento di spese
correnti" del bilancio di previsione della Regione per l'anno 1991,
a valere sull'accantonamento previsto all'allegato n. 8 del
bilancio di previsione per l'esercizio in corso relativo al
progetto pluriennale E 1.6;
b) quanto a lire 500.000.000 mediante riduzione di pari somma
dello stanziamento iscritto al capitolo 59940 del bilancio di
previsione della Regione per l'esercizio in corso.
2. A decorrere dall'anno 1991, la spesa annua di lire
350.000.000 sarà iscritta con la legge di approvazione del bilancio
di previsione della Regione ai sensi dell'art. 15 della legge
regionale 27 dicembre 1989, n. 90, concernente norme in materia di
bilancio e di contabilità generale della Regione autonoma Valle
d'Aosta.
Presidente
Se nessuno chiede la parola, pongo in
votazione l'articolo 3 testé letto.
Esito della votazione:
Presenti, votanti e favorevoli: 30
Il Consiglio approva all'unanimità
Presidente
Do lettura dell'articolo 4.
Articolo 4 1. Al bilancio di previsione per l'esercizio
finanziario 1991, sono apportate le seguenti variazioni:
parte spesa
variazioni in diminuzione
capitolo 67000 "Fondo globale per il finanziamento di spese
correnti"
lire 300.000.000
capitolo 59940 "Spese regionali sostitutive dei fondi dello
Stato per l'esercizio di funzioni sanitarie attribuite al Servizio
sanitario nazionale di cui alla legge 23 dicembre 1978 n. 833"
lire 500.000.000
variazioni in aumento
capitolo 62040 "Spese per la formazione, la riqualificazione e
l'aggiornamento degli operatori dei servizi sociali e
assistenziali"
lire 800.000.000
Presidente
Se nessuno chiede la parola, pongo in
votazione l'articolo 4 testé letto.
Esito della votazione:
Presenti, votanti e favorevoli: 30
Il Consiglio approva all'unanimità
Presidente
Do lettura dell'articolo 5.
Articolo 5 La presente legge è dichiarata urgente ai sensi
del comma tre dell'art. 31 dello Statuto Speciale, ed entrerà in
vigore il giorno successivo a quello della sua pubblicazione nel
Bollettino ufficiale.
Presidente
Se nessuno chiede la parola, pongo in
votazione l'articolo 5 testé letto.
Esito della votazione:
Presenti, votanti e favorevoli: 30
Il Consiglio approva all'unanimità
Presidente
Il Consiglio è chiamato ora a pronunciarsi
sul complesso della legge.
Esito della votazione:
Presenti, votanti e favorevoli: 30
Il Consiglio approva all'unanimità
