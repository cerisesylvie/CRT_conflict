Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 357 del 29 giugno 1982 - Resoconto
OGGETTO N. 357/VII - INTERVENTI REGIONALI A FAVORE DI POPOLI
IN LOTTA CONTRO LA FAME ED IL SOTTOSVILUPPO
(Interpellanza).
PRESIDENTE:
Do lettura dell'interpellanza presentata dai
Consiglieri Mafrica, Bajocco e Carral:
INTERPELLANZA
La Giunta regionale si è più volte espressa favorevolmente
rispetto alle richieste sollecite da ordini del giorno o mozioni
del Consiglio che auspicano interventi di solidarietà verso i
popoli in lotta contro la fame ed il sottosviluppo o impegnati
nell'opera di ricostruzione del proprio paese da poco liberatosi
dall'oppressione coloniale e da feroci dittature militari.
Bisogna purtroppo constatare come, nonostante i ripetuti
solleciti da parte dei Comitati di solidarietà presenti in Valle,
non sia stata finora presa nessuna concreta iniziatici in questo
campo.
Ciò premesso, i sottoscritti Consiglieri regionali
INTERPELLANO
il Presidente della Giunta per sapere:
1)
quando e come la Giunta interverrà per un
contributo finanziario alla più volte discussa realizzazione di un
centro culturale a San Carlos, capoluogo del distretto di Rion San
Juan, in Nicaragua;
2)
se sono state esaminate le proposte della
cooperativa "Il Sentiero" per un intervento della regione nell'Alto
Volta e quali sono gli orientamenti della Giunta in merito;
3)
se si sono presi contatti con il "Comitato
Nazionale di solidarietà con i popoli dell'Africa australe" per un
contributo della Valle d'Aosta all'allestimento della seconda nave
di aiuti ai rifugiati e profughi oppressi dall'apartheid del regime
di Pretoria.
PRESIDENTE:
Ha chiesto di illustrare l'interpellanza il
Consigliere Mafrica; ne ha facoltà.
MAFRICA - (PCI):
Come Consiglio approviamo spesso in modo
unanime delle mozioni di solidarietà con popoli del Terzo Mando
oppure con popoli in lotta contro la dittatura o altre forme di
oppressione. C'è da dire che a queste mozioni, per quanto ci
risulta, non segue poi un effettivo operare della Giunta, quindi
noi con questa interpellanza la sollecitiamo sostanzialmente a
darci una serie di risposte per impegni che sono stati presi in
questo Consiglio: prima di tutto cosa si pensa di fare rispetto al
centro da costruire a San Carlos, nel distretto di San Juan in
Nicaragua; poi, se sono state esaminate le proposte della
Cooperativa "Il Sentiero" per un intervento in Alto Volta, ed
infine se si è dato corso a quel contributo per la nave di
solidarietà ai rifugiati e profughi africani. Erano tre impegni che
la Giunta si era assunta.
PRESIDENTE:
Ha chiesto di parlare il Presidente della
Giunta; ne ha facoltà.
ANDRIONE - (UV):
Per quanto riguarda il primo punto devo
dire che c'è stata una mozione poi un incontro con i capigruppo, ma
da me personalmente si sono presentati solo gruppi di privati e,
chiedo scusa per la durezza della frase, ho detto loro che non è
mia intenzione affidare dei fondi a privati, anche se si tratta di
persone molto per bene.
Ho chiesto che l'Ambasciata del Nicaragua ci indicasse come,
dove e quando inviare gli aiuti, noi siamo disponibilissimi; però
non affidiamo il denaro a singole persone per portarlo nel
Nicaragua (il che costituirebbe, tra l'altro, esportazione di
valuta).
Per quanto riguarda "Il Sentiero" credo ci sarà una riunione il
6 luglio. Comunque, anche per questa questione spiegherò meglio
dopo e darò i punti principali in seguito, in quanto vorremmo
seguire una linea di assoluta certezza.
Per quel che riguarda l'ultimo punto, ne abbiamo già parlato in
Giunta ed abbiamo già preparato la delibera di Giunta; aspettiamo
la risposta per il quantum.
Per quanto riguarda invece l'Africa Nera, il Consigliere Lanivi
è stato da me incaricato di occuparsi della questione e a questo
scopo è andato a Bruxelles, dove ha conferito a lungo con M.
Maurice Follet, che è direttore della CEE per quanto riguarda gli
aiuti ai paesi della Conferenza Patto di Lomé.
Adesso lascerò la parola al Consigliere Lanivi che illustrerà
meglio di me il problema.
PRESIDENTE:
Ha chiesto di parlare il Consigliere Lanivi,
nella sua qualità di delegato a parlare a nome del Presidente della
Giunta; ne ha facoltà.
LANIVI - (DP):
Dietro incarico che la Giunta ed il suo
Presidente mi hanno voluto assegnare, ho cercato di individuare
delle linee che fossero coerenti con quanto espresso dal Consiglio
regionale all'unanimità nella seduta del 31/3.
Approfondendo questo tipo di problema, mi sono reso conto che vi
sono molti rischi: uno è quello di dare a questi interventi un
significato riduttivo, cioè di seguire una linea prevalentemente
caritativa e di ripetere, anche se aggiornato, un atteggiamento
colonialista rispetto a questi paesi, con interventi che suonino
come dono grazioso di chi ha rispetto a chi non ha.
In questa materia, che sta diventando tema centrale dibattuto
sia nei paesi "sottosviluppati" che tra i paesi più abbienti del
mondo che sono i paesi industriali dell'occidente, mi pare che la
Regione può cogliere quest'occasione non per sprecare o per mal
utilizzare i denari, ma per incanalarli lungo una via ritenuta oggi
la più valida, che ha l'approvazione anche di quei paesi che
dovrebbero essere i beneficiari di questi aiuti. Su queste premesse
credo non sia il caso di dilungarci, comunque dovranno essere
dibattute in modo approfondito da questo Consiglio.
Il Presidente ha risposto alla prima parte dell'interpellanza e
quindi credo che siano da distinguere i due temi posti in evidenza
e mescolati nell'interpellanza; perché sostegni di tipo politico ad
iniziative che hanno prevalentemente un significato politico e non
necessariamente coinvolgono il problema della fame, del
sottosviluppo, sono da distinguersi da quella mozione approvata dal
Consiglio regionale del 31/3, che aveva invece come tema specifico
ed importante il problema della fame e dell'aiuto a quei paesi
cosiddetti "sottosviluppati".
Vorrei sottolineare alcune caratteristiche entro le quali
potremo definire questo tipo di intervento. Mi pare che secondo una
tradizione positiva della nostra regione, l'aspetto che è stato
sottolineato in questo Consiglio è quello della concretezza.
Vorremmo cioè evitare i rischi che oggi anche molte amministrazioni
pubbliche stanno seguendo, di approvare cioè anche ordini del
giorno o mozioni, il che è positivo su un piano teorico, ma non ha
la forza di tradursi in fatto concreto.
Mi pare che la regione abbia sempre dimostrato una certa
concretezza nei confronti dei terremotati sia del Friuli che del
sud e quindi su questo piano dovremo muoverci: concretezza ed
utilità dell'intervento legati ad una sensibilizzazione della
nostra gente sui problemi dello sviluppo, coinvolgimento delle
popolazioni e dei paesi beneficiari, e poi garanzie e controlli
sulla realizzazione di questi progetti - ed è la parte terminale
del discorso fatto dal Presidente della Giunta.
Ecco perché ho ritenuto - e mi sembra valido - di collegarci con
la politica che a livello europeo i paesi occidentali in stretto
collegamento con i paesi in via di sviluppo hanno definito,
seguendo anche una certa linea di azione che la C.C.E. sta portando
avanti.
Le ipotesi sulle quali ci stiamo muovendo sono di questo tipo:
in un primo momento, tanto per intenderci, l'utilizzazione degli
eventuali fondi che la Giunta vorrà mettere a disposizione per
questi interventi; l'attenzione è rivolta all'Africa ed in modo
particolare ai Paesi africani francofoni. Questa scelta non è una
scelta senza significato; assume un duplice significato per la
nostra regione perché in questo caso l'attenzione per il francese
acquisterebbe un certo significato e valore; la seconda è di tipo
più utilitaristico, perché renderebbe possibile delle operazioni di
formazione che in questo caso la comune conoscenza della lingua
francese renderebbe non solo più facile, ma anche possibile.
L'indicazione dei progetti - anche in questo caso mi pare b linee
scelte dalla C.C.E. in accordo con i paesi in via di sviluppo siano
positive - è la seguente:
- sostegno e miglioramento delle attività agricole, cioè
sostegno al mondo rurale, perché contribuisce a risolvere il
problema alimentare in loco;
- intervento a sostegno della formazione professionale e non
operazioni di invio di paracadutamento, di operatori dell'occidente
in questi paesi, ma "allenamento" di operatori professionali in
loco;
- attuazione di strutture socio-sanitarie.
Questi sono i progetti che a livello C.C.E. sono visti con
miglior favore. Mi pare fossero quei progetti rispetto ai quali qui
in Consiglio regionale ci eravamo già indirizzati.
Per quanto riguarda i controlli è importante ciò di cui sono
venuto a conoscenza a Bruxelles, cioè la C.C.E. ha già dei suoi
delegati in questi paesi, che hanno la funzione di mantenere dei
rapporti con le autorità e le popolazioni locali per le opere e gli
interventi che l'occidente intende realizzare in questi paesi. In
questo caso quindi, realizzando questo collegamento, avremo anche
garanzia sulla validità, intendendo con ciò l'inserimento dei
governi locali rispetto alle proposte di intervento che in quei
paesi si intendono realizzare.
L'aggancio poi con l'autorità europea potrebbe portare due
benefici alla nostra regione: il primo consisterebbe nell'avere dei
vantaggi di tipo indiretto, cioè sostenere una certa immagine della
nostra regione a livello europeo; il secondo - che ci è già stato
garantito, ci porterebbe ad interventi di co-finanziamento, quindi
di partecipazione anche finanziaria nella C.C.E. rispetto a
progetti che la regione intenderà realizzare in quei paesi. Le
ipotesi di movimento su queste linee della regione hanno avuto un
giudizio molto positivo a Bruxelles e qualcosa di più di un
giudizio positivo: lungo questa linea la C.C.E. sosterebbe queste
modalità di intervento a mo' d'esempio anche per altre regioni ed
enti locali che su questo problema volessero muoversi.
Per concludere, l'ordine del giorno approvato dal Consiglio
regionale indicava in sei mesi i tempi entro i quali la Giunta
doveva portare un provvedimento legislativo: possiamo assicurare
che entro sei mesi questo provvedimento potrà arrivare al Consiglio
con la indicazione delle finalità, modalità di intervento,
progetti, tempi di attuazione, costi dei progetti che si intendono
realizzare in questi paesi.
PRESIDENTE:
Ha chiesto di parlare il Consigliere Mafrica;
ne ha facoltà.
MAFRICA - (PCI):
Devo registrare almeno un cambiamento di
rotta rispetto alle intenzioni che erano state prospettate negli
incontri con i diversi comitati di solidarietà con il Nicaragua o
con il Comitato per la Pace.
In realtà, la scelta di procedere con fondi messi a disposizione
da questi comitati derivava da difficoltà che erano state avanzate
al procedere dell'erogazione di fondi direttamente all'estero da
parte della regione. Se il Presidente della Giunta dice che queste
forme sono più garantite e sono possibili, non credo ci siano dei
problemi.
Rispetto alle cose dette, la prudenza non deve significare uno
slittamento in tempi molto lunghi; si proceda pure attraverso
l'ambasciata o gli strumenti già esistenti e presso la C.C.E., ma
si vada ad un intervento della regione sia per ciò che riguarda una
certa forma di solidarietà politica e per quel che riguarda
l'iniziativa di tipo più di sostegno economico a popolazioni del
Terzo Mondo, anche se in realtà credo che poi la stessa fame possa
essere considerata un problema politico, perché dipende da come
vengono ripartite le risorse e distribuito il lavoro nel mondo; non
è una condizione naturale di alcuni popoli e paesi
Mi auguro che la Giunta prenda con il dovuto impegno queste
iniziative e si riesca, nel giro di qualche mese, ad andare a
risultati concreti.
