Classificazione
AMMINISTRAZIONE REGIONALE
Amministrazione della giustizia



Oggetto del Consiglio n. 432 del 25 febbraio 2004 - Resoconto
OGGETTO N. 432/XII - Controllo degli atti amministrativi della
Regione da parte della Corte dei Conti. (Interpellanza)
Interpellanza
Preso atto che il Procuratore regionale della Corte dei
Conti, in occasione dell'apertura dell'anno giudiziario, ha
espresso pesanti giudizi sullo stato dei controlli amministrativi
nella nostra Regione;
Osservato che tali giudizi sono sostanzialmente condivisibili
ed evidenziano un malessere profondo della nostra Amministrazione,
peraltro recentemente interessata da reiterati scandali che hanno
allarmato l'opinione pubblica;
Ricordato che il problema della totale assenza di controlli
fu messo in evidenza dalla Commissione consiliare d'inchiesta sulla
cosiddetta vicenda "Maccari";
Ricordato altresì che il tema venne indicato, all'inizio di
legislatura, nel programma di governo dell'attuale maggioranza e
che è stato più volte affrontato dal Gruppo Arcobaleno, che ha
sollecitato adeguate soluzioni;
I sottoscritti Consiglieri regionali
Interpellano
Il Presidente della Regione per sapere:
1) se condivide il contenuto della relazione del Procuratore
della Corte dei Conti in tema di controlli amministrativi;
2) cosa pensa della proposta di istituzione di una sezione
regionale di controllo della Corte dei Conti in Valle d'Aosta e
quali iniziative intende eventualmente assumere al
proposito;
3) a che punto sono i lavori della Commissione interna
incaricata di studiare il problema e di formulare proposte sul
problema dei controlli amministrativi in generale.
F.to: Curtaz - Riccarand
Président - La parole au Conseiller Curtaz.
Curtaz (Arc-VA) - Intervengo per una breve illustrazione
dell'interpellanza.
Come altri anni, ho letto la relazione della Corte dei conti,
che è un atto sempre interessante da leggere. Quest'anno la
relazione mi è parsa particolarmente interessante per tutta una
serie di considerazioni che il Procuratore regionale presso tale
Corte ha svolto all'inizio dell'anno giudiziario; direi
"interessante", perché il Procuratore, al di là delle formalità,
dei convenevoli, che sempre aprono queste relazioni, è andato
subito su alcuni punti critici dell'Amministrazione, dando non solo
bacchettate, come è un poco la prassi di queste relazioni, ma anche
proponendo alcune soluzioni. In particolare, il Procuratore della
Corte dei Conti - e lo ha fatto direi in termini rimproverativi, ma
anche propositivi - ha sottolineato il problema dei controlli
amministrativi. Si tratta di un problema non nuovo che abbiamo
affrontato già ripetutamente. Ricordo che, a seguito di varie
riforme che si sono succedute, ormai gli atti amministrativi
regionali non sono più soggetti ad alcun controllo, questa è la
realtà: né a controlli esterni, né a controlli interni. L'unico
controllo possibile è quello, remoto, del ricorso al TAR che un
qualche cittadino volesse fare, in riferimento a qualche argomento
in ordine al quale abbia un qualche interesse legittimo, altrimenti
tutti gli atti amministrativi - aggiungo: i comportamenti
amministrativi - sono ormai privi di controllo.
Questo problema è tanto importante che è stato più volte
affrontato non solo da noi con le solite iniziative ispettive, ma è
stato individuato come un tema fondamentale in almeno due
occasioni: l'una, riferita alla scorsa legislatura, quando la
commissione che si occupò del "caso Maccari" affrontò in maniera
piuttosto dettagliata, e, a mio giudizio, ben fatta - condivisi
pienamente quella impostazione -, questo problema; l'altra, quando,
nel momento in cui il Presidente Perrin illustrò il suo programma a
quest'aula, la questione dei controlli amministrativi venne posta
come uno dei punti importanti di tale programma. Il richiamo del
Procuratore della Corte dei conti, quindi, non è una sorpresa, non
è una valutazione che viene fatta sulla scia di emotività o di
giudizi personali, ma viene supportata con argomenti di carattere
politico, inteso in senso generale, piuttosto pregnanti. A seguito
di nostre iniziative, peraltro, il Presidente ha accolto anche un
sollecito, che poi è stato condiviso dall'intero Consiglio, perché,
in quel caso, se non ricordo male, abbiamo votato una mozione in
cui si impegnava la Giunta, di approfondire il problema e di
relazionare a questo Consiglio entro quattro mesi; i quatto mesi
non sono assolutamente scaduti, quindi non chiediamo al Presidente
i risultati di questo studio, ma nell'interpellanza gli chiediamo
di dirci a che stadio sono i lavori di questo gruppo interno di
lavoro.
L'interpellanza, quindi, mira intanto a sapere a che punto sono
i lavori della commissione interna incaricata, ma soprattutto a
conoscere l'orientamento dell'Amministrazione regionale, della
Giunta in particolare, sul contenuto della relazione della Corte
dei Conti e sulla proposta specifica dell'istituzione anche in
Valle d'Aosta di una sezione regionale di controllo della Corte dei
Conti. La Corte dei Conti svolge diverse competenze, fra queste vi
è anche questa forma di controllo preventivo che, visti i problemi
che abbiamo, potrebbe essere un'idea per prospettare una soluzione
quanto meno parziale alle carenze che tutti lamentiamo.
Su questo punto vorrei capire dal Governo regionale se la
proposta fatta al Procuratore è accoglibile, se vi sono delle
riserve di tipo ideologico o tecnico e, se vi sono queste riserve,
quali sono però le alternative a cui si vuole arrivare, perché
penso che possiamo essere tutti d'accordo che una situazione del
genere non può durare a lungo, anche perché abbiamo visto che, in
assenza di controlli, poi si creano delle degenerazioni, che hanno
comportato il succedersi di brutti episodi all'interno
dell'Amministrazione, di funzionari infedeli e quant'altro. Mi
riservo di fare ulteriori osservazioni all'esito della risposta che
il Presidente mi vorrà cortesemente dare.
Président - La parole au Président de la Région, Perrin.
Perrin (UV) - Je peux en grandes lignes partager l'analyse qui a
été faite par l'interpellant. Je tâcherai de donner quelques
réponses et aussi quelques suggestions à ce sujet.
En ce qui concerne les sections régionales de la Cour des
Comptes responsables des contrôles de gestion, je tiens à rappeler
qu'elles n'ont pas été instituées par la loi n° 20 de 1994 sur les
dispositions en matière de juridiction et de contrôle de la Cour
des Comptes, qui n'en prévoyait pas l'existence, donc ce n'est pas
question de mauvaise volonté. Elles sont nées, dans les Régions à
statut spécial, d'une modification des dispositions d'application
instaurant les sections décentralisées de la Cour des Comptes
chargées du contrôle de la légalité des actes: aux sections
juridictionnelles ont été associées des sections régionales de
contrôle. Ces mesures ne concernaient en rien la Vallée d'Aoste du
fait de notre ordre juridique et parce que, avant la réforme du
titre V de la Constitution, le contrôle de la légalité des actes
était chez nous l'apanage de la Commission de Coordination, qui a
ensuite terminé sa fonction.
Cela dit, nous avons étudié avec la plus grande attention la
relation du Procureur de la Cour des Comptes, même si nous n'avons
pas partagé parfois les tons, mais dans les contenus c'est juste
d'avoir une attention particulière à ce qui est dit et surtout nous
partageons pleinement ses observations quant aux contrôles que
toute administration se doit d'effectuer aux fins du respect des
règles et de la légalité de son action. Ces considérations nous les
avons faites lors de la présentation de notre programme et ces
observations ont été retenues lors de la présentation de la motion
et partagées aussi par ce Conseil. L'Exécutif a d'ores et déjà pris
des dispositions afin de se doter des outils grâce auxquels
améliorer l'efficacité des contrôles de l'action de
l'administration.
A la lumière de la réforme du titre V de la Constitution et de
la nouvelle législation sur le rôle et les fonctions des sections
régionales de contrôle - introduite par la loi italienne n° 131 du
5 juin 2003, que l'on appelle communément la "loi La Loggia" -, la
question de l'institution d'une section régionale de contrôle des
actes administratifs - ou en tout état de cause de nouvelles formes
de contrôle - est redevenue un sujet d'actualité. Or, l'institution
d'une section de contrôle pourrait être l'objet d'un débat soumis à
l'attention de la Commission paritaire, c'est une des formules
possibles. La discussion technique qui s'annonce dans ce contexte
ne saurait être dissociée d'un examen politique attentif, vraiment
fondé sur l'organisation juridique de notre Région, je l'ai même
dit dans une interview, à condition qu'on respecte les compétences
de notre Région. Selon l'article 7 de la loi n° 131/2003, les
Régions à statut spécial ont d'ailleurs, dans l'exercice de leurs
compétences, la possibilité de se doter d'une réglementation
spécifique, dans le respect des objectifs desdits systèmes de
contrôle. Il me semble qu'une proposition de cette nature avait
déjà été élaborée et aussi discutée lors de la proposition du
"Statut Nicco", appelons-le ainsi. Il est bien évident que notre
Assemblée devra être au c?ur du débat en question, puisque les
contrôles sur la gestion s'inscrivant de par leur nature dans le
cadre de la collaboration, ces sections de la Cour des Comptes ont
pour interlocuteur exclusif les Conseils des administrations
contrôlées, donc c'est un thème à débattre dans ce Conseil, ce
n'est pas le Gouvernement le titré, mais c'est surtout le Conseil.
Ce n'est pas pour une décharge de responsabilités, nous sommes
entre autres tous des conseillers.
En ce qui concerne la troisième question qui m'a été posée, vous
savez que la motion approuvée par ce Conseil engage le Gouvernement
à présenter ici même un rapport sur l'avancement de son action, au
terme d'un délai de 4 mois. Je peux vous assurer qu'on est en train
de travailler à ce sujet et les structures de l'Administration sont
en train de s'interroger et de travailler, afin d'envisager des
solutions possibles au moins pour garantir ce contrôle interne qui
a été souhaité par la motion et pour éviter ces actions de
contrôle, d'enquête, pour connaître tout ce qui a été fait dans
cette période, afin de garantir qu'il y ait une tranquillité sur le
respect des processus et des procédures, parce que je crois que
c'est là surtout le manque en ce moment dans l'Administration.
Comme j'aurai des nouvelles, et donc des solutions à proposer, je
viendrai référer à ce Conseil.
Président - La parole au Conseiller Curtaz.
Curtaz (Arc-VA) - Prendo atto della risposta del Presidente, non
sono molto soddisfatto e le spiego il perché. Vedo che in questa
materia vi è una difficoltà di elaborazione e di proposta, una
difficoltà direi anche di percepire l'importanza del problema, non
a livello di dichiarazioni di principio perché, ogni volta che ne
parliamo anche con il Presidente della Regione, conveniamo che
questi temi sono da affrontare, però vedo una certa ritrosia e
timidezza nell'affrontare il problema. Siamo qui da anni a dire che
il Consiglio deve utilizzare le proprie competenze, quindi deve
assumersi le responsabilità di analizzare i temi, ma anche di
legiferare su tutte le materie e non sono pentito di manifestare in
continuazione le nostre preoccupazioni in materia. Quando con la
nostra interpellanza le si chiedeva di capire l'orientamento,
quindi, non era certo per chiedere alla Giunta un potere
sostitutivo rispetto al Consiglio; era per capire se vi è un
orientamento, perché non ci possiamo negare che l'orientamento
della Giunta e dell'Esecutivo è rilevante rispetto a una materia
del genere, perché l'Esecutivo è il primo responsabile, ma anche il
primo ad essere additato come responsabile in caso di mancanza di
controlli, quindi è interesse prioritario dell'Esecutivo che questi
problemi vengano affrontati.
La risposta che il Presidente mi ha dato, corretta, cortese e
anche di apertura in un certo senso, la ritengo insufficiente a
capire gli orientamenti che avevamo chiesto. Direi poco male, nel
senso che avremo ancora occasione di parlare di queste cose,
soprattutto quando questa commissione finirà questi lavori e avremo
ulteriori argomenti. Credo però sia necessario - ma questa non è
tanto una richiesta che faccio al Presidente o alla Giunta, ma a
tutte le forze politiche e a noi stessi - approfondire il problema.
Credo vi sia l'esigenza - almeno da parte mia esiste, ma credo vi
sia anche da parte di qualche altro collega - di capirne di più, di
avere maggiori strumenti, di avere la possibilità di confrontare
altre realtà; per esempio, mi interessa molto capire di più sulle
sezioni di controllo preventivo della Corte dei Conti, su come
funzionano nelle altre regioni, se hanno un ruolo invadente o di
collaborazione.
Ora, io alle questioni più ideologiche sono poco interessato,
posso capire che noi in Valle d'Aosta, viste le nostre condizioni
politiche, considerato il nostro passato storico, siamo più
interessati a che al controllo dei nostri atti sia affidato ad un
organismo interno e non un organismo proveniente dall'esterno,
questo lo posso anche capire; bisogna farlo però, non solo parlarne
e dire che saremmo più d'accordo su un'ipotesi, piuttosto che su
un'altra. Bisogna fare progredire questo approfondimento, perché mi
sembra che finora non sia progredita se non un minimo, grazie a
nostri continui solleciti e siamo ormai ad oltre un anno dai lavori
della commissione che aveva analizzato queste tematiche, proponendo
anche delle soluzioni, dicendo che comunque giustamente tutto il
dibattito avrebbe dovuto essere svolto anche in Consiglio su questi
temi. Quella commissione, giustamente, non si era limitata a
sottolineare il male che c'era stato, ma aveva anche sottolineato
il bene che si potrebbe ottenere, se venissero adottate certe
riforme. Una volta sottolineati i problemi, si era cercato di dare
delle linee per capire cosa non andava nell'amministrazione e cosa
avremmo dovuto fare; è passato un anno e abbiamo fatto pochissimo,
sotto il profilo concreto poco e niente. Ripeto: vi sono state
dichiarazioni di principio condivisibili, nostre iniziative
continue, ma siamo ancora a questa commissione interna che sta
studiando il problema.
Questa esigenza di approfondimento è tanto vera che ho già
fatto, all'interno della mia commissione, al Presidente Cesal,
nell'ultima seduta, la richiesta di approfondire. Una volta
esauriti altri temi sul tavolo della commissione - e che devo
riconoscere il Presidente Cesal sta portando avanti con coerenza e
con attitudine al dialogo, che io apprezzo -, bisognerà cercare di
capire di più di questi temi per essere in grado di fare tutti
delle proposte sensate e condivise, perché questo è un tema sul
quale tutti possiamo essere d'accordo, perché nessuno di noi può
pensare che un'amministrazione di queste dimensioni possa svolgere
la propria attività senza controlli interni e senza controlli
adeguati.
Prendo atto di questo intervento ancora interlocutorio e credo
che questo tema vada approfondito affinché venga risolto nel
miglior modo possibile.
