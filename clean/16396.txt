Classificazione
ATTIVITÀ CULTURALI


Resoconto integrale del dibattito dell'aula
Oggetto del Consiglio n. 2761 del 24 settembre 1997 - Resoconto
SEDUTA POMERIDIANA DEL 24 SETTEMBRE 1997
OGGETTO N. 2761/X Concessione, ai sensi della legge regionale 20
agosto 1993, n. 69, di un contributo di lire 11.000.000 al Comune
di Nus per l'organizzazione della manifestazione "Star Party"
1997.
Deliberazione Il Consiglio
Premesso che:
Il sig. Silvio Trione, sindaco del Comune di Nus, ha presentato
all'Assessorato dell'Istruzione e della Cultura, con lettera in
data 5 agosto 1997, una richiesta tendente ad ottenere un
contributo per l'organizzazione dell'edizione 1997 della ormai
tradizionale manifestazione denominata "Star Party";
L'iniziativa, organizzata in collaborazione con il Comitato
Promotore per l'Osservatorio Astronomico di Saint-Barthélemy, le
associazioni "Inusuali", A.V.S.A e A.R.S.A.V., la Pro Loco di Nus,
il gruppo Vigili del fuoco volontari di Nus e la rivista "Nuovo
Orione", si terrà nei giorni 26, 27 e 28 settembre 1997 a
Saint-Barthélemy;
La manifestazione prevede tra l'altro un convegno con la
partecipazione dei seguenti relatori:
Prof. Walter Ferreri: "La ricerca di civiltà extraterrestri"
Prof. Guido Cossard: "Archeoastronomia in Valle d'Aosta"
Prof. Roberto Parisio: "La storia della Hale Bopp per
immagine";
Il costo dell'iniziativa ammonta a lire 22.300.000 così
suddivise:
- rimborso spese e parcelle relatori ed organizzatori lire
4.000.000
- pubblicazione relazioni lire 4.000.000
- cartelline, cancelleria e spese pubblicitarie lire
4.600.000
- servizio fotografico e televisivo lire 400.000
- noleggio bus, navette, taxi lire 500.000
- affitto locali per convegno, proiezioni, attrezzature lire
1.500.000
- party: rinfresco e colazione per partecipanti e noleggio
attrezzatura specifica lire 5.000.000
- varie lire 2.000.000
Il Servizio Attività Culturali dell'Assessorato dell'Istruzione
e della Cultura ha provveduto all'istruttoria ed alla valutazione
della domanda esprimendo parere favorevole sulla sua ammissibilità
a contributo, ai sensi dell'articolo 3, comma 3 e dell'articolo 8,
comma 1, della legge regionale 20 agosto 1993, n. 69;
La Giunta, su proposta dell'Assessore all'Istruzione e alla
Cultura ritiene pertanto opportuno aderire alla richiesta mediante
la concessione, ai sensi dell'articolo 3 comma 1 della legge
regionale n. 69/1993, di un contributo di lire 11.000.000, pari al
50 percento circa della spesa preventivata;
Visto l'obiettivo gestionale 110102 - gestione dei finanziamenti
a enti e privati per l'organizzazione di iniziative culturali e
scientifiche, assegnato al Servizio Attività Culturali
dell'Assessorato dell'Istruzione e della Cultura;
Richiamate le deliberazioni della Giunta regionale n. 6162 in
data 30 dicembre 1996, n. 317 in data 3 febbraio 1997 e n. 2436 in
data 7 luglio 1997 concernenti il bilancio di gestione della
Regione per l'anno 1997 e per il triennio 1997/99, nonché la
circolare applicativa n. 7 del 6 febbraio 1997 (prot. n.
320/SGT);
Visto il parere favorevole rilasciato dal Capo Servizio Attività
Culturali dell'Assessorato dell'Istruzione e della Cultura, ai
sensi dell'articolo 72 della legge regionale n. 3/1956 e successive
modificazioni e del combinato disposto degli articoli 13 - comma 1
- lett. e) e 59 - comma 2 della legge regionale n. 45/1993, in
ordine alla legittimità della presente deliberazione;
Delibera
1) di approvare, ai sensi dell'articolo 3 comma 1 della legge
regionale 20 agosto 1993, n. 69, la concessione al comune di Nus
(C.F. 00108130071) di un contributo di lire 11.000.000, pari al 50
percento delle spese previste, per l'organizzazione dell'annuale
"Star-party", in programma a Saint-Barthélemy nei giorni 26, 27 e
28 settembre 1997;
2) di impegnare la spesa di lire 11.000.000 (undicimilioni) da
imputare al capitolo 57260 del Bilancio di previsione della Regione
per l'anno 1997 ("Contributi ad enti ed associazioni culturali ed
educative per manifestazioni ed iniziative culturali e
scientifiche"), richiesta n. 3510, che presenta la necessaria
disponibilità;
3) di stabilire che alla liquidazione della spesa si provveda ai
sensi dell'articolo 58 della legge regionale 27 dicembre 1989, n.
90 e successive modificazioni, in applicazione dell'articolo 9
della legge regionale 20 agosto 1993, n. 69;
4) di prendere atto che il contributo non è soggetto alla
ritenuta d'acconto del 4 percento prevista dal DPR n. 600 in data
29 settembre 1973;
5) di dare atto che la presente deliberazione non è soggetta al
controllo della Commissione di Coordinamento per la Valle d'Aosta,
in quanto non compresa nelle categorie indicate all'articolo 8 del
decreto legislativo 22 aprile 1994, n. 320 e di darne
esecuzione.
Si dà atto che, dalle ore 18,12, presiede il Vicepresidente
Chenuil.
Président La discussion générale est ouverte. Quelqu'un demande
la parole?
On peut passer à la votation:
Conseillers présents, votants et favorables: 28
Le Conseil approuve à l'unanimité
