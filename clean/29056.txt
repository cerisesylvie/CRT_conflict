Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 336 del 24 novembre 1967 - Resoconto
OGGETTO N. 336/67 - Legge regionale concernente
l'approvazione della nuova pianta organica e delle tabelle delle
carriere economiche a ruolo aperto per il personale addetto al
Laboratorio regionale di Igiene e Profilassi, alla Sezione
Zooprofilattica regionale e all'Emoteca regionale.
Mappelli
(D.C.)
- Il disegno di legge che si
sottopone ora all'esame dell'approvazione del Consiglio e in merito
al quale l'apposita Commissione consultiva di studio nominata dalla
Giunta regionale ha espresso parere favorevole prevede alcune
variazioni al numero dei posti già previsti dalla pianta organica
del Laboratorio regionale di Igiene e Profilassi, dell'Istituto e
destituisce la pianta organica dei posti del personale addetto
all'Enoteca Regionale e alla Sezione Zooprofilattica Regionale onde
consentire un regolare efficiente funzionamento dei servizi
stessi.
Per quanto riguarda la sezione zooprofilattica mi riservo poi di
informare il Consiglio di un piccolo inconveniente e che se il
Consiglio sarà d'accordo ne terrà conto.
Il disegno di legge che ha lo scopo di uniformare anche il
trattamento giuridico ed economico del predetto personale a quello
in cui già fruisse il rimanente personale della Regione mediante
l'attuazione a carriera economica a ruolo aperto e la definizione a
sistemazione a ruolo in via straordinaria del personale della
carriera esecutiva e della carriera ausiliare. Le norme e le
proposte del disegno di legge sono state sottoposte per il
prescritto parere all'esame della Commissione paritetica previsto
per il personale in servizio della Regione.
Per quanto riguarda la sezione zooprofilattica attualmente c'è
un piccolo inconveniente ed è questo: la Commissione paritetica ha
ritenuto accettare un correttivo al veterinario direttore nella
classificazione dell'A4 normale, in quanto questo Signore non ha
logicamente fruito, non può fruire di percentuali e, pertanto,
viene a inquadrarsi normalmente in base agli A4 il resto del
personale della Regione. Come vedrete l'A3 per gli altri dei due
laboratori abbiamo dovuto trovare una categoria particolare, perché
essendo gli A3 solo i capi in base alla legge del 10 novembre 1966
n. 13, dovrebbero essere solo i capi d'Assessorato A3 e tutti gli
altri A4 e A5.
Mentre qui abbiamo appunto il direttore, il coadiutore e
l'assistente, non avendo noi l'A6 per mettere l'Assistente, abbiamo
creato questa categoria particolare che è l'A3 Laboratorio, che in
termini di quattrini è più basso logicamente dell'A3 normale.
Sempre in Commissione paritetica oltre a quella modifica del
veterinario si avrebbe proposto che anche lì l'inserviente, visto
che è nelle stesse condizioni, anziché metterlo SP2, la Commissione
paritetica avrebbe chiesto all'unanimità di mettere RS. Questa è
l'unica modifica.
Ci sarebbe un altro problema che a suo tempo pareva... non era
il caso di tenerne conto, invece con una valutazione più
approfondita sarebbe questo che, sempre alla sezione
zooprofilattica, bisognerebbe prevedere un preparatore. Adesso non
so se sia il caso di tenerne conto visto che abbiamo voluto
modificare anche questo inserviente. È pur vero che oggi i capi di
bestiame, come mi ha riferito anche a suo tempo l'amico Maquignaz,
che i capi sotto controllo sono oggi circa 25, mentre alla fine dal
piano decennale dovranno controllare circa 40 mila capi. Pertanto,
questo è l'unico problema diciamo di fondo che si dovrebbe
esaminare.
Chamonin
(U.V.)
- Io volevo chiedere
un'informazione: qui, praticamente, per tutti i direttori di
reparti o di sezioni si è previsto una nuova formula, cioè questo
A3... ecc. che è inferiore all'A3 logico, ma è superiore all'A4, in
più mi pare hanno anche le interessenze sui servizi di laboratorio.
Invece il Veterinario direttore della sezione zooprofilattica è un
A4 stipendio naturalmente inferiore a questo nuovo A3 creato.
Quindi, non crede l'Assessore che con questo si porti, diciamo
differenziazione tra l'inquadramento del personale?
Mappelli
(D.C.)
- Signor Chamonin, avverrebbe
appunto questo squilibrio, diciamo tenendo conto di quanto dice
lei, perché noi lasciando A4 normale, viene inquadrato, come si
dice, diciamo di tutta questa categoria anche qui della
Regione.
Non sarebbe giustificabile nei confronti degli A4 qui il fatto
che li venga un 3 Laboratorio, non sarebbe giustificato, cioè io
non so, faccio un nome, ad esempio, Dr. Liabel ad esempio mi pare
che è un A4, A3; allora il Dr. Trasino, tutti questi Ispettori,
questi nostri tecnici sono tutti A4. Allora ci sarebbe una
sperequazione fra questi e il veterinario direttore della sezione
zooprofilassi. Pertanto, è normale che anche la Commissione si è
espressa favorevole, tenendo conto di quello che è l'inquadramento
per tutti gli altri di questa categoria.
Fosson
(U.V.)
- Sì, su questo punto mi sembra che
l'esperto zootecnico è l'A4, quindi bisogna tenere una certa parità
fra questi due punti.
Piuttosto, io ho parlato prima contro il gonfiamento di
quell'organico che abbiamo passato un attimo fa per la Casa da
gioco, perché effettivamente abbiamo approvato un qualche cosa che
è fuori da ogni buon senso in questo momento. Qui, probabilmente,
invece bisogna vedere perché i capi controllati attualmente sono 25
mila, ci sono dei momenti dell'anno che questa sezione
zooprofilattica ha un po' di respiro ed è il momento in cui il
bestiame è all'alpeggio o che, ma in tutto il periodo in cui i vari
veterinari condotti fanno i controlli, questa sezione
zooprofilattica è effettivamente carica di lavoro, perché con tutti
gli esami che deve fare e se si vuole fare anche la seconda prova
sulla questione della brucellosi, ha un carico di lavoro molto
forte.
Quindi, io non so adesso, non so, io mi sono lamentato in
Consiglio che non sia stato fatto il controllo questa primavera per
il piano di risanamento. L'Assessore Maquignaz mi ha detto che
c'erano delle difficoltà da parte di veterinari per fare questi
controlli, ma può darsi che da parte di alcuni veterinari ci
fossero queste difficoltà, da parte di altri probabilmente queste
difficoltà non esistevano ma se avessero fatto i controlli il
carico probabilmente ricadeva sulla sezione zooprofilattica.
Quindi, in questo momento bisognerebbe vedere e sentire
precisamente dal veterinario direttore le sue esigenze, perché
possa garantire questo lavoro che è essenziale e fondamentale,
perché altrimenti noi avremmo una strozzatura.
Oggi quando si parla di piani e si parla di strozzature in un
senso o nell'altro avremo una vera e propria strozzatura in questo
punto perché almeno in gran parte dell'anno, non dico, ci sono dei
momenti con un po' di calma, ma in gran parte dell'anno non
potrebbero stare dietro a tutte le prove che devono fare.
Ora io non so se in questo momento, se è sufficiente la
questione di un preparatore, adesso bisognerebbe avere la sicurezza
o se è necessario trovare anche una possibilità, anche se non con
un impiego continuativo che il veterinario non ha la necessità di
avere uno che lo coadiuvi almeno per una parte a tempo, a mezza
giornata mettiamo, una cosa o l'altra, trovare qualche veterinario
giovane che possa incominciare a fare iniziare questa pratica,
eventualmente lavorare anche solo una mezza giornata con un
incarico, non dico di metterlo in organico... la questione di un
secondo veterinario.
Perché, effettivamente io sono sempre del principio che non
bisogna aumentare troppo gli organici, però, io ritengo e questo
però bisogna saperlo direttamente dal veterinario se è
indispensabile prevedere un altro preparatore e penso che in certi
momenti dell'anno, almeno per alcuni mesi dell'anno, sia anche
necessario sotto forma d'incarico non di metterlo nella pianta
organica, ma trovare anche la possibilità di dare un incarico a
qualche veterinario giovane per dare una mano al veterinario per
espletare tutte le prove.
Maquignaz
(D.C.)
- Io avevo già avuto occasione di
dire che il servizio della sezione zooprofilattica bisognava
potenziarlo, perché non poteva più seguire tutte le analisi del
risanamento del bestiame. Ed è proprio qui che si è pensato di
aggiungere una persona, in quanto attualmente sono necessarie due
persone come inservienti, ci sono il direttore e la dattilografa.
Però, si pensava di mettere come preparatore in modo da
specializzare una persona che desse un po' un aiuto maggiore anche
al veterinario. E poi si dovrà rinforzarlo ancora maggiormente
verso gli ultimi anni di risanamento, allora sarà il caso di
esaminare e di mettere una persona solo temporaneamente in quei
momenti di punta.
Quindi, per il momento con l'aggiunta di questo preparatore
dovrebbe essere sufficientemente per garantire il funzionamento del
servizio. Un inserviente, una dattilografa... si aggiungerebbe solo
questo preparatore.
Germano (P.C.I.)
- Io volevo solo dire, ecco, questo è un
po' il metodo, che la Commissione del personale si riunisse,
stabilisse dopo la discussione una determinata soluzione, bisogna
cambiare la situazione del veterinario e dell'inserviente.
Consiglio, bisogna aggiungere un preparatore.
Io non discuto che sia necessario, che vada bene, ma non potete
pensarci un momento prima, ma potete queste cose portarle in
Commissione del personale. Adesso decidiamo così, io non ho niente
in contrario, ma decidiamo senza sapere bene, senza aver valutato,
senza aver fatto una discussione.
Mappelli
(D.C.)
- Dunque se c'è qualcuno, e questo
non è per presunzione, ma io l'ho sempre detto, a suo tempo era
stato richiesto questo preparatore, la nostra perplessità è solo
questa che è in visione al futuro che delinea, oggi come oggi,
sinceramente le tabelle vanno bene così, adesso se noi abbiamo la
possibilità di vedere, come diceva il Signor Fosson, di vedere di
prenderne uno per una mezza giornata in futuro, perché noi qui se
c'è il posto dobbiamo bandirlo entro un certo termine, bisognerà
prenderlo, questo è il discorso. Per il resto in base a quanto ha
deciso la Commissione paritetica non c'è niente da modificare, cioè
si mette quell'inserviente SR, RS e basta.
Fosson
(U.V.)
- Mi sembra che la risposta che ha
dato in questo momento Mappelli sia completamente fuori luogo
perché, allora mettiamoci d'accordo, dice che la tabella va bene
così com'è, ma l'ha detto anche il Geom. Maquignaz.
Ha detto che è necessario un preparatore perché no? Il
preparatore è necessario subito, abbiamo parlato, io mi sono
permesso di dire che probabilmente sarà necessario anche di dare un
colpo di mano, un aiuto al veterinario, sono contrario, però, di
prevederlo nella tabella organica per quelle ragioni, che un
organico bisogna sempre tenerlo piuttosto rispetto e se è
necessario si incomincia a vedere solo quando c'è l'esigenza di
arrivare a modificarlo. Quindi, in un secondo tempo, bisognerà dare
e mi sembra che l'Assessore Maquignaz è perfettamente d'accordo con
la proposta che ho fatto io, di non metterlo in organico e di
vedere di dare questo aiuto al veterinario nei momenti di punta,
nei momenti di punti perché in certi momenti dell'anno può esserci
un po' più calma nel lavoro.
Però, il preparatore se si di vuole fare tutte le prove è
necessario adesso. Io ho detto, mi sono riservato siccome è un po'
di tempo che non seguo più l'attività, mi sono riservato ho detto
al Geometra Maquignaz di sentire naturalmente il veterinario, ma
lui l'avrà già sentito perché ha confermato in pieno questa cosa.
D'altra parte, oggi ci sono un 25 mila capi sotto controllo, le
prove si fanno regolarmente e in primavera e in autunno, molte di
queste prove vanno a finire alla sezione zooprofilattica.
Quindi, cerchiamo di metterci d'accordo.
Mappelli
(D.C.)
- A pagina 5, per gentilezza,
bisogna aggiungere, se tutti siamo d'accordo in questo senso, tra
"il veterinario direttore e dattilografa", "preparatore
zoprofilattico uno, carriera esecutiva C2" non c'è altra modifica
da fare. Mentre sotto l'inserviente c'è solo da mettere S/RS
anziché P2. La parte finanziaria bisognerà pur vederla anche lì.
Per la parte finanziaria, a pagina 8, c'è da aggiungere "C2
preparatore zooprofilattico n. 1". Ah! Il C1.
Germano (P.C.I.)
- Aiuto, il preparatore invece di uno
aggiungiamolo lì, stipendio uguale.
Montesano (P.S.D.I.)
- No, meglio staccarlo e metterlo
preparatore...
Mappelli
(D.C.)
- C2...
(Germano:
...bisogna aggiungere aiuto preparatore zootecnico)
...zooprofilattico...
Montesano (P.S.D.I.)
- Aiuto preparatore
zooprofilattico...
Mappelli
(D.C.)
- Sì, aiuto preparatore
zooprofilattico. C2 pag. 8 e così va bene, sotto aiuto preparatore,
aiuto preparatore chimico, aiuto preparatore zooprofilattico. Le
tabelle sono uguali e a pag. 9 allora bisogna, anziché quei sei,
mettere 5, inserviente di Laboratorio sono 6. A pag. 9 mettete 5 e
allora sotto si mette inserviente di Laboratorio 1, ah già si vede
che hanno già modificato gli allegati.
Io avevo ancora l'allegato della Commissione.
Chamonin
(U.V.)
- Bisogna mettere a pag. 5
l'allegato B, non preparatore zooprofilattico, ma aiuto
preparatore.
Montesano (P.S.D.I.)
- Altre osservazioni, allora
passiamo alla votazione della legge articolo per articolo,
chiamiamo un po' i Consiglieri che vogliono entrare.
Allora, ecco fa le osservazioni sul quattro, quando arriviamo
poi...
Art. 1: osservazioni? Il Consiglio approva.
Art. 2: quanti siamo per ora?
(Siggia:
siamo 31) ...no,
sono quattro articoli, Bordon.
Art. 2: il Consiglio approva.
Art. 3: il Consiglio approva.
Art. 4: Consigliere Germano.
Germano (P.C.I.)
- ... fare 15 milioni, la disponibilità
c'è.
Montesano (P.S.D.I.)
- Qual è la sua proposta Consigliere
Germano?
Germano (P.C.I.)
- ... è di aggiungere sul 164, invece di
due, tre milioni.
Mappelli
(D.C.) -
15 milioni, art. 144, anziché
due, tre...
(Montesano:
...sì, articolo 4)
Montesano (P.S.D.I.) -
Art. 5: Il Consiglio approva.
Allegato A) - il Consiglio approva.
Allegato B) - il Consiglio approva.
Allegato C) tabella 1 - il Consiglio approva.
Allegato C) tabella 2 - il Consiglio approva.
Allegato C) tabella 3 - il Consiglio approva.
Allegato C) tabella 4 - il Consiglio approva.
Votazione segreta.
Risultato della votazione: votanti trenta, favorevoli trenta, il
Consiglio approva all'unanimità.
L'adunanza è sciolta ed è rimandata alle ore sedici.
---
La seduta è tolta alle ore 12,52.
