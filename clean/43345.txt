Classificazione
ASSISTENZA SOCIALE
Disabili



Oggetto del Consiglio n. 746 del 24 giugno 2021 - Resoconto
OGGETTO N. 746/XVI - Interpellanza: "Azioni finalizzate alla
celere liquidazione dei contributi arretrati rivolti a persone in
condizione di disabilità gravissima".
Bertin (Presidente) -
Punto n. 39 all'ordine del giorno.
Per l'illustrazione consigliere Manfrin.
Manfrin (LEGA VDA) -
Come si può intuire dal titolo di
questa interpellanza, abbiamo raccolto quello che io non oserei
definire altro che un grido di dolore, che è arrivato da numerose
famiglie che ci hanno segnalato come purtroppo il fondo con il
quale si sostentavano si sia improvvisamente prosciugato. Parliamo,
tanto per far comprendere all'aula, di malati gravissimi di SLA o
di familiari, di
caregiver
che hanno dovuto, per esempio,
lasciare il lavoro per seguire i propri cari, quindi di fondi che
sono assolutamente essenziali per la sopravvivenza di queste
persone.
Abbiamo così ricostruito e abbiamo cercato di riportare - non ci
siamo voluti dilungare eccessivamente nel testo della interpellanza
- il lungo iter composto da delibere di Giunta, quindi citando per
brevità solo le ultime, che raccontano la storia di questa
erogazione. Tanto per farci comprendere anche da chi ascolta al di
fuori da qui, parliamo di un fondo che permette di sopravvivere a
chi ha patologie gravissime, che non permettono non dico di
lavorare, ma nemmeno di avere una vita normale. Persone, per
esempio, allettate in maniera permanente, a volte nemmeno coscienti
di ciò che accade intorno a loro, che hanno bisogno di un supporto
in qualsiasi cosa, dalla vestizione, all'igiene, alla
nutrizione.
Ora immaginate lo sconcerto che queste famiglie hanno vissuto,
quando a gennaio non si sono viste accreditare nemmeno quel minimo
sostentamento che permette loro, più che vivere, direi quasi di
sopravvivere. Lo stesso purtroppo è avvenuto a febbraio.
 Quindi, per due mesi queste famiglie hanno dovuto vivere di
risparmi, se li avevano, oppure hanno dovuto chiedere aiuto ad
amici e familiari, come purtroppo e con dolore ho appreso dalle
segnalazioni: persone che hanno dovuto chiedere un pezzo di pane ai
vicini di casa o ai familiari, perché non avevano più niente.
Finalmente a marzo si decide di liquidare il contributo di gennaio
e ad aprile arriva quello di febbraio, poi tutto si blocca di nuovo
e le numerose famiglie sono cadute davvero nella disperazione,
perché dopo essere sopravvissute a stento per due mesi si sono
viste nuovamente bloccare queste erogazioni.
So anche, da quello che mi hanno riferito, Assessore, che
immediatamente dopo aver depositato questa interpellanza i
pagamenti sono stati miracolosamente sbloccati. Ovviamente non
voglio rubare le proprietà taumaturgiche a qualche collega qui in
Consiglio, ma di questo non possiamo che essere contenti. Però
dobbiamo anche fare in modo che una situazione come quella che si è
venuta a creare, una situazione di questo tipo, non si debba mai
più ripetere, perché stiamo parlando di persone che, non credo di
fare difetto se le finisco fragili. Sono famiglie che hanno fatto
scelte immaginiamo anche radicali per stare vicino ai propri
affetti e che non hanno altre entrate spesso, se non quelle
previste appunto dalle delibere di Giunta che le ho indicato e da
questo appunto contributo che viene organizzato.
Dagli approfondimenti che abbiamo fatto pare sia occorso un
problema sul fondo tra il nazionale e il locale dal 2017 e che i
fondi successivi siano stati recuperati rastrellando gli avanzi
dove si poteva, fino ad arrivare al
blackout
che abbiamo
vissuto, cioè quello del 2021. Una sorta di utilizzo dei fondi
regionali, da quello che abbiamo ricostruito, che hanno
sostanzialmente anticipato i fondi nazionali e poi lo Stato non ha
mai rimborsato alla Regione, che si è trovata a dover coprire
questo manco.
Al netto di quella che è stata una risoluzione, mi auguro,
felice e soprattutto duratura, cioè che non si ripeta ovviamente
più durante quest'anno, ma neanche chiaramente negli anni a venire,
con questa interpellanza, oltre a chiedere quali siano le
motivazioni dei ritardi nei summenzionati pagamenti, abbiamo
chiesto anche quale sia la data individuata per la liquidazione dei
contributi arretrati, ma come abbiamo detto per fortuna è arrivata,
e se sia intenzione dell'Amministrazione, affinché non si ripeta
una tale e incresciosa situazione.
Io credo che, più che altro sui punti 1 e 2, ma soprattutto sul
punto 1, sarebbe bene fare chiarezza e sarebbe bene, partendo dalla
risposta al punto 1, quindi capire le motivazioni di questi
ritardi, come poter organizzare queste erogazioni per il futuro, in
maniera che non si debba più ripetere la situazione che ho appena
descritto.
Presidente -
Per la risposta l'assessore Barmasse.
Barmasse (UV) -
I ritardi relativi all'erogazione dei
contributi per l'assistenza personale e/o per l'assistenza a carico
dei
caregiver
familiari a favore di persone con disabilità
gravissime, ivi comprese le persone affette da SLA, ai sensi degli
articoli 3 lettere A, B e 4 dell'allegato della DGR 322 del 2018,
sono imputabili al fatto che, al fine di utilizzare le risorse
relative al fondo nazionale per le non autosufficienze a valere
sulle precedenti annualità, è stato necessario trasferire le stesse
dall'anno 2020 all'anno 2021 con l'attività di chiusura dei fondi
Stato. Tali somme residue sono state rese disponibili solo in
seguito all'approvazione del rendiconto della Regione e quindi nel
mese di maggio 2021.
In data 24 maggio 2021, non appena le risorse sono risultate
disponibili, gli uffici hanno provveduto tramite provvedimento
dirigenziale a impegnare le somme e a liquidare i contributi di cui
sopra, relativi ai mesi di marzo, aprile e maggio. Con il
provvedimento dirigenziale citato sono state impegnate anche le
somme per l'erogazione dei contributi almeno fino al mese di luglio
2021, sia a valere sul fondo nazionale non autosufficienza, sia sul
fondo nazionale politiche sociali.
Il ritardo è stato dovuto quindi come sopra illustrato a una
situazione contabile contingente e pertanto sia assicura che non si
ripeterà più.
Presidente -
Per la replica il consigliere Manfrin.
Manfrin (LEGA VDA) -
Bene, sono felice di apprendere
dalle sue parole che questo non si ripeterà più e quindi sono lieto
che si sia arrivati a una definizione di questa vicenda. Ringrazio
l'assessore per il suo intervento.
Presidente -
Con questo punto all'ordine del giorno
abbiamo esaurito i lavori del Consiglio regionale, che pertanto si
chiudono qui. Buona giornata a tutti quanti.
---
L'adunanza termina alle ore 11:18.
