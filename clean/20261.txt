Classificazione
BILANCIO E CONTABILITA' REGIONALE


Resoconto integrale del dibattito dell'aula
Oggetto del Consiglio n. 248 del 20 novembre 2003 - Resoconto
OGGETTO N. 248/XII - Disegno di legge: "Primo provvedimento di
variazione al bilancio di previsione della Regione per l'anno
finanziario 2003 e a quello pluriennale per il triennio
2003/2005".
Articolo 1
(Recupero di somme dalla disponibilità del fondo di dotazione
della gestione speciale Finaosta S.p.A.)
1. La struttura competente dell'Assessorato del bilancio,
finanze, programmazione e partecipazioni regionali provvede a
richiedere alla Finaosta S.p.A. il rimborso, anche in più
soluzioni, della somma di euro 3.075.000,00 disponibile sul fondo
di dotazione della gestione speciale di cui all'articolo 5 della
legge regionale 28 giugno 1982, n. 16 (Costituzione della società
finanziaria regionale per lo sviluppo economico della Regione Valle
d'Aosta), da introitare sul capitolo 9905 (Recuperi di somme
giacenti sulla gestione speciale Finaosta S.p.A. derivanti dai
rientri dei finanziamenti concessi), dello stato di previsione
dell'entrata del bilancio per l'anno finanziario 2003.
Articolo 2
(Autorizzazioni di maggiori o minori spese recate da leggi
regionali)
1. Le autorizzazioni di spesa recate dalle leggi regionali,
ivi comprese le leggi regionali 11 dicembre 2002 n. 25 (Legge
finanziaria per gli anni 2003/2005) e 28 aprile 2003, n. 13
(Assestamento del bilancio di previsione per l'anno finanziario
2003, modifiche ed integrazioni a disposizioni legislative,
variazione al bilancio di previsione per l'anno finanziario 2003 e
per il triennio 2003/2005), sono modificate, per gli anni 2003,
2004 e 2005, nelle misure indicate nell'allegato A.
Articolo 3
(Variazioni allo stato di previsione dell'entrata)
1. Allo stato di previsione dell'entrata del bilancio per
l'anno finanziario 2003 sono apportate le seguenti
variazioni:
a) in diminuzione
Capitolo 1600 "Quote fisse di ripartizione delle imposte
sostitutive dei tributi erariali oggetto di devoluzione"
competenza euro 73.000.000,00
b) in aumento
Capitolo 1610 di nuova istituzione
Programma regionale 1.02
Codificazione 1.2.1.
"Gettito imposte anni precedenti":
competenza euro 39.748.112,00
Capitolo 9905 "Recuperi di somme giacenti sulla gestione
speciale Finaosta S.p.A. derivanti dai rientri dei finanziamenti
concessi"
competenza euro 3.075.000,00
cassa euro 3.075.000,00.
Articolo 4
(Variazioni allo stato di previsione della spesa)
1. Allo stato di previsione della spesa del bilancio per
l'anno finanziario 2003 e di quello per il triennio 2003/2005 sono
apportate le seguenti variazioni, come indicate, in diminuzione,
nell'allegato B e, in aumento, nell'allegato C:
a) in diminuzione
anno 2003 competenza euro 57.058.758,88
cassa euro 50.325.215,69
anno 2004 competenza euro 2.645.542,79
anno 2005 competenza euro 2.370.542,79
b) in aumento
anno 2003 competenza euro 26.881.870,88
cassa euro 53.400.215,69
anno 2004 competenza euro 2.645.542,79
anno 2005 competenza euro 2.370.542,79.
Articolo 5
(Copertura finanziaria)
1. La copertura della minore entrata complessiva, per l'anno
2003, di euro 30.176.888,00, derivante dall'articolo 3, è
assicurata dalle minori spese disposte dall'articolo 4, comma 1,
lettera a).
Articolo 6
(Pareggio del bilancio)
1. Il bilancio di previsione per l'anno finanziario 2003, a
seguito delle variazioni approvate con la presente legge, pareggia
nelle risultanze di euro 2.096.715.884,40 per la competenza e di
euro 2.534.588.459,49 per la cassa.
Articolo 7
(Dichiarazione d'urgenza)
1. La presente legge è dichiarata urgente ai sensi
dell'articolo 31, comma terzo, dello Statuto speciale per la Valle
d'Aosta ed entrerà in vigore il giorno successivo a quello della
sua pubblicazione sul Bollettino ufficiale della Regione.
Allegati
(Omissis)
Président - Je vous donne lecture d'une lettre du Conseil
permanent des collectivités locales, qui nous est parvenue à propos
du projet de loi n° 5:
Donnant suite à votre lettre du 9 octobre dernier, on vous
informe que l'Assemblée du Conseil permanent des collectivités
locales, lors de la séance du 11 novembre dernier, aux termes de
l'article 65, 2
e
alinéa, lettre c) de la loi régionale
n° 54, a exprimé un avis favorable au projet de loi n° 5
concernant: "Primo provvedimento di variazione al bilancio di
previsione della Regione per l'anno finanziario 2003 e a quello
pluriennale per il triennio 2003/2005."
Une copie de la lettre est en train d'être distribuée à tous les
conseillers.
La parole au rapporteur, Conseiller Rini.
Rini (UV) - Questo disegno di legge rappresenta il primo
provvedimento legislativo di variazione al bilancio di previsione
dell'esercizio finanziario 2003 e del triennio 2003/2005.
Per l'anno 2003 la variazione prevede una diminuzione
dell'entrata per euro 73.000.000 e uno storno di fondi tra capitoli
già esistenti, cioè spese il cui aumento è compensato con riduzione
di altre spese già previste in bilancio e rispetto alle quali la
programmazione ne consente la riduzione.
La diminuzione dell'entrata riguarda il capitolo relativo alle
quote di ripartizione delle imposte sostitutive dei tributi
erariali oggetto di devoluzione, le ormai note "plusvalenze ENEL".
Come si evince dalla relazione che accompagna il disegno di legge,
la proposta di riduzione di tale capitolo di entrata è conseguenza
della verifica degli equilibri di bilancio e riaccertamento delle
poste attive e passive. Rispetto alla previsione di euro
93.000.000, la riduzione è di euro 73.000.000 in quanto l'entrata
accertata è di soli euro 20.000.000.
Si compensa la minore entrata con circa 40.000.000 euro
derivanti dal recupero del gettito delle imposte erroneamente
attribuite allo Stato dalla filiale di una banca con sede di Aosta;
trattasi soprattutto di IRPEF, IRPEG, IVA e imposta di
fabbricazione sulla birra del periodo 12 ottobre 2001-12 febbraio
2002. La differenza di euro 33.251.888 è compensata per euro
30.176.888, mediante riduzione di capitoli di spesa del bilancio di
previsione annuale e per euro 3.075.000 mediante recupero dalla
disponibilità del fondo di dotazione della gestione speciale della
"Finaosta S.p.A.".
Nel dettaglio sono da considerarsi qualificanti le seguenti
operazioni in aumento dello stato di previsione della spesa:
interventi di attuazione del Piano di sviluppo rurale 2000/2006,
quali interventi migliorativi aziendali e delle infrastrutture
rurali e gli interventi di trasformazione e commercializzazione dei
prodotti agricoli; contributi per il ripristino delle
infrastrutture rurali danneggiate da eventi alluvionali; interventi
a favore di imprese industriali ed artigiane e loro consorzi a
sostegno di investimenti produttivi; finanziamento all'USL per
investimenti; finanziamento del Fondo per il rinnovo contrattuale
nell'ambito scolastico; interventi a favore delle società di
impianti a fune; contributi regionali nel settore dei trasporti
pubblici.
Dopo questa breve relazione tecnica, vorrei fare ancora alcune
considerazioni. Questi 93 milioni di euro vanno stornati in quanto
non abbiamo una certezza assoluta che ci vengano erogati, ma non
dobbiamo accettare "tout court" la non erogazione. Ritengo che
l'Assessore e gli uffici non debbano "gettare la spugna" ma, come
credo che stiano facendo, cercare di ottenere quanto ci spetta, non
possiamo rinunciare a dei diritti su delle imposte solo perché
l'imposta originaria cambia nome. Per quanto riguarda poi il
recupero del gettito delle imposte a seguito dell'errore bancario,
credo che bisognerà attivarsi in modo che i controlli sulle banche
e sui soggetti autorizzati alla riscossione dei tributi siano più
puntuali e sistematici e che quanto successo non abbia più a
ripetersi. Bisogna comunque dare atto che l'errore è stato
individuato dalla Direzione finanze della Regione ma, trattandosi
di una somma così ingente, forse è anche abbastanza intuitivo, se
le cifre fossero state più piccole, può darsi che l'errore non
sarebbe stato rilevato e, di conseguenza, non avremmo introitato
quanto dovutoci.
Président - Le débat est ouvert.
La parole à la Conseillère Squarzino Secondina.
Squarzino (Arc-VA) - L'aspetto più interessante di questo
disegno di legge consiste nella constatazione che le entrate
previste, quindi messe nel bilancio di previsione del 2003, non
sono state tutte introitate dalla Regione; le previsioni fatte,
quindi, erano errate.
Trova così soluzione - certamente non favorevole per le casse
della Regione - la questione posta con chiarezza dall'opposizione
nel momento dell'esame dell'approvazione in aula del bilancio di
previsione 2003 e del bilancio pluriennale 2003-2005. La famosa
quota di 93 milioni di euro prevista al capitolo 1600, riguardante
la ripartizione delle imposte sostitutive dei tributi erariali
derivanti "dall'operazione ENEL", era da inserire fra le entrate,
come affermava la maggioranza, o era da stralciare, come chiedeva
l'opposizione? Si discusse a lungo se fosse legittimo o meno
l'inserimento nel bilancio regionale dei 9/10 delle plusvalenze
dell'ENEL, cioè dell'imposta sostitutiva dei tributi erariali
oggetto di devoluzione. Noi eravamo molto perplessi ma, di fronte
alle perplessità dell'opposizione e alle richieste di chiarimento,
la Giunta rispose con fermezza e con sicurezza. L'Assessore Agnesod
allora ci disse:
"Siamo certi della legittimità di tali entrate:
ce lo dice il comma 6 dell'articolo 25 della legge finanziaria n.
448 del 2001…"
e aggiunse:
"… è vero che tale norma non parla
di decorrenza, ma noi questa risorsa la rivendichiamo, perché ci
spetta, ma non solo quella, bensì tutto il pregresso, già
rivendicato da oltre 10 anni"
.
Ancora:
"Queste risorse spettano alla nostra Regione in base
prima di tutto a un'interpretazione autentica, contenuta
nell'articolo 25, comma 6, della legge statale 28 dicembre 2001, n.
448, la finanziaria dello scorso anno, in merito all'attribuzione
alle Regioni a Statuto speciale e a Province autonome di tutte le
quote di imposte sostitutive di tributi erariali oggetto di
devoluzione. Questa norma di interpretazione autentica era stata lo
scorso anno espressamente richiesta ed inserita per un problema
interpretativo concernente la Regione Friuli Venezia Giulia, ma
esplicitata in modo tale da renderla applicabile a tutte le Regioni
e Province autonome. Ci aspettano quindi le compartecipazioni su
tutte le imposte sostitutive in quanto sostitutive di imposte
oggetto di devoluzione, ai sensi dello Statuto e della legge 26
novembre 1981 n. 690"
. Ha continuato ad affermare:
"Non ci
sono dubbi interpretativi, quindi ci spettano, anzi ci spetta tutto
l'arretrato"
.
Quelle risorse, nonostante le nostre perplessità e quelle della
stessa Corte dei Conti, furono iscritte al bilancio e adesso si
scopre che tali risorse non potevano essere iscritte, perché non
c'era la certezza della loro entrata. Questo fatto, tra l'altro,
contravviene ad un dettato chiaro della legge n. 690/1981 -
Revisione dell'ordinamento finanziario della Regione Valle d'Aosta
-, laddove all'articolo 13 si dice:
"Con la legge regionale di
approvazione del bilancio non si possono stabilire nuove o maggiori
entrate né disporre nuove o maggiori spese"
. Mi spiace non
avere qui l'allora Assessore alle finanze per sentire quali nuove
giustificazioni sarebbe capace di presentarci. Comunque, di fatto,
la Giunta è stata obbligata a rivedere le proprie entrate e a
ridefinirle sulla base di dati reali: da una parte, ha stralciato
le ipotetiche plusvalenze dell'ENEL, ricalcolate in 73 milioni di
euro; dall'altra, ha inserito nuove entrate di circa 40 milioni di
euro derivanti da ulteriori accertamenti predisposti dalle
strutture regionali; per cui il bilancio va rimodulato sulla base
di un 30 milioni in meno rispetto alle entrate previste.
Per quanto riguarda le scelte operate dalla Giunta rispetto ai
capitoli su cui distribuire in aumento o in diminuzione le
variazioni del bilancio, si assiste a quello che si chiama
"raschiamento del barile", nel senso che si verificano le risorse
che nei diversi capitoli sono in esubero, in quanto si capisce che
non si possono spendere entro dicembre, per spostarle laddove
mancano fondi. È un'operazione normale a fine anno, in tale manovra
fanno però specie gli oltre 6 milioni di euro portati in
diminuzione su capitoli riguardanti il settore zootecnico e
agricolo che cito: capitolo 42815 "Contributi per interventi
sanitari e per la salvaguardia delle produzioni nel settore
zootecnico"; capitolo 42845 "Contributi per interventi nel settore
dell'allevamento zootecnico"; capitolo 43050 "Attuazione del Piano
di sviluppo rurale 2000-2006, misure cofinanziate". La domanda che
ci poniamo è come mai sono state messe così tante risorse proprio
in questo settore. Si sono gonfiati tali capitoli per essere sicuri
di avere risorse da spendere nel periodo pre-elettorale?
L'Assessore alle nostre domande ha risposto che si trattava di
"fondi in esubero", ma mi sembra che questa spiegazione sia
alquanto superficiale; se fosse vera, ci troveremmo di fronte ad un
apparato amministrativo che non è in grado di programmare le
risorse di cui ha bisogno e questo è altrettanto preoccupante.
Il disegno di legge è un intervento normativo di modifica di un
bilancio che non abbiamo approvato, pertanto voteremo contro anche
a questo provvedimento.
Président - La parole au Conseiller Comé.
Comé (SA) - Il disegno di legge che oggi analizziamo certamente
è fortemente centrato su due voci: una, i 93 milioni di euro
"dell'operazione ENEL" e l'altra i 39 milioni di euro
dell'accertamento del recupero del gettito delle imposte attribuite
allo Stato da parte della filiale di una banca.
Vorrei soffermarmi inizialmente sul capitolo 1600 riguardante la
plusvalenza "dell'ENEL". Come ha già sottolineato la collega
Squarzino, questo capitolo è stato oggetto di una lunga e ampia
analisi nel bilancio di previsione dello scorso anno e già
all'epoca la "Stella Alpina" aveva richiesto delle precisazioni e
preteso che l'Assessore venisse a riferire in Consiglio prima
dell'inizio della discussione. Riprendo, consentitemelo,
l'affermazione dell'Assessore alle finanze Agnesod, il quale ci
disse:
"In riferimento alle problematiche inerenti la posta prevista
in entrata di 93 milioni di euro sul capitolo 1600, su cui vi è
stata una richiesta di chiarimenti da parte della Procura regionale
della Corte dei Conti, desidero portare a conoscenza gli elementi
che garantiscono il Consiglio e i consiglieri sulla legittimità
della scelta effettuata. Occorre innanzitutto chiarire la
differenza fra bilancio finanziario in termini di competenza da
quello di cassa: il primo indica le entrate che si acquisirà il
diritto a riscuotere, mentre il secondo indica il flusso monetario
che si prevede di riscuotere sia rispetto alla competenza
dell'esercizio in corso, sia rispetto agli esercizi precedenti.
Tale entrata, se non riscossa entro il termine dell'esercizio,
rappresenterà un residuo attivo nell'esercizio finanziario 2004.
Abbiamo quindi l'iscrizione di questa posta in entrata e tale
iscrizione è in conformità e in piena armonia con il dettato della
legge regionale di contabilità"
.
Disse poi:
"Ad ulteriore attestazione di validità di quanto esposto,
abbiamo ricevuto una comunicazione dal Sottosegretario al tesoro,
Senatore Giuseppe Vegas, con la quale la Regione viene informata
che la legge finanziaria dello Stato, approvata dalla Camera dei
deputati, è in fase di approvazione al Senato e contiene un
emendamento che impegna il Governo ad istituire un comitato tecnico
presso il Ministero, per definire tempi e modi del trasferimento
dallo Stato alla Regione delle plusvalenze ENEL, nonché di tutte le
imposte sostitutive pregresse. Questo è quanto volevo riferirvi per
la tranquillità di tutti e per ribadire la legittimità di questa
posta in entrata"
.
Noi lo scorso anno abbiamo dato il voto favorevole al bilancio,
a seguito delle garanzie che il competente Assessore ci ha fornito
dopo le nostre sollecitazioni per chiarimenti derivanti da
polemiche sorte per l'intervento anche del Procuratore della Corte
dei Conti, proprio per quanto in esame con il disegno di legge n.
5. Il provvedimento ora presentato dalla Giunta smentisce quanto lo
scorso anno l'Assessore alle finanze ci ha relazionato tanto in
Consiglio, quanto in una precedente riunione, nel corso della quale
anche a livello tecnico è stata garantita la legittimità della
previsione del capitolo 1600. Oggi, Assessore, ci sentiamo presi in
giro e ritengo che si dovrebbero sentire presi in giro anche i
Consiglieri di maggioranza, tranne forse alcuni della Giunta che
oggi sono ancora là, ma gli altri si devono sentire tutti presi in
giro, chi ha votato, perché il disegno di legge oggi che noi
analizziamo precisa che mancano i presupposti tecnico-giuridici per
l'accertamento della somma, mentre l'Assessore Agnesod ci aveva
garantito il diritto a riscuotere. In realtà, siamo in presenza di
una grave mancanza di correttezza nei confronti del Consiglio
regionale; l'Assessore Agnesod è arrivato addirittura a sostenere
che il Governo aveva istituito un comitato tecnico per definire
tempi e modi del trasferimento dallo Stato alla Regione delle
plusvalenze "ENEL". Il comitato è stato effettivamente istituito?
In caso affermativo, con quali risultati? In caso contrario, devo
rilevare che le affermazioni dell'Assessore sono servite
esclusivamente a carpire il nostro voto e la nostra buona fede.
Le plusvalenze "dell'operazione ENEL" sono state quotate in euro
93.000.000, mentre ora si procede ad una riduzione della previsione
di 73.000.000 euro; parrebbe logico immaginare che la differenza di
20 milioni di euro dovrebbe essere garantita dalla previsione della
compartecipazione ad altre plusvalenze. A questo punto, è corretto
chiedere all'Assessore di riferire di quale plusvalenza si tratta,
perché le somme sono ancora consistenti e sono più che giustificati
i dubbi sull'operazione da cui esse possono derivare e quindi sulla
certezza del diritto della Regione a prevedere e percepire tali
somme. Tra l'altro, Assessore, avevo chiesto - anche a nome della
commissione -, la documentazione e lei, come sempre, simpaticamente
aveva detto: "sì"; poi si vede che, essendo un super assessore, è
super impegnato e quindi non ha il tempo di farci avere la
documentazione…
Ho esaminato per pura combinazione le previsioni indicate sul
bilancio per il corrente esercizio 2004 e ho riscontrato che sul
capitolo 1600 ancora sono a residuo, quindi totalmente da
riscuotere, i restanti 20 milioni di euro derivanti dall'operazione
precedentemente esposta. È giusto chiedersi se per le imposte
sostitutive sulla plusvalenza non si riesca a riscuotere neppure un
centesimo e lei mi dovrà dare una risposta su questo. Non vorrei
che la variazione proposta dell'Assessore Marguerettaz fosse un
"escamotage" per dissimulare la brutta operazione proposta dal suo
predecessore.
Mi sembra onesto e doveroso rappresentare un ulteriore dubbio -
e vengo alla somma di 39 milioni di euro - che nasce
dall'osservazione delle partite a residuo sul bilancio 2004 per le
imposte IRPEF, IRPEG, IVA, erroneamente versate a Torino, anziché
ad Aosta. La somma di 39,7 milioni di euro che l'Assessore ha
accertato sussistere, ai sensi dell'articolo 3 del disegno di
legge, sul bilancio del corrente anno 2003, risulta altresì
iscritta nella colonna dei residui attivi del corrispondente
capitolo 1610 del bilancio per il 2004. Mi sembra giusto far notare
che le imposte erroneamente versate a Torino si riferiscono al
periodo 12 ottobre 2001-12 ottobre 2002, che lo Stato ha
riconosciuto all'inizio del corrente anno 2003 l'errore e ha
inoltre comunicato il diritto della Regione alle quote di spettanza
regionale. È inverosimile che, alla data attuale ed entro il
termine del 2003, non sia ancora possibile riscuotere nemmeno un
centesimo!
Tutto questo premesso in relazione ai discutibili comportamenti
dell'Assessore precedente in sede di approvazione del bilancio 2003
e ai dubbi che emergono ancora a seguito della proposta di
variazione della Giunta, esprimo il voto contrario della "Stella
Alpina" al disegno di legge n. 5.
Président - La parole au Conseiller Lattanzi.
Lattanzi (CdL) - Non vorrei infierire sull'amico Agnesod, che,
Assessore interista, si è un po' comportato come il suo Presidente:
ogni anno spera di vincere il campionato, ma da 20 anni non ce la
fa… il peggio è che anche l'attuale
Assessore è interista, non ce ne liberiamo di questi sportivi
illusi!
Non voglio dire all'ex Assessore Agnesod quello che abbiamo già
espresso direttamente a lui quando si parlò di questa posta, però è
importante precisare un paio di passaggi. L'Assessore Agnesod
garantì i Consiglieri di maggioranza che questa posta era a noi
dovuta e che, a fronte di questa negoziazione, il Sottosegretario
Vegas aveva preso formale impegno a presentare un emendamento, che
andava a costituire e finanziare un tavolo tecnico per
l'approfondimento. Non vado a leggere il resoconto di quanto
sostenni io quel giorno: il Sottosegretario Vegas, che avevo
sentito, non sapeva assolutamente nulla di quell'emendamento e del
tavolo tecnico per questa partita! Già in quella sede annunciai che
non era vero e che forse si erano capiti male, perché il
Sottosegretario Vegas a noi, invece, aveva comunicato che era
disponibile a un tavolo tecnico, ma per altre partite, non per
questa che, per quanto riguardava il Governo, era già una partita
chiusa. Tutto sta, come ha detto l'Assessore Marguerettaz,
nell'interpretazione di questa imposta sostitutiva perché, di
regola, le imposte che ne sostituiscono altre prima spettanti alla
Regione, rimangono di competenza regionale. In base a quel
ragionamento, gli uffici e l'Assessorato di allora avevano
presupposto che, essendo un'imposta sostitutiva - anche se
straordinaria, unica, di un'operazione irripetibile - di un'imposta
regolarmente dovuta alla Regione, lo Stato avrebbe dovuto
riconoscerla per i 9/10, ma il Governo aveva immediatamente
risposto che la loro interpretazione tecnica dava a questa posta
una straordinarietà sostitutiva, sì, di un'imposta dovuta, ma non
assolutamente da dover riconoscere alla nostra Regione.
Noi, in quell'ambito e in quella discussione, fummo molto chiari
- fra l'altro, anche per garantire i consiglieri - che non era
vero, che si trattava di incomprensioni sicuramente in buona fede,
di ragionamenti altrettanto in buona fede, sia da parte degli
uffici regionali che da parte del Ministero, ma il problema era che
i denari ce li avevano in mano loro e che se loro non ritenevano di
doverceli dare… era illegittimo
tecnicamente… anche se politicamente
condivisibile lottare per portare a casa dei soldi, era quanto meno
imbarazzante mettere in bilancio, per le leggi che regolamentano la
costruzione di bilanci, una posta così incerta. Non una posta non
dovuta o dovuta - questione interamente di tipo politico -, ma una
posta tecnicamente non certa, perché le leggi che regolamentano la
costruzione dei bilanci prevedono che le poste siano certe in
entrata. Nel bilancio che andremo a discutere fra qualche giorno,
infatti, la cifra che l'Assessore si sente di mettere in maniera
certa è molto inferiore e, probabilmente, di partite diverse
rispetto a quella, perché quella dovrebbe essere di 93 milioni di
euro. Credo che quella di 93 milioni di euro, sotto l'aspetto della
discussione della legittimità, rimanga una partita aperta ma, se
fossimo così certi, dovremmo mettere nel bilancio che verrà portato
in approvazione 93 milioni di euro e non 20, quindi è evidente che
qualcosa non quadra! Non quadra non tanto nella diatriba: se
l'Assessore Agnesod ha fatto o non ha fatto bene, perché noi
avevamo già detto che non aveva fatto bene, adesso qualche
Consigliere di maggioranza scopre che effettivamente il problema
c'è stato e l'Assessore odierno non se la sente, sotto l'aspetto
tecnico, per rispettare le leggi che regolano la predisposizione
del bilancio, di mettere questa posta nei prossimi bilanci;
piuttosto la questione che sollevo qui è di tipo politico, perché
questa Giunta nasce come continuità politica di Centro Sinistra, di
un'alleanza, di una condivisione di programmi con la Giunta
precedente. L'obiezione politica che sollevo, pertanto, è su quali
presupposti questo Assessorato e questa Giunta non si sentono di
sostenere con la stessa forza politica la "dovutezza" - scusate il
brutto termine - di questa posta, perché la "dovutezza" era legata
ad una convinzione politica, cioè che quella imposta sostitutiva
era di nostra competenza e, di conseguenza, vi era stata
l'iscrizione tecnica a bilancio.
Venendo meno l'iscrizione tecnica, che oggi togliete, non solo
mettete a posto il bilancio sotto l'aspetto della legittimità, ma
fate venire meno una certezza politica che aveva la Giunta
precedente, di cui questa Giunta è la continuità. Vedo quindi un
cambio radicale delle posizioni politiche su questa partita e su
questo vorrei avere delle risposte. Questa Giunta, questo Assessore
è la continuità politica dell'altro, con tutte le differenze che
possiamo mettere, oppure politicamente vi è un cambio di direzione?
Perché, se vi è un cambio di direzione politica, parliamone,
perché, quando vi siete insediati, avete presentato un programma
che era la continuità di quello precedente, avete sostenuto dei
valori che erano la continuità di quelli precedenti e mi sembra
invece che questo Assessore sia di una parte politica totalmente
diversa da quella precedente!
Ribadisco, per la nostra conoscenza dei rapporti con il Governo,
che nessuno a Roma ha il dubbio che questa posta non sia dovuta,
per cui sarà compito dei nostri uffici riaprire il tavolo della
negoziazione e convincere, anche se sarà dura, il Ministro Tremonti
a mollare questa partita, ma questa diventa una questione politica,
lo ripeto.
Vi è o no continuità nella linea politica?
Président - La parole au Conseiller Pastoret.
Pastoret (UV) - Il me semble que sur ce point il y a deux
éléments importants auxquels je veux faire référence et qui
concernent l'inscription au chapitre 1600 du budget 2002 de 93
millions d'euros. Premier point: le fait que la Région ait un
devoir politique, celui d'ouvrir une table de confrontation avec le
Gouvernement italien sur le droit d'encaisser cette recette, M.
Lattanzi vient de le dire, un devoir qui est encore actuel. Certes,
la loi n° 690/81 prévoyait le droit de la Région à encaisser
"le
imposte afferenti il territorio regionale"
et l'opération de
l'achat de "l'ENEL" avait été
perfectionnée… le siège fiscal de
"l'ENEL" étant à Rome, cet impôt n'était pas
"afferente il
territorio regionale"
, cela avait déjà été dit au Conseil, donc
on n'avait théoriquement pas le droit d'encaisser cette recette. À
défaut de titularité, selon la loi n° 690, il faut rappeler que
"l'imposta sulle plusvalenze in sostituzione delle imposte sul
reddito",
auxquelles la Région participe à 90%, a été
introduite, comme quelqu'un l'a rappelé, par la loi n° 448/2001. Il
a donc été, juste et légitime que la Région ait ?uvré pour se voir
reconnaître ce droit, qui avait été reconnu - et c'est le cas de le
rappeler - à la Région du Friuli Venezia Giulia et donc, pour ce
faire, la Région a pourvu à inscrire dans son budget le chiffre de
93 millions d'euros. Comment aurions-nous pu demander une table de
confrontation avec l'Etat, si nous avions été, nous, les premiers à
ne pas soutenir le bien-fondé de notre prétention en n'inscrivant
pas au budget cette somme que nous réclamions? Il s'agit de faire
politique et d'avoir aussi une logique dans la politique! Voilà
pourquoi cette somme a été inscrite; voilà pourquoi cela a été fait
à juste titre; voilà pourquoi, ainsi faisant, a été affirmée une
prétention légitime de la part de la Région d'encaisser cette
somme. Il s'agissait là - et c'est ce qu'on a fait - d'un acte fort
et nécessaire au point de vue politique.
Du point de vue comptable et administratif, celle-ci a été une
prévision également légitime, s'agissant d'une prévision de
compétence et non pas de caisse; l'Etat prédispose un budget de
caisse, la Région rédige un budget de compétence. Il faut se
rappeler que nous avons une loi sur la comptabilité régionale
n'excluant pas la possibilité, pour ce type de recettes, de les
inscrire.
Nous constatons aujourd'hui que cette prévision n'a pas eu une
suite favorable. Est-ce donc pour cette raison que nous devons
renoncer à réaffirmer nos raisons, en ne poursuivant pas notre
politique d'éclaircissement des rapports financiers entre la Région
et l'Etat? Je crois que non.
Combien de recettes pourront être encaissées par notre Région et
peut-être elles ne le sont pas, faute de rapports clairs et de
volonté commune, qui voient l'Etat se soustraire ou ne pas être
concerné à l'adhésion d'un principe
juste… et que l'on ne peut nier
seulement pour une question d'interprétation divergente sur des
aspects de nomenclature comptable, parce qu'il s'agit de cela! On
ne reconnaît pas cette recette, parce qu'il y a une divergence sur
des aspects de interprétation. Certes, si nous devons nous
reprocher quelque chose, c'est que nous n'avons pas été à même
d'arriver à conclure cette négociation avec l'Etat et je considère
donc que cet acte, qui est soumis à notre attention, soit une
simple "précaution" de la part de l'Assessorat, mais j'espère que
cela ne préconise pas la renonce de la part de cette Région à
négocier des recettes que nous retenons avoir le droit
d'encaisser.
Le deuxième point concerne une question qui a été connue par ce
Conseil, l'inscription de ce chiffre a été à la une de tout le
monde surtout par une intervention du Procureur général de la Cour
des Comptes de la Vallée d'Aoste, qui avait envahi avec une
intervention que je veux définir avec les mots que le collègue
Curtaz a prononcés le 4 décembre 2002 à l'occasion de l'approbation
d'une résolution sur ce thème, une résolution qui avait été
approuvée par tous les groupes de ce Conseil, sauf par le groupe de
"Forza Italia", qui s'était abstenu. M. Curtaz avait dit une chose
que je partageais à l'époque et que je partage encore plus
aujourd'hui:
"Sicuramente è stata un'interferenza dal punto di
vista dei rapporti istituzionali totalmente inopportuna, ritengo
quindi che la presa di posizione del Consiglio con questa
risoluzione sia una presa di posizione ferma, pacata, dignitosa,
sicuramente necessaria ed è per questo che daremo voto favorevole
alla risoluzione".
Parce qu'ici dans cette salle on avait posé
deux problèmes politiques: le premier, le droit de cette Région de
délibérer sur son budget, sans qu'il y ait des interférences
extérieures, et cela a été réaffirmé avec une résolution; l'autre
aspect est celui de revendiquer un droit politique, d'avoir une
confrontation avec l'Etat sur certains thème et c'est pour
respecter ces principes aussi que cette somme avait été
inscrite.
Si aujourd'hui, à la lumière de tout ce qui s'est passé, elle
était à nouveau inscrite dans le budget, moi je la voterais encore,
je n'ai aucun repenti de ce que j'ai fait, parce que je suis ici
pour faire de la politique et pour revendiquer mes compétences. Les
aspects comptables me concernent jusqu'à un certain point,
puisqu'ils reviennent à d'autres qui doivent exercer d'autres
fonctions, moi je me bats pour revendiquer le rôle de la politique
et donc j'espère que le fait d'avoir considéré dans cette variation
budgétaire la possibilité de ne pas encaisser cette recette soit
une considération temporaire et non pas de renonce politique; ce
qui me semble tout à fait important et ce qui nous donne des
perspectives politiques que je partagerai si les choses se
dérouleront ainsi.
Président - La parole au Conseiller Viérin Marco.
Viérin M. (SA) - Vorrei chiedere informazioni all'Assessore sui
capitoli in diminuzione, perché ritengo che, una variazione di
bilancio a circa un mese dalla fine dell'anno corrente, sia quasi
un piccolo consuntivo dell'attività svolta quest'anno. Vorrei
chiedere informazioni in merito alla diminuzione sulle
infrastrutture aeroportuali, alla diminuzione di interventi a
favore di imprese industriali per la realizzazione di insediamenti
produttivi nell'area Cogne di Aosta e alle due diminuzioni pari a
circa 10 miliardi delle vecchie lire per il settore agricolo, cioè
disposizioni in materia di allevamento zootecnico e relativi
prodotti e diminuzione di 5,4 milioni di euro per incentivi
regionali per l'attuazione degli interventi sanitari a favore del
bestiame di interesse zootecnico. Vorrei avere delucidazioni sulle
motivazioni di queste tre diminuzioni, che ci tracciano già il
consuntivo del 2003.
Président - La parole à la Conseillère Squarzino Secondina, pour
deuxième intervention.
Squarzino (Arc-VA) - Solo per chiedere anch'io alcuni
chiarimenti per quanto riguarda la diminuzione nei capitoli: 67970
"Spese per l'applicazione del contratto di servizio integrativo con
Trenitalia" e 60420 "Spese per opere urgenti di ripristino e
straordinaria manutenzione di strutture ospedaliere".
Président - S'il n'y pas d'autres collègues qui souhaitent
intervenir, je ferme la discussion générale.
La parole à l'Assesseur au budget, aux finances, à la
programmation et aux participations régionales, Marguerettaz.
Marguerettaz (UV) - Credo che dalla discussione generale siano
emerse una serie di considerazioni che meritano un approfondimento
e un confronto. Premetto innanzitutto che mi trovo in una
condizione di grande serenità nel rispondere e spero con un
approccio di estrema onestà intellettuale, anche perché parlo di
cose che non sono riferite al sottoscritto. Riscontro tuttavia
nelle dichiarazioni fatte dal mio predecessore tutta una serie di
affermazioni che mi sento di condividere. Qui abbiamo completamente
stravolto quello che è un bilancio di previsione dal bilancio
consuntivo e, siccome ci troviamo ad approvare la nostra prima
variazione di bilancio a ridosso della chiusura dell'esercizio, ci
troviamo a fare una variazione del bilancio di previsione che tende
- lo ha detto il Consigliere Viérin Marco nel suo intervento - ad
un bilancio consuntivo, perché ormai questo tipo di variazione avrà
efficacia nei primi giorni del mese di dicembre. Ecco qual è
l'approccio illuminante dei due momenti. Il bilancio di previsione,
legittimamente, propone una previsione che è un momento di
programmazione politica, che ovviamente si fonda su tutta una serie
di elementi che vengono forniti dagli uffici. Quando l'aula si
sofferma su una previsione di bilancio a metà novembre, oltre la
seconda quindicina di novembre, è chiaro che deve fondarsi su
ragionamenti che sono diversi, ma c'è scritto in modo chiaro nella
relazione che questo tipo di variazione viene effettuata in seguito
alle verifiche degli equilibri di bilancio e quindi, a quel punto,
bisogna riscontrare quello che è accertabile dalla corrispondenza e
dagli atti che sono in nostro possesso e che sono frutto di una
corrispondenza con il Ministero.
Non vorrei qui tediare l'aula con spiegazioni di tipo tecnico,
qui abbiamo parlato di plusvalenza "ENEL": la plusvalenza "ENEL" è
semplicemente un'operazione riferita alla cessione del ramo di
azienda "ENEL" presente in Valle d'Aosta ma, in realtà, sul
capitolo 1600 parliamo di imposte sostitutive che colpiscono le
plusvalenze, e cercherò di rispondere al Consigliere Comé. Questa
imposta sostitutiva non è stata introdotta con la finanziaria del
2002 (legge n. 448 del 2001); è stata introdotta ben prima e
colpisce tutte le plusvalenze che vengono generate nell'ambito
aziendale per cui, a fronte di certe manifestazioni di reddito
delle plusvalenze… cerco di
esemplificare: se un bene che contabilmente vale 100 ma, dal punto
di vista della trattativa commerciale, viene venduto a 150, genera
una plusvalenza di 50 e questa plusvalenza viene colpita da
tassazione.
Il legislatore nazionale, a fronte di queste manifestazioni di
reddito, ha ritenuto opportuno prevedere, per incentivare il
reinvestimento, una tassazione ridotta, l'imposta sostitutiva, ma
questo già dal 1997! Anziché pagare il 36-37% parlando di IRPEG,
quindi vado a pagare un'imposta sostitutiva che è del 19%. Questo,
Signori consiglieri, è evidentemente un atto di programmazione che
il legislatore nazionale ha fatto, ma che ha leso in modo serio e
grave le competenze e i diritti della Regione Valle d'Aosta. Non è
un caso politico "dell'ENEL"; noi dobbiamo fare fronte comune a un
qualcosa che ha leso la legge a fondamento della nostra autonomia
finanziaria, ma questo, ripeto, non "sull'operazione ENEL".
Il Consigliere Comé mi chiede quali sono le previsioni.
Ovviamente, questa previsione è il cumulo di tante piccole
plusvalenze che vengono generate nel sistema economico valdostano:
la plusvalenza di Marguerettaz, quella di Comé, quella di Curtaz,
ognuno per conto suo, nel momento in cui fa la dichiarazione dei
redditi, estrapola dal reddito complessivo le plusvalenze che
possono beneficiare di questo regime fiscale agevolativo. Ecco che
non è pensabile ricostruire singolarmente il gettito delle imposte
sostitutive perché, ripeto, sono il cumulo. È come se a un certo
punto dicessimo: ma quant'è l'IRPEF che introita l'Amministrazione
regionale per le imposte che paga Marguerettaz? Lì dobbiamo fare
alla rovescia: dobbiamo chiedere la dichiarazione dei redditi a
Marguerettaz e quindi fare il calcolo a ritroso, perché i dati che
vengono trasmessi dal Ministero sono dei dati aggregati.
Per dare una risposta puntuale, 10 dei 20 milioni che sono
ancora previsti sono relativi alle imposte sostitutive del 2002 non
accertabili prima in modo scientifico; ora, con le comunicazioni
che ci sono state trasmesse dal Ministero, siamo nella condizione
di dire che abbiamo 10 milioni per il 2002 e 10 milioni per il
2003. Questo rappresenta la competenza, non ancora il trasferimento
quindi, da questo punto di vista, abbiamo introdotto un dato che ha
carattere di certezza, perché non si fonda più su delle previsioni,
ma su una corrispondenza che viene trasmessa ai nostri uffici da
parte del Ministero. Ricordo in proposito che, fino alla
finanziaria del 2002 - la legge n. 448/2001 -, lo Stato non ci ha
mai trasmesso i dati sull'imposta sostitutiva sulle plusvalenze
delle aziende, ma che questo tipo di diritto è nato con la legge n.
448/2001.
Ora, il dibattito che si è svolto in quest'aula in buona
sostanza è riconducibile a questa filosofia: questa norma ha
carattere interpretativo o ha una decorrenza che è il 1° gennaio
2002? Ed è il primo quesito. Riteniamo che questa sia
un'interpretazione autentica, ecco perché correttamente nel fare
politica noi diciamo che questa imposta ha sostituito un'imposta di
cui noi avevamo diritto ai 9/10, quindi la logica vuole che ci
debba essere riconosciuto anche per l'imposta che ha
sostituito.
Il secondo ragionamento, molto più tecnico - cerco di
rappresentarvelo in modo molto schematico -, è riconducibile al
procedimento che generalmente viene svolto nell'ambito della
contabilità dello Stato: le imposte e i dati relativi al mese di
dicembre vengono elaborati nel mese successivo, quindi quello che
viene introitato nel mese di dicembre viene elaborato nel mese di
gennaio. Ora, nel dicembre 2001 vengono pagate le imposte
sostitutive "sull'operazione ENEL", abbiamo la finanziaria, la
legge n. 448/2001, che viene approvata nello stesso periodo con
decorrenza 1° gennaio 2002. Se tutto si fosse svolto secondo la
prassi e secondo un comportamento consolidato, nella contabilità
dello Stato questo sarebbe stato elaborato nel gennaio 2002, quando
nessuno avrebbe avuto nulla da eccepire sull'operazione specifica.
Sarebbe rimasta in capo al Consiglio regionale e a tutti noi
l'attività politica per richiedere l'arretrato, ma per quella
operazione specifica non vi sarebbero stati problemi. Guardate il
caso, "l'unico caso" negli ultimi anni: il mese di dicembre è stato
elaborato nel dicembre stesso. Non voglio dire null'altro che non
sia "strettamente" da me espresso, però appare
strano… perché, se si fosse osservata
la prassi, la consuetudine, non vi sarebbero stati problemi. Ecco
perché rivendichiamo un riconoscimento anche dal punto di vista
tecnico: questo, ovviamente, fa parte del tavolo tecnico-politico,
sono cose facilmente riscontrabili dai tecnici!
Dice: "andiamo a vedere cosa accade nel passato"; non sono nella
condizione di fare delle dichiarazioni effimere, parlo di cose
concrete. Credo che il legislatore regionale, il Consiglio
regionale, abbia fatto un'operazione corretta nel prevedere questo
tipo di entrata. È chiaro che oggi ci troviamo in condizioni
diverse; ripeto, questo - come il Consigliere Viérin ha giustamente
detto - è una sorta di pre-consuntivo, dobbiamo fare delle analisi
sui riscontri contabili ed ecco perché i nostri uffici fanno la
verifica degli equilibri di bilancio e quant'altro, in modo da
riportare in questo Consiglio un dato che via via ha carattere di
certezza. La previsione, ovviamente, viene fondata su altri
principi.
Il Consigliere Comé ha detto: "ma perché il 1610?" Il 1610 è un
capitolo specifico che non è ripetibile nel tempo quindi, per non
inquinare la leggibilità del bilancio, è stato introdotto in un
capitolo a parte, specifico. Questo è dovuto al fatto - anche qui
introduco un altro tipo di ragionamento - che una banca nazionale
operante in Valle d'Aosta ha sbagliato ad indicare la provincia,
per cui il flusso di tutta una serie di imposte e di tributi non è
stato contabilizzato con la Provincia di Aosta, ma con la Provincia
di Torino. Questo tipo di discorso, ovviamente, è stato da noi
prontamente rilevato e ci permette di fare questo tipo di
previsione: una maggiore entrata di quasi 40 milioni. In quest'aula
però sottolineo di nuovo il rischio che ha la nostra autonomia
finanziaria, perché il legislatore nazionale, ovviamente, dando
delle risposte di altro genere, cioè per cercare la
semplificazione, per cercare di venire incontro alle esigenze di un
sistema produttivo, immagina dei percorsi tecnici, quindi non dei
percorsi e delle politiche fiscali diverse. Ha introdotto ad
esempio il modello "F 24", delle modalità di compensazione. Voi
dite: "bene, in questo modo anche l'imprenditoria valdostana e il
sistema valdostano avranno dei benefici"; è vero, ma questo, dal
punto di vista della contabilità regionale, cambia completamente le
carte perché, se oggi delle aziende valdostane dovessero versare le
imposte fuori Valle, noi non percepiremmo i
9/10…
(interruzione del Consigliere Tibaldi, fuori
microfono)
… "l'Eurotravel" è esattamente il
contrario, perché se "l'Eurotravel" continua a versare le imposte,
pur avendo la sede legale fuori, noi percepiamo i 9/10!
Non sono intervenuto, ma in questo tipo di discorso io
sollevo… ed è un'attività che viene
fatta in questo ambito dalla Direzione finanze nel presidiare
questo tipo… perché noi, a questo
punto, siamo inermi di fronte ad attività che, fra l'altro, non
sono neanche di politica fiscale! Non sto parlando di modifiche
rispetto alla legge delega del sistema fiscale, dell'introduzione
dell'IRES e di altre imposte, perché queste, modificando tutto il
nostro sistema… e noi, percependo i
9/10 di quanto percepito dall'Amministrazione statale, rischiamo di
avere delle conseguenze. Qui siamo di fronte solo ad
un'impostazione tecnica che ha dei riflessi sulla nostra finanza
locale.
Il Consigliere Comé mi ha chiesto anche se questo comitato
tecnico ha avuto luogo. Ma certamente! Questo ovviamente - il
Consigliere Lattanzi lo ha detto - non solo per parlare
dell'imposta sostitutiva, ma un articolo della finanziaria
dell'anno successivo introduce un tavolo tecnico che deve dare
delle risposte a tutta una serie di quesiti; il primo: la spesa
sanitaria, in seguito vi sono tutta una serie di compensazioni
sempre collegate alla legge n. 690. Quale migliore sede di quella
quindi per parlare di tutto? Il tavolo tecnico è proprio quello, ma
addirittura è un tavolo tecnico che trova riferimento nella
finanziaria dello Stato, non nelle parole dell'ex Assessore
Agnesod! Non è un'invenzione, è una cosa sacrosanta e che ha avuto
luogo!
Vi dirò di più: abbiamo ancora un incontro a fine mese, i nostri
tecnici ancora a fine mese avranno un incontro con i funzionari del
Ministero, però - e concludo il mio intervento - i tecnici,
ovviamente, daranno delle risposte tecniche; il tavolo della
politica dovrà fare la sua… quindi
tutti noi dovremo remare nella stessa direzione perché, nel momento
in cui ci vengono lese delle competenze, non fate un dispetto
all'Assessore Marguerettaz, all'ex Assessore Agnesod o alla Giunta,
ma fate un dispetto alla Valle d'Aosta! È impensabile quindi che
qualcuno remi contro in una filosofia di questo genere, perché
sarebbe suicida. Questo è un tavolo tecnico, dove verranno espressi
dei ragionamenti tecnico-giuridici su degli articoli ed è chiaro
che questi "trovano poi un'altra stanza" - io dico più nobile -,
quella della politica, dove si vanno a definire gli indirizzi! Ecco
perché in questo momento, al di là della piccola polemica di
cortile, chiederei un atto di intelligenza politica a quest'aula
per far fronte comune nel richiedere con
forza… dopo discutiamo su come dobbiamo
spendere queste risorse, probabilmente degli indirizzi diversi,
abbiamo già avuto un "aperçu" da parte del gruppo "Arcobaleno" su
una mozione che, probabilmente, in futuro potrà essere oggetto di
approfondimenti, ma non sulla cosa specifica dell'anno, bensì come
metodo, come ragionamento; da questo punto di vista, avevo già
manifestato allora un apprezzamento nei
confronti… ma questo è un altro
discorso, prima rivendichiamo le nostre competenze! Non cerchiamo
di fare dei piccoli dispetti, per poter poi alzare il dito e dire:
"io lo avevo detto!". È una magra consolazione!
Président - La parole au Conseiller Lattanzi, pour déclaration
d'intention.
Lattanzi (CdL) - Assessore Marguerettaz, lei ci ha messo tutto
l'accaloramento che poteva metterci, però qualcuno direbbe: "mi
consenta…", parte delle cose dette sono
veramente insostenibili sotto l'aspetto politico. È vero che la
semplice politica del dire: "lo avevo detto!" paga poco, ha ragione
e condividiamo che nessuno deve remare contro il dibattito sulle
competenze fra Stato e Regione; ci mancherebbe che vi fosse qualche
Valdostano di nome Tafazzi! Non esiste, non può esistere in termini
politici, a parte qualche politica industriale che sembrerebbe
fatta proprio da Tafazzi… È
condivisibile il concetto filosofico, perché lei ha concluso
l'intervento con concetti filosofici e politici. Ha detto bene: la
questione tecnico-burocratica si sta giocando su dei tavoli di
concertazione - mi permetta ancora di sottolinearlo per
chiarimento, perché lei ha fatto il "gioco delle due carte" -: il
tavolo tecnico istituito con finanziaria non è mai stato ipotizzato
e messo in finanziaria per trattare questa posta in gioco, ma per
un discorso molto più generale che parlava di devoluzioni
sanitarie, dell'impatto delle nuove procedure fiscali di cui lei ha
parlato, dell'utilizzo dei nuovi sistemi di semplificazione delle
pratiche di riscossione delle risorse da parte dello Stato e di
semplificazione per gli imprenditori, i quali hanno avuto e hanno
un beneficio sull'economia e che però creano evidentemente nei
rapporti - in maniera specifica la nostra Regione che ha questo
delicato e vantaggioso rapporto fiscale con lo Stato - delle
perplessità operative tecniche, perché chi paga le tasse a Torino
sembrerebbe - il condizionale è d'obbligo, perché siamo in
negoziazione - che la Regione non possa rivendicare le proprie
risorse dei 9/10 anche se la sede fiscale dell'azienda è qui. Lei
ha detto bene: "l'Eurotravel", che ha spostato la sede fiscale, se
vigesse questo discorso, potrebbe pagare le tasse qui in Piazza
Chanoux e noi saremmo a posto, ma così non sembra che sia, quindi
bisognerebbe discuterne.
Le dico fin d'ora che il nostro gruppo è
disponibilissimo… perché noi qui
viviamo, quindi non esiste da parte nostra alcun "teatrino" della
politica manipolatorio e demagogico al punto di farci del male da
soli.
Non credo che oggi non vediamo in bilancio da lei iscritto la
mancanza dei 93 milioni di euro della partita per questioni
tecniche, noi qui vediamo una mancanza di politica, perché il
Consigliere Pastoret ha detto bene: "io oggi lo rimetterei in
finanziaria e lo voterei di nuovo perché sono convinto
politicamente, filosoficamente, che è una partita aperta sulla
quale dobbiamo lottare…".
Coerentemente, dice: "io politicamente lo rimetterei e porterei, a
maggior ragione, il documento di bilancio regionale al tavolo per
dire che siamo talmente convinti che lo abbiamo messo a bilancio e
continueremo a metterlo a bilancio, per cui la vertenza sarà sempre
aperta". Questa è una posizione corretta. Trovo meno corretto - non
sotto l'aspetto dell'onestà intellettuale, ma sotto l'aspetto
politico - che lei abbia detto: "condivido le considerazioni che
portarono l'Assessore Agnesod ad iscrivere questo a bilancio, ma
nel bilancio non ce lo metto", perché di quella posta in bilancio
non vi è traccia! Lei ha detto: "il capitolo 1610 riguarda altre
partite, non questa"; il capitolo 1600, concernente questa partita,
vede 10 miseri milioni, che sono residui di operazioni di imposta
sostitutiva, ma non "dell'operazione ENEL" (93 milioni)! Questi 93
milioni sono…
puff… spariti nella nebbia! Rimangono
aperti nella negoziazione dei tavoli tecnici burocratici, ma
politicamente sono spariti.
Prendiamo atto che è più corretto così; lo avevamo detto, ma non
perché sostenevamo che non c'era dovuta l'imposta, ma perché le
leggi che regolamentano la costruzione dei bilanci stabiliscono in
maniera inequivocabile cosa si deve mettere e cosa non si deve
mettere e le partite in fase di negoziazione non si possono
mettere, lo avevamo sostenuto! Lo aveva sostenuto anche il
Procuratore della Corte dei Conti con un infelice atto di
comunicazione e noi lo ribadiamo perché ci siamo astenuti su quel
documento, ma non perché non fossimo convinti che l'atto nella
forma fosse corretto, assolutamente, lo avevamo detto e condannato:
era un atto nella forma sbagliato, ma nella sostanza giusto;
"quello" ha perso la carriera per quella sostanza!
Bene, dice l'Assessore Caveri, e noi ne prendiamo atto, ma
stiamo parlando della partita di 93 milioni, su quella partita vi
era una parte politica che lo sosteneva con forza e un'altra parte
che la considera una questione negoziale di tipo tecnico, se la
rimetteremo, sarà di tipo tecnico. Vi è cioè, a nostro avviso, una
differenza di gestione; credo che ci sia permesso di sottolinearlo,
lo evidenziamo; ci sembra in termini politici un cambio di
direzione radicale -può fare piacere all'Assessore che lo dica, può
essere ininfluente, ma noi lo rileviamo -, quello che però non si
può dire - mi consenta Assessore - è: "io sono convinto come lo era
l'Assessore Agnesod"; lui convinto lo ha messo, la maggioranza che
lo sosteneva lo ha votato, la maggioranza che lo ha votato lo
dovrebbe per coerenza risostenere, ma lei decide di non farlo!
Questo è il fatto politico, poi sul discorso tecnico siamo tutti
d'accordo, andiamo al tavolo e noi siamo disponibili. Certo che lei
con la maggioranza che si ritrova non è che potrà andare a
dialogare in termini politici su questa negoziazione con gli
Onorevoli Fassino, D'Alema e Rutelli, perché la cosa è un po' dura,
perché la questione - lei ha detto bene - è politica, perché alla
fine sarà una decisione politica, perché alla fine i burocrati si
troveranno "pari e patta", cioè chi con elementi tecnici sosterrà
che è dovuta e chi al Ministero sosterrà che non è dovuta, quindi
alla fine lei ha ragione, sarà una "pari e patta" sotto l'aspetto
tecnico, come lo è già ormai da 2 anni e quindi ci vorrà la
decisione politica, ma la decisione politica non la potete "aprire"
negoziandola con gli Onorevoli Fassino, D'Alema e Rutelli. È lì che
vi aspettiamo, è lì che saremo disponibili, se arriverete.
Président - La parole au Conseiller Comé.
Comé (SA) - Assessore, lei ha posto tutta la questione quasi
come un dispetto alla Valle, una battaglia interna fra un Assessore
e l'altro; questo assolutamente non è il nostro atteggiamento e non
vorrei che vi fosse sempre questa convinzione che, quando qualcosa
va male, è colpa degli altri e, quando qualcosa va bene, è
merito… perché in Italia siamo abituati
a dire, quando le squadre di calcio vanno male, che è colpa
dell'allenatore, dei giocatori; quando la squadra vince , a dire:
"avrei fatto lo stesso anch'io".
Non vorrei che questa fosse una maniera per "scaricare", perché
sia il Consigliere Pastoret, sia il Consigliere Lattanzi, hanno
detto, giustamente, se vi è questa convinzione a livello politico e
veramente si vuole fare la battaglia …
bisogna continuare sulla strada scelta, così come noi abbiamo
dimostrato di volerla fare lo scorso
anno… perché noi l'abbiamo votato quel
bilancio! La previsione che oggi lei ha
fatto… ma è giusto, il bilancio è
corretto perché, se si vuole fare una battaglia politica, bisogna
mettere in competenza, quello che diceva l'ex Assessore Agnesod è
corretto! Oggi lei fa un passo indietro, allora lei non ci crede
più, perché lei non lo mette più in competenza per il 2004! Lei non
vuole portare avanti la trattativa con l'aiuto del Consiglio
regionale, la vuole portare avanti da solo! Cerchi invece di
rafforzare, se effettivamente ci crede, e lì vedrà che la nostra
partecipazione sarà comune, noi ci saremo: non siamo contro la
Valle, noi siamo per la Valle e lo abbiamo dimostrato, anche perché
il nostro Deputato, lo scorso anno, è riuscito ad ottenere in
materia sanitaria l'apertura di un tavolo di trattative.
Chiaramente anche questo non ha portato per il momento degli esiti,
ma lo scopo era comunque di lavorare per la Valle d'Aosta! Qui non
vi sono parti che lavorano a favore o contro: certamente, se
dobbiamo solo sempre darle ragione per dimostrare che lavoriamo per
la Valle d'Aosta, allora lo dica, Assessore! Dopodiché noi verremo
qui, alzeremo la mano e diremo: "per la Valle d'Aosta l'Assessore
Marguerettaz ha ragione!".
Manteniamo quindi la dichiarazione di voto e comunque ci renda
partecipi delle operazioni che vuole fare per la Valle d'Aosta: noi
ci saremo!
Président - La parole au Conseiller Viérin Marco.
Viérin M. (SA) - Ho chiesto la parola per ribadire la
dichiarazione di voto espressa dal collega Comé e per precisare che
avevo chiesto due informazioni che non mi sono state date. Aspetto
la risposta, poi eventualmente richiederò la parola.
Président - La parole à l'Assesseur aux activités productives et
aux politiques du travail, Ferraris.
Ferraris (GV-DS-PSE) - Per quanto riguarda la questione della
riduzione al capitolo 46975 di 1,3 milione di euro relativo ad
interventi a favore di imprese industriali per la realizzazione di
insediamenti produttivi nell'area industriale Cogne di Aosta, si
tratta di spostamenti di interventi che si ritroveranno nei
capitoli del bilancio che approveremo ai primi di dicembre, di
conseguenza, non essendosi realizzati questi interventi nell'anno
in corso, sono stati riprogrammati per pari importo per l'anno
prossimo.
Président - La parole à l'Assesseur au tourisme, aux sports, au
commerce, aux transports et aux affaires européennes, Caveri.
Caveri (UV) - Devo due risposte: una al Consigliere Viérin e una
alla Consigliera Squarzino.
Per quel che riguarda le infrastrutture aeroportuali, si
trattava di prendere atto del fatto che, a causa del ritardo nei
lavori, non avrebbe avuto senso il mantenimento di queste cifre e
naturalmente, come si vede invece dal bilancio di quest'anno, sia
dalla norma ordinamentale della finanziaria, sia dalla parte
economica del bilancio per il prossimo triennio, gli interventi
sono stati rimodulati. Tengo a questo proposito a ricordare che
nella giornata di lunedì in Giunta è passata in proposta congiunta
con il collega Cerise la parte di allungamento della pista
dell'aeroporto, che sarà oggetto dell'intesa con il Comune di
Saint-Christophe, a cui seguirà un accordo di programma con lo
stesso comune. Avremo entro la fine dell'anno il tanto atteso
master plan, che consentirà di avere quel piano complessivo
sull'aeroporto di Aosta da tempo auspicato.
La seconda risposta, per la Consigliera Squarzino, riguarda il
contratto con "Trenitalia". Questo ridimensionamento della cifra
non ha alcuna ricaduta sul servizio ferroviario, perché si tratta,
come è noto, del fatto che abbiamo avuto nel corso dell'anno un
risparmio che è stato la conseguenza di una trattativa positiva con
lo Stato, la quale ha consentito di scaricare una parte dei costi
della Ferrovia sullo Stato. Questi risparmi quindi non sono dovuti
assolutamente a un disimpegno da parte della Regione, ma ad un
risparmio oggettivo che è derivato da questa situazione.
Président - La parole à l'Assesseur à l'agriculture, aux
ressources naturelles et à la protection civile, Vicquéry.
Vicquéry (UV) - Mi si chiede di relazionare rispetto al capitolo
42815 che riguarda gli interventi sanitari per la salvaguardia
delle produzioni nel settore zootecnico. Ebbene, questo riguarda il
piano IBR, che era stato ideato nella primavera dell'anno scorso,
inserito nel bilancio di previsione, ma solo come ipotesi di lavoro
che si stava costruendo fra l'Assessorato regionale
dell'agricoltura e l'Assessorato regionale della sanità. Sottolineo
"ipotesi di lavoro"; come sapete, i tempi di predisposizione dei
bilanci di previsione sono complessi e nella primavera dello scorso
anno - si è poi concretizzata nell'autunno - questa ipotesi di
lavoro doveva essere ancora valutata sotto gli aspetti della
praticabilità del piano IBR. È stato costituito un gruppo di lavoro
misto fra Regione, associazioni degli allevatori e ASL, che ha
celermente elaborato un piano, ma l'applicazione concreta del piano
si è rivelata molto più complessa. Si riteneva nel momento
dell'ideazione, ripeto, che si potesse passare alla fase
applicativa in tempi stretti, invece il gruppo tecnico ha deciso
correttamente di attuare un'attenta attività di monitoraggio del
sistema, per arrivare eventualmente a un piano di vaccinazione
preliminare all'applicazione concreta del piano IBR, perché la
questione è delicatissima. Nel momento in cui si applicasse il
piano, infatti si dovrebbero attuare delle misure di tipo
igienico-sanitarie complesse, che rischierebbero di rimettere in
piedi la vecchia problematica riguardo alla definizione delle
stalle di sosta, alla separazione delle stalle indenni rispetto
alle altre, all'impossibilità di praticare l'alpeggio, per cui si è
stoppata questa procedura che comunque è ancora in fase di studio.
Per questo motivo all'epoca era stato previsto questo impegno di
spesa consistente e non si è utilizzato.
Il capitolo 42845, "Contributi per interventi nel settore
dell'allevamento zootecnico", riguarda il cosiddetto "piano carne",
che non si è ancora potuto attuare, perché si deve avere un
interlocutore disponibile ad applicarlo. Vi sono dei timidi
tentativi di riaprire questo discorso proprio in queste settimane,
ma la disponibilità finanziaria non sarebbe stata utilizzata
nell'anno in corso.
Président - La parole à l'Assesseur à la santé, au bien-être et
aux politiques sociales, Fosson.
Fosson (UV) - Rispondo anch'io ai due quesiti. Chiaramente di
base vi è una minore disponibilità finanziaria che condiziona gli
interventi. Come avete visto, sul bilancio di questi anni grava
anche un aumento nella mobilità passiva che abbiamo dovuto
ricolmare. In particolare, nel capitolo 60310, sulla progettazione
e realizzazione di strutture sanitarie, abbiamo diminuito gli
investimenti per quanto attiene alla realizzazione del triangolo,
alla ristrutturazione dell'ex Maternità che non era ancora partito
come progetto definitivo, alla realizzazione dell'elisuperficie, ho
visto che c'è una mozione nel futuro Consiglio regionale alla quale
risponderò più ampiamente. Così anche è diminuito il finanziamento
previsto per un contenzioso legale per quella che si chiama "Villa
Una May" di Brusson. Questo è tutto il discorso di risparmio in
edilizia sanitaria.
La riduzione sul capitolo 60420, "Spese per opere urgenti di
ripristino e straordinaria manutenzione di strutture ospedaliere",
è stata realizzata perché c'era un avanzo di bilancio dell'USL di
quest'anno di gestione, che viene reinserito in questo capitolo per
l'anno successivo.
Président - La parole au Conseiller Viérin Marco.
Viérin M. (SA) - Ringrazio gli Assessori per la disponibilità
data, perché le domande che avevo posto andavano nel senso che
diceva l'Assessore Marguerettaz, cioè di dire: è un piccolo
consuntivo che dovremo analizzare in senso più complessivo nella
prossima primavera.
Per quanto riguarda l'aeroporto, prendiamo atto dei ritardi dei
lavori e, per quanto concerne il discorso industriale, i problemi
sono altri e prendiamo solo atto del trasferimento di queste
risorse.
Per quanto attiene al discorso dell'agricoltura, l'Assessore
Vicquéry è stato molto chiaro. Qui abbiamo avuto due piani che
erano alla base del sostentamento al settore zootecnico e, con
tutta onestà, l'Assessore Vicquéry ha detto in quest'aula che
abbiamo dei problemi. È vero, ci sono, lo avevamo già detto in
occasione del bilancio 2003 che le nostre perplessità erano dovute
al fatto che alcuni interventi per sostenere l'agricoltura
avrebbero cozzato contro la tradizione e la vita del nostro mondo
agricolo. L'Assessore ha parlato giustamente di stalle di sosta, di
parziale utilizzo degli attuali alpeggi, eccetera, quindi sono dei
problemi molto delicati. Prendo atto della serietà con cui
l'Assessore ha voluto spiegarci queste diminuzioni finanziarie che
superano i 10 miliardi di lire nel 2003 rispetto alla previsione.
Lavoreremo proprio nel senso che dice l'Assessore Marguerettaz,
affinché queste risorse siano effettivamente destinate ma che
trovino uno sbocco, o con questi piani direttamente, o tramite
altre alternative. È indispensabile cercare quello sbocco
necessario per il sostentamento del mondo agricolo che si trova in
piena crisi da alcuni anni.
Président - On passe au vote.
Je soumets au vote l'article 1
er
:
Conseillers présents: 32
Votants: 29
Pour: 21
Contre: 8
Abstentions: 3 (Frassy, Lattanzi, Tibaldi)
Le Conseil approuve.
Président - Je soumets au vote l'article 2:
Conseillers présents: 32
Votants: 29
Pour: 21
Contre: 8
Abstentions: 3 (Frassy, Lattanzi, Tibaldi)
Le Conseil approuve.
Président - Je soumets au vote l'article 3:
Conseillers présents: 32
Votants: 29
Pour: 21
Contre: 8
Abstentions: 3 (Frassy, Lattanzi, Tibaldi)
Le Conseil approuve.
Président - Je soumets au vote l'article 4:
Conseillers présents: 32
Votants: 29
Pour: 21
Contre: 8
Abstentions: 3 (Frassy, Lattanzi, Tibaldi)
Le Conseil approuve.
Président - Je soumets au vote l'article 5:
Conseillers présents: 32
Votants: 29
Pour: 21
Contre: 8
Abstentions: 3 (Frassy, Lattanzi, Tibaldi)
Le Conseil approuve.
Président - Je soumets au vote l'article 6:
Conseillers présents: 32
Votants: 29
Pour: 21
Contre: 8
Abstentions: 3 (Frassy, Lattanzi, Tibaldi)
Le Conseil approuve.
Président - Je soumets au vote l'article 7:
Conseillers présents: 32
Votants: 29
Pour: 21
Contre: 8
Abstentions: 3 (Frassy, Lattanzi, Tibaldi)
Le Conseil approuve.
Président - Il y a des amendements qui ont été présentés par la
II
e
Commission concernant les annexes. Je donne lecture
des amendements n° 1 et n° 2 concernant l'annexe A:
Emendamenti
- All'Allegato A, il riferimento alla l.r. 26 maggio 1998, n.
43, è sostituito dal seguente:
"l.r. 26 maggio 1998, n. 43
(cap. 48960)
Modificazioni alla legge regionale 20 agosto 1993, n. 62
(Norme in materia di uso razionale dell'energia, di risparmio
energetico e di sviluppo delle fonti rinnovabili)
In aumento 2003 250.000,00".
- All'Allegato A, dopo la l.r. 22 aprile 2002, n. 3, è
aggiunta la seguente:
"l.r. 20 maggio 2002, n. 7
(cap. 20080)
Riordino dei servizi camerali della Valle d'Aosta
In diminuzione 2003 100.000,00".
Je soumets au vote l'annexe A dans le texte amendé:
Conseillers présents: 32
Votants: 29
Pour: 21
Contre: 8
Abstentions: 3 (Frassy, Lattanzi, Tibaldi)
Le Conseil approuve.
Président - Je donne lecture des amendements n° 3, n° 4 et n° 5
concernant l'annexe B:
Emendamenti
- All'Allegato B, prima del capitolo 20465 è inserito il
seguente:
"Capitolo 20080 (Finanziamento della Camera valdostana delle
imprese e delle professioni)
Competenza 2003 100.000,00
Cassa 100.000,00".
- All'Allegato B, dopo il capitolo 46940 è inserito il
seguente:
"Capitolo 46945 (Contributi in conto capitale alle imprese
industriali per l'installazione di impianti
antinquinamento)
Competenza 2003 100.000,00
Cassa 90.000,00".
- All'Allegato B, dopo il capitolo 46975 è inserito il
seguente:
"Capitolo 47020 (Contributi in conto capitale alle imprese
industriali per la realizzazione di nuovi opifici e delle relative
infrastrutture)
Competenza 2003 39.000,00
Cassa 20.000,00".
Je soumets au vote l'annexe B dans le texte amendé:
Conseillers présents: 32
Votants: 29
Pour: 21
Contre: 8
Abstentions: 3 (Frassy, Lattanzi, Tibaldi)
Le Conseil approuve.
Président - Je donne lecture des amendements n° 6 et n° 7
concernant l'annexe C:
Emendamenti
- All'Allegato C, dopo il capitolo 21820 è inserito il
seguente:
"Capitolo 26115 (Integrazione di contributi dello Stato a
favore dell'imprenditoria femminile)
Competenza 2003 139.000,00
Cassa 130.000,00".
- All'Allegato C, al capitolo 48960 (Contributi in conto
capitale per l'installazione di impianti che sfruttano le fonti
energetiche rinnovabili) la competenza 2003 e la cassa sono
sostituite dalle seguenti:
"Competenza 2003 250.000,00
Cassa 170.000,00".
Je soumets au vote l'annexe C dans le texte amendé:
Conseillers présents: 32
Votants: 29
Pour: 21
Contre: 8
Abstentions: 3 (Frassy, Lattanzi, Tibaldi)
Le Conseil approuve.
Président - Je soumets au vote le projet de loi dans son
ensemble:
Conseillers présents: 32
Votants: 29
Pour: 21
Contre: 8
Abstentions: 3 (Frassy, Lattanzi, Tibaldi)
Le Conseil approuve.
