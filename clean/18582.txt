Classificazione
CONSULTE COMMISSIONI E ORGANI COLLEGIALI


Resoconto integrale del dibattito dell'aula
Oggetto del Consiglio n. 1689 del 29 novembre 2000 - Resoconto
OGGETTO N. 1689/XI Approvazione del piano previsionale e
programmatico della Consulta regionale dell'economia e del lavoro
per l'anno 2000.
Deliberazione Il Consiglio
Premesso che:
- con legge regionale 23 novembre 1994, n. 70 è stata istituita
la Consulta regionale dell'economia e del lavoro (CREL), organismo
avente personalità giuridica di diritto pubblico;
- la CREL ha il compito di svolgere attività di confronto, di
collaborazione e di collegamento con la Regione in tema di
provvedimenti recanti in misura prevalente disposizioni in materia
di politica e di programmazione economica, finanziaria e di
lavoro;
- l'articolo 6, secondo comma, della legge regionale n. 70/1994
stabilisce che entro il 30 settembre di ogni anno la CREL presenta
all'approvazione del Consiglio regionale un piano previsionale e
programmatico per l'anno successivo indicante sia le attività sia
gli oneri previsti e la loro copertura;
Considerato che il Presidente della CREL, con nota in data 30
novembre 1999, prot. n. 29, ha fatto pervenire alla Presidenza del
Consiglio il bilancio di previsione per l'esercizio finanziario
2000, approvato dalla CREL in data 22 novembre 1999;
Considerato, altresì, che il Presidente della CREL, con nota in
data 21 luglio 2000, prot. n. 13, ha trasmesso il piano
previsionale e programmatico della CREL per l'anno 2000,
predisposto dalla Commissione di lavoro nominata in data 3 marzo
2000 e approvato dalla Consulta nel corso della riunione in data 13
luglio 2000;
Ritenuto opportuno proporre al Consiglio di procedere
all'approvazione del piano previsionale e programmatico della CREL
per l'anno 2000;
Visto l’articolo 8 del decreto legislativo 22
aprile 1994, n. 320, come modificato dall’articolo 1
del decreto legislativo 16 febbraio 1998, n. 44, in ordine alla
sottoposizione dell’atto a controllo;
Visto il parere favorevole rilasciato dal Direttore della
Direzione affari generali della Presidenza del Consiglio, ai sensi
del combinato disposto degli articoli 13, comma 1, lettera e) e 59,
comma 2 della legge regionale 23 ottobre 1995, n. 45, sulla
legittimità della deliberazione consiliare;
Richiamata la legge regionale 23 novembre 1994, n. 70;
Visto il parere della II Commissione consiliare permanente;
Delibera
di approvare l'allegato piano previsionale e programmatico della
Consulta regionale dell'economia e del lavoro per l'anno 2000.
Allegati
(Omissis)
Président
Aux termes de l'article 6 de la loi n° 70/1994
la CREL, Conférence régionale de l'économie et de l'emploi, soumet
au Conseil de la Vallée le plan prévisionnel et programmatique
relatif à l'année suivante avant le 30 septembre de chaque
année.
Il s'agit d'un plan qui doit porter les activités et les
dépenses prévues ainsi que leur couverture.
Le 21 juillet 2000 la CREL, en la personne de son Président, a
transmis le plan en question pour l'année 2000, qui a été soumis à
l'examen et à la discussion de la II
ème
Commission du
Conseil.
Nous avons reçu l'avis de ladite Commission approuvant l'acte
administratif en question et contenant certaines remarques sur la
régularisation comptable de ce même rapport ainsi que les
perplexités exprimées par la commission quant aux perspectives
économiques futures, notamment pour ce qui est des années 2001 et
2002 par rapport aux prévisions budgétaires contenues dans le
document comptable que nous avons par ailleurs voté dans la soirée
d'hier. La discussion générale est ouverte.
La parole au Conseiller Tibaldi.
Tibaldi (FI)
Quando si parla della Consulta regionale per
l'economia e il lavoro sembra di affrontare sempre diverse puntate
di una telenovela perché da diversi anni, fin da quando venne
istituita, raccolse le critiche di più parti di questa Assemblea,
non solo dell'opposizione, ma anche osservazioni piuttosto marcate
da parte dei componenti della maggioranza.
Oggi siamo chiamati ad esaminare, discutere ed approvare questo
piano previsionale e programmatico di un ente, di un organismo che
rimane indefinito nei suoi contorni, indefinito nelle sue funzioni
e soprattutto non abbiamo ancora ben capito quale sia il suo ruolo,
cosa stia facendo, cosa stia svolgendo al di là di quel minimo
contributo annuale che ci viene fornito in una paginetta smunta
qualche ora prima del bilancio a firma del presidente di turno.
Mentre guardavo gli importi che vengono previsti nei diversi
capitoli di bilancio, in particolare quelli di spesa, cercavo
insieme ai miei colleghi di capire che cosa faccia questo
organismo, a cosa serva questo organismo, soprattutto alla luce di
quello che è un principio che è stato annunciato in sede di
presentazione del bilancio regionale che era quello del taglio alle
spese superflue e soprattutto del rigore.
Allora nel quadro dimostrativo relativo all'esercizio
finanziario del 2000, se uno lo guarda attentamente, mi riferisco
all'allegato a pagina 11, scorge che sui quasi 170 milioni
impegnati una larghissima parte servono per:
- gettoni di presenza degli amministratori: 25 milioni su
170;
- rimborsi spese ai membri della consulta: 4 milioni;
- compensi ai membri del comitato di revisione: 11.872.000;
quindi abbiamo già una discreta somma perché queste persone si
siedano su delle poltrone, virtuali perché non sappiamo neppure
dove abbia sede questa consulta e parlino di qualcosa, magari del
clima, della giornata, di cosa fanno durante il week-end, non lo
sappiamo tant'è che ci sono anche 40 milioni di spese per il
funzionamento di una struttura che ci piacerebbe sapere dov'è
ubicata, dov'è che si siedono, dov'è che fanno conversazione, dov'è
che fanno salotto su temi di elevato contenuto sociale e
culturale.
Le iniziative poi. Le iniziative si concretizzano in due filoni,
in due direzioni: spese per incarichi di consulenza e di
collaborazione che rappresentano quasi l'8 percento, circa 15
milioni, che vengono indirizzati verso le consulenze e
collaborazioni. Sappiamo che uno degli sport preferiti della nostra
Amministrazione regionale è quello di incaricare consulenti e
collaboratori, di conseguenza questo sport viene praticato anche a
livelli più bassi, in questo caso la consulta.
L'iniziativa vera e propria è l'organizzazione di qualche
congresso, convegno, seminario, corso, manifestazione, di cui però
non rimane traccia, per 40 milioni, poi ricadiamo di nuovo nelle
spese più che ordinarie. Partecipano a congressi, e ci costano 5
milioni, hanno spese di rappresentanza, probabilmente cene e
similari, per 3.400.000, leggono perché hanno spese per abbonamenti
a riviste e a quotidiani e per l'acquisto di libri, quindi si
tengono anche informati; non sappiamo chi e quanti siano. Hanno
spese di cancelleria, postali e telefoniche e altre spese per il
funzionamento, puntini di sospensione, quindi non sappiamo di quale
organo. Hanno spese per un servizio di tesoreria, contenute in
50.000 lire, pagano l'IRAP per 9 milioni, le tasse per 2 milioni e
poi un fondo di riserva per quasi 4 milioni.
Assessore, più volte in quest'aula abbiamo sollevato obiezioni
sul ruolo, sulla funzione di questo organismo, ma le abbiamo
sollevate perché non abbiamo ancora capito a cosa serva questa
consulta. Ripeto, al di là di quella paginetta smunta che ci
perviene qualche ora prima del dibattito consiliare, questa
consulta è solamente costata.
Probabilmente lei ci parlerà di concertazione e di
programmazione, ma di concertazione e di programmazione non abbiamo
mai avuto alcuna indicazione da questo organismo.
Ricordo che qualche tempo fa venne proposta la soppressione
della consulta, forse non per un'idiosincrasia nei confronti di
questo organismo, ma soprattutto perché così come è stato
strutturato non serve a niente.
Di fronte a questo piano previsionale il nostro voto non può
essere favorevole, ma è fermamente contrario per le motivazioni
anzidette a meno che lei, Assessore, non riesca a dissipare questi
nostri dubbi e a darci indicazioni di una scelta politica più
marcata dicendo cosa si vuole fare della consulta, per adesso non
lo abbiamo sentito. Della consulta non volete fare niente, forse
mantenere queste iniziative ludico-sportive dei componenti per 170
milioni all'anno; ci sembra un'offesa nei confronti dei
contribuenti perché 170 milioni avrebbero potuto utilmente essere
destinati in qualche altra direzione.
Président
La parole au Conseiller Beneforti.
Beneforti (PVA-cU)
Con questo mio intervento non entro nel
merito dei numeri e delle cifre di bilancio perché, pur essendo
questo un problema che ci riguarda, noi dobbiamo prima conoscere se
questo strumento che la Giunta fece nascere nel 1994 è ancora
valido e se merita di vivere.
Se è valido e deve portare avanti le finalità previste dalla
legge istitutiva, occorre che abbia le risorse necessarie per far
fronte all'attività che deve svolgere, pertanto, e mi rivolgo alla
Giunta, occorre uscire dalle contraddizioni che si sono manifestate
fino ad oggi, occorre chiarire il ruolo che la consulta deve
svolgere e se questa serve ancora.
Fino ad oggi il CREL è l'unica sede dove le forze sociali, gli
enti locali, le categorie economiche esistenti sul territorio, le
organizzazioni sindacali, dei lavoratori e dei datori di lavoro
possono incontrarsi e confrontarsi e nello stesso tempo esprimere i
pareri che le vengono richiesti dalla Giunta su problemi che
riguardano le parti che compongono questa consulta.
Da parte dell'AVI, Associazione valdostana industriali, è stato
detto che partecipare alle riunioni del CREL è tempo perso; non so
se le altre componenti la pensano nello stesso modo, io conosco la
posizione rilasciata dall'Assessore Agnesod in II Commissione e
quella espressa per rispondere a un'interrogazione che avevamo
presentato nei giorni scorsi e che avevamo tralasciato per
discuterne oggi in occasione del bilancio. In una seduta
l'Assessore Agnesod comunicava che la Giunta per la formulazione
dei pareri, consulenze e altre forme di collaborazione sta facendo
sempre più sovente affidamento su altri organismi, quali il patto
per lo sviluppo, il CELVA.
Inoltre ci comunicava che entro la fine del 2000 si prevede
l'istituzione della camera di commercio; ora, se si prevede
l'istituzione della camera di commercio, non ho capito se la
consulta può continuare ad esistere oppure no.
Il mandato del CREL scade a primavera per cui si chiede se viene
rinnovato; in caso affermativo ha un senso approvare i bilanci,
come ha un senso dare a questo organismo la struttura che gli è
necessaria per funzionare, una sede, un luogo dove trovarsi, dove
raccogliere dei dati, dove preparare i programmi.
Infatti, unitamente al bilancio, si deve dire, a chi lo deve
votare, quali prospettive ci sono perché questa consulta continui a
vivere o, se non interessa più, che cosa se ne vuol fare. Se la
struttura deve funzionare, è chiaro che le risorse bisogna
dargliele, ma prima bisogna sapere qual è la volontà politica della
Giunta, se è quella di proseguire sul CREL o aspettare la camera di
commercio a fine anno, come accennava l'Assessore in II
Commissione.
Termino qui, aspetto la risposta.
Président
La parole au Conseiller Lanièce.
Lanièce (Aut)
I colleghi che mi hanno preceduto hanno già
espresso alcune perplessità che il gruppo degli Autonomisti
dall'inizio della legislatura ha sempre evidenziato con la
presentazione di diverse iniziative con le quali chiedevamo la
soppressione della Consulta regionale e oggi siamo qui per ribadire
che noi non voteremo sicuramente questo atto perché rappresenta
l'ennesima presa in giro.
In effetti qui stiamo parlando di un piano previsionale per il
2000, discusso oggi 29 novembre 2000, mentre solitamente i piani
previsionali vengono discussi l'anno precedente; non sarà colpa
della Giunta, ma lo è sicuramente di questo organismo che "fa acqua
da tutte le parti" per usare un termine "alluvionale" come mi
suggerisce il collega Lattanzi.
Concordando con quanto espresso precedentemente dal collega
Tibaldi e anche dal collega Beneforti, vorremmo anche noi avere
delucidazioni in merito alle spese inserite nel bilancio e, poi,
tenuto conto che a marzo la consulta dovrà essere prorogata e che
nel bilancio regionale di previsione 2001, votato ieri sono
inseriti, nella competenza, per il 2001, 10 milioni, vorremmo
sapere a cosa servono questi fondi.
Se c'è la volontà di continuare, lo si dica, altrimenti questi
10 milioni non so a cosa potranno servire visto l'inutilità che ha
dimostrato la Consulta in questi anni.
Ribadiamo pertanto la nostra richiesta di soppressione della
CREL proprio per l'inutilità di questo ente, che ha dimostrato di
non essere in grado di compiere i doveri per i quali era stato
istituito: quindi se non c'è la volontà di mettere in condizioni
questo ente di agire in modo diverso da adesso, penso che non sia
opportuno procedere oltre e chiediamo di prendere in considerazione
fortemente la soppressione e ci auguriamo che questi 10 milioni,
inseriti nel bilancio di previsione del 2001, servano per chiudere
definitivamente questo organismo che, purtroppo, non è stato per
niente utile alla nostra economia.
Président
A défaut de requêtes d'intervention, la
discussion générale est close.
La parole à l'Assesseur au budget, aux finances et à la
programmation, Agnesod.
Agnesod (UV)
In effetti la CREL ha presentato questo
documento su cui oggi il Consiglio è chiamato ad esprimersi, con un
anno di ritardo circa, mentre avrebbe dovuto presentarlo entro il
30 settembre dell'anno precedente a quello a cui fa riferimento in
base alla legge istitutiva della CREL.
Oggi invece stiamo discutendo quello di quest'anno, quindi non
del 2001, ma del 2000.
Detto questo, per quanto riguarda la necessità di evitare spese
superflue, avete già anticipato nei vostri interventi che le spese
per quanto riguarda la consulta sono state riportate a 10 milioni
da 40 con una riduzione di 30 milioni.
Le finalità però che sono contenute nell'articolo 1 della legge
n. 70 sono tuttora valide, la Regione, al fine di rendere i propri
interventi in materia economica sempre più efficaci e rispondenti
alle concrete esigenze del sistema socio-economico locale, promuove
una sede permanente di confronto e di collaborazione con gli enti e
con le forze economiche e sociali interessate ai processi di
sviluppo dell'economia regionale attraverso? e qui ci fermiamo in
quanto fino ad ora era stato utilizzato lo strumento della
consulta, mentre l'indirizzo che diamo adesso è che con
l'istituzione della nuova legge sul riordino del sistema camerale
venga prevista l'abrogazione della legge n. 70 e l'istituzione
all'interno della nuova camera di commercio di un momento di
confronto.
In questo modo sicuramente, attraverso uno strumento che investe
in maniera globale tutte le problematiche concernenti le categorie,
anche questo momento di confronto potrà avere più efficacia e sarà
sicuramente più produttivo perché questa era una legge con delle
finalità importanti, ma a sé stante che andava fuori dall'attività
quotidiana che ogni categoria faceva in quanto il confronto
quotidiano delle categorie era con l'Assessore competente e non era
attraverso questo incontro.
La camera di commercio invece potrà, attraverso questa legge
quadro, creare le condizioni perché queste categorie crescano anche
dal punto di vista del confronto fra di loro per poter produrre
quegli obiettivi e quelle finalità che sono contenute nella legge
n. 70.
Se l'invito viene fatto in questa direzione, siamo d'accordo, ma
le finalità di fondo rimangono e vengono inserite in questa nuova
legge quadro di riorganizzazione del sistema camerale.
Detto questo, oggi siamo chiamati ad esprimere un parere su un
atto amministrativo concernente questo bilancio dell'anno 2000,
dove loro hanno utilizzato gli avanzi di amministrazione; anche la
commissione ha fatto un'analisi approfondita su questo.
Sempre in commissione abbiamo risposto come Assessorato che in
prospettiva futura c'è una situazione di squilibrio in quanto la
spesa ordinaria di funzionamento si colloca al di sopra
dell'ammontare delle risorse finanziarie di cui la consulta pare
poter disporre in quanto la consulta nella sua legge istitutiva
prevedeva anche la compartecipazione degli altri componenti dal
punto di vista finanziario al funzionamento della consulta stessa,
mentre le altre componenti al di fuori della Regione finora non
hanno dato nessun contributo in termini finanziari alla consulta
stessa.
Quindi a questo punto, in questa fase siamo chiamati ad
esprimere il nostro parere per quanto riguarda il bilancio del 2000
della CREL. Per il 2001 abbiamo stanziato 10 milioni, la nostra
intenzione è quella di ricondurre queste finalità previste dalla
legge n. 70 all'interno della nuova legge sul riordino del sistema
camerale.
Président
La parole au Conseiller Lattanzi pour
déclaration de vote.
Lattanzi (FI)
Intanto voglio esprimere la mia solidarietà
all'Assessore perché non era facile rispondere a questo quesito e a
questa richiesta di specifiche e infatti non ce l'ha fatta intanto
perché stiamo discutendo di un bilancio che potrebbe essere un
consuntivo visto che siamo a dicembre, invece scopriamo che stiamo
ancora parlando di bilancio del 2000 che doveva essere presentato
all'inizio dell'anno.
Prendiamo atto che il CREL, che dovrebbe pianificare l'attività
degli altri, non sa pianificare neanche la sua; figuriamoci cosa
può fare per pianificare l'economia valdostana un ente che non
riesce neanche a pianificare il suo di bilancio.
Detto questo, prendiamo atto che l'Assessore dice che adesso
sono stati stanziati 10 milioni, credo di aver compreso insieme al
collega Lanièce e ai miei colleghi che questa è l'ufficializzazione
della morte dell'ente, quindi quattro spiccioli per chiudere la
spesa di Natale e possiamo archiviare anche questa iniziativa
politica e strategica fra quelle iniziative che sono costate ai
Valdostani e che nessun Valdostano mai saprà a cosa sono
servite.
Una battuta sulla relazione aggiuntiva allegata al bilancio.
Leggendo la relazione sembra che abbiano anche lavorato, cioè vi
sono una serie di interventi, di impegni, di riflessioni, di
programmi, di progetti dai quali sembra che abbiano lavorato
veramente e sicuramente avranno lavorato di fantasia perché non ci
è dato sapere cosa ha partorito quel progetto strategico. Devo dire
che l'Assessore non ci ha aiutato molto perché il collega Tibaldi
aveva chiesto concrete specifiche sulle iniziative, i convegni, le
manifestazioni, le fiere, ma non sappiamo neanche dove si
riuniscono.
Pertanto credo che si possa fare un tombale di questa situazione
e con questo giudizio voteremo contro anche questo ultimo, che
rimarrà nella storia, documento finanziario.
Président
La parole à l'Assesseur au budget, aux finances
et à la programmation, Agnesod pour déclaration de vote.
Agnesod (UV)
Per dare un chiarimento: mi sono dimenticato
di dire che dell'operato della CREL non è che è responsabile
l'Assessore Agnesod perché la CREL è un ente autonomo, adulto e
vaccinato.
Président
Je soumets au vote l'objet n° 21:
Conseillers présents: 30
Votants: 26
Pour: 20
Contre: 6
Abstentions: 4 (Collé, Comé, Lanièce, Marguerettaz)
Le Conseil approuve.
