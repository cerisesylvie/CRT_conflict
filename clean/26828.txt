Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 124 del 29 maggio 1972 - Resoconto
OGGETTO N. 124/72 - Finanziamento di spese per concessione di
contributi regionali ad imprese industriali a' sensi delle leggi
regionali 21 agosto 1962 n. 20 e 11 marzo 1968 n. 8.
Albaney (M.A.V.)
- Con questa deliberazione consiliare si
tratta di stanziare l'importo di 53 milioni per cinque piccole
industrie che hanno iniziato la loro attività nella nostra
Regione.
La Commissione Industria e Commercio ha vagliato tutte queste
domande, sono stati effettuati dei sopralluoghi da parte della
Commissione, abbiamo visto le installazioni industriali ed ha
proposto questa, ... quanto viene proposto attualmente dalla
Giunta.
Devo far presente inoltre che con questa deliberazione
consiliare l'importo di 53 milioni si tratta di somma a residuo
dell'anno 1971 e faccio, inoltre, presente che totalmente queste
industrie occuperanno n. 96 dipendenti e, quindi, il costo del
posto di lavoro è di circa 550 mila lire. Faccio inoltre presente
che sono giacenti presso l'Assessorato all'Industria e Commercio
altre domande che verranno quanto prima esaminate non appena sarà
finita l'istruttoria delle stesse.
Montesano (P.S.D.I.)
- Chi chiede la parola? Allora tutti
d'accordo? Vice Presidente Fosson.
Fosson (U.V.)
- Ho bisogno del Presidente della Giunta,
perché c'era una cosa che aveva detto stamattina lui sulla quale io
concordavo e volevo dire qualche cosa.
Montesano (P.S.D.I.)
- Chiamate il Presidente della
Giunta se è libero.
Ecco, c'era il Vice Presidente Fosson che desiderava la sua
presenza per chiederle una delucidazione. Allora la parola al Vice
Presidente Fosson.
Fosson (U.V.)
- No, chiedo scusa al Presidente, ma
siccome per una cosa che voglio dire qui e mi riallaccerò a qualche
cosa che ha detto stamattina il Presidente e quindi...
Dunque, mi sembra che questi interventi sono in base alla legge
regionale quindi niente da dire in linea generale. Ci sono due
osservazioni che vorrei fare, una sulla prima, sul primo intervento
che non riflette l'intervento in sé finanziario rispetto a quelli
che sono i dati che eventualmente la Commissione o l'Assessorato ha
visto, ma qui vorrei solo richiamare l'attenzione della Giunta sul
potenziamento della Cava di Châtel Argent. Ora, la cava di Châtel
Argent è una cava che deturpa, se va avanti, che deturpa
enormemente il paesaggio ed è in una zona molto delicata proprio
dal punto di vista paesaggistico, quindi, quello che è l'intervento
in sé per l'azienda che è stata posta nelle vicinanze niente da
dire perché l'azienda lavora anche altri, lavora anche del marmo e
tutto, quindi non ha  niente, ma siccome si parla anche,
almeno visto dall'allegato, che si parla anche del potenziamento
della Cava di Châtel Argent, ora qui io vorrei proprio richiamare
l'attenzione, perché già molte altre volte abbiamo detto che
bisognava vedere se era conveniente lasciare andare avanti lo
sfruttamento di questa cava. Tutti voi avete presente dov'è questa
cava, avete presente quell'angolo dove c'è la Chiesa e sopra il
Castello e via dicendo. Quindi se si continua a andare avanti con
questa cava si deturpa il paesaggio in un punto molto bello, questo
per il primo quindi che non ha niente a che vedere con quello che è
l'intervento in sé però è una questione...
Sul secondo, invece, ed è questo proprio, mi riallacciavo a
quanto diceva il Presidente stamattina che diceva: "È conveniente
localizzare ancora alcune industrie nella zona di Pont Saint Martin
o Donnaz?", per noi c'era questa industria che era a Hône. Hône è
una zona che ha necessità di avere una piccola industria, questa
piccola industria non risolve eventualmente una grande, non ha una
grande occupazione, però oggi noi interveniamo per uno spostamento
da Hône a Pont Saint Martin per questa azienda. Quindi, proprio in
base a quello che era stato detto stamattina dal Presidente della
Giunta è una questione che va vista, va vista perché effettivamente
noi avremmo tutto l'interesse che questa Azienda rimanga a Hône,
piuttosto che andare a Pont Saint Martin anche se l'occupazione è
attualmente di 10 operai e domani potrà essere di una ventina di
operai. Ecco, queste due osservazioni volevo fare.
Manganone (D.C.)
- ...determinate industrie da Hône a...
Pont Saint Martin, quell'industria si sta spostando perché non ha
sufficienti locali per poter sviluppare la sua attività e, siccome,
stamattina abbiamo deciso di acquistare la SIRCA-DAVIT, perché non
si può interpellare quell'industria che c'è a Hône che sta
ampliando, di portare dei reparti anche ad Arnaz siccome la
conosciamo. È, io penso, la terza o la quarta industria della
Regione che non sia indicata per sviluppare la propria attività ad
Arnaz.
Tonino (P.S.I.U.P.)
- Io volevo solo far presente al
Consigliere Fosson che quando si è aperta la ... di Pont Saint
Martin... vi erano 280 domande giacenti presso l'Ufficio dello
stabilimento e l'occupazione era solo di 90, quindi questo vuol
dire che 200 donne cercavano lavoro in quei paraggi, ora questa
industria di cui fa cenno il Consigliere Fosson riguarda in
particolare manodopera femminile, quindi viene a colmare un po'
questa necessità che... Io non sono tanto d'accordo su quanto,
sulla valutazione fatta dal Presidente questa mattina perché in
fatto di manodopera femminile, proprio nei Comuni di Donnaz e Pont
Saint Martin c'è una necessità di industrie a carattere di
manodopera femminile, perché la prova è quella, quando è stato
aperto lo stabilimento vi erano 280-290 domande, si può chiedere
all'ufficio di collocamento e sono state occupate...
(Andrione:
...280 domande erano da Verrès in giù, non erano
localizzate a Pont Saint Martin... ) ...No, no, non erano da Verrès
in su, perché a Verrès erano occupate presso la Brambilla che non
era chiusa allora e la SIRCA-DAVIT non era... Quando si è aperta la
... Eh, no, sono tre anni fa, si è aperta... Volevo solo dire
questo, insomma...
(Voci)
Montesano (P.S.D.I.)
- Allora passiamo ai voti? Siete
tutti d'accordo? Va bene. La parola al Presidente della Giunta.
Dujany (D.P.)
- Volevo rassicurare il Consigliere Fosson,
mi pare che ha messo il punto su una questione estremamente
delicata, cioè il problema della Cava di Châtel Argent e non è solo
quella cava, è un oggetto che non è strettamente pertinente alla
proposta portata in questa sede, però, è giusto affrontare questo
discorso, perché le cave dei marmi in moltissime località, sono
oggetto veramente di deturpazione del paesaggio.
Solo l'altro ieri si è fatto il decreto di chiusura di una cava
che rappresentava un pericolo per una strada di transito. Sul piano
della deturpazione del paesaggio abbiamo moltissime cave che sono
discutibili, però, non so fino a quale punto noi abbiamo delle
competenze in merito a questo argomento. La legislazione è
estremamente confusa, distribuisce le competenze al Sindaco e al
Prefetto, competenze e direi come si chiama, il Sovraintendente
mineralogico è ancora relativamente... i Comuni che danno le
concessioni, cioè è una situazione estremamente difficile da
valutare quali sono le responsabilità delle... e in parte anche la
forestale, l'ufficio minerario, la forestale, cioè una serie di
organi che debbono intervenire, però, sono tutti organi
naturalmente che hanno dei poteri estremamente limitati e
condizionati fra di loro, per cui capita che ognuno fa un po'
quello che vuole. Però, questo è un problema generale per cui
dovremmo affrontare il problema delle cave che il nostro Statuto
non attribuisce a noi, mentre le Regioni a Statuto ordinario...
attribuisce alle Regioni a Statuto ordinario, all'Amministrazione
regionale, per cui l'Amministrazione regionale possa legiferare in
quella materia ed essere chiaramente competente. In base alle leggi
nazionali attualmente esistenti, c'è una tale confusione di
legislazione per cui non si sanno bene quali sono le competenze e i
limiti di potere, comunque sta di fatto che dobbiamo sorvegliare e
seguire questo problema.
In questo oggetto, invece, stiamo esaminando la lavorazione
della cava e mi pare valido il concetto di favorire lo sviluppo
della lavorazione del marmo che è un prodotto tipicamente locale.
Se c'è un tipo di lavorazione la cui materia prima insiste in Valle
d'Aosta è il marmo, se c'è necessità naturalmente di arrivare al
prodotto finito di una attività di questo genere, mi pare che sia
quello del marmo, altrimenti rischiamo di essere un povero paese di
colonia in cui gli sfruttatori vengono, prendono i marmi, li
trasportano all'estero e noi naturalmente assistiamo solo alle
speculazioni e assistiamo solo alla deturpazione del paesaggio.
Per quanto riguarda il secondo problema sollevato nei riguardi
dell'opportunità di sviluppare l'industrializzazione, direi nella
zona più bassa della Bassa Valle, direi dal forte di Bard a Pont
Saint Martin, io stamattina mi sono limitato a prospettare il
problema all'esame della Commissione Industria e Commercio che
esamina e fa i sopralluoghi a questi contributi. Mi sono permesso
naturalmente di prospettare questo problema, perché fosse fatta una
analisi più dettagliata e più precisa sulla quantità di
disoccupazione esistente e sulla qualità di disoccupazione
esistente per verificare se sia ancora opportuno contribuire nel
futuro a sollecitare l'installazione di altre attività industriali
o imprenditoriali di qualunque genere in quella bassa zona, perché
ho l'impressione, non ho dati precisi in questo momento da potere
essere oggetto di discussione e di valutazione concreta, che ci sia
una certa saturazione di industrializzazione in quella zona in quel
momento, mentre c'è una vera e propria lacuna nella zona più alta
della Bassa Valle, cioè nella zona da Bard, grosso modo da Hône
Bard verso Montjovet. Ecco questa era l'unica osservazione che mi
permettevo di sottoporre all'attenzione della Commissione Industria
e Commercio per evitare naturalmente un eccesso di
industrializzazione in certe zone e una lacunosa
industrializzazione in altre zone in modo da creare degli squilibri
che causano una serie di inconvenienti sia sul piano degli sviluppi
dei Comuni, sia sul piano dei servizi che i Comuni devono dare uno
sviluppo repentino della loro dimensione territoriale, sia sul
piano naturalmente anche della provocazione dell'immigrazione che
penso che questo non sia lo scopo del nostro sforzo nei riguardi
della industrializzazione.
Albaney (M.A.V.)
- Rispondo solo brevemente al
Consigliere Fosson. Uno dei motivi che hanno determinato lo
spostamento della SID da Hône a Pont Saint Martin è anche questo,
poiché la SID effettua stampaggi per conto della Ilssa Viola. Ha
effettuato questo trasferimento proprio per avere a portata di mano
le lamiere necessarie per lo stampaggio e inoltre come giustamente
faceva notare il Consigliere Manganoni, la ristrettezza dei locali
di Hône non permettevano più la lavorazione in modo adeguato.
Montesano (P.S.D.I.)
- Allora si passa ai voti. Chi
approva la delibera, l'oggetto n. 8... Chi vota a... Vuol parlare
lei? E allora prego.
Savioz (P.C.I.)
- Riferendomi a quanto è stato detto dal
Consigliere Fosson e soprattutto cosa ha risposto il Presidente
della Giunta per la faccenda della cava di Châtel Argent e tenuto
conto effettivamente della difficoltà che si incontra per prendere
determinati provvedimenti, però non va dimenticato un fatto molto
importante, cioè questo, che quando viene autorizzata l'apertura di
una cava devono pronunciarsi in merito diversi Enti che formano
determinate Commissioni e di cui c'è anche di mezzo il Ministero
con una rappresentanza a Torino che decidono definitivamente,
qualora ci fossero dei ricorsi di termine, quindi una cosa molto
complicata, lo so per esperienza personale, ma io vorrei andare un
pochettino oltre: è vero che è difficile, però non è detto che sia
impossibile e come a un certo punto arriva poi la decisione di
chiudere una cava per delle ragioni di carattere paesaggistico
oppure per delle ragioni di carattere di sicurezza come è stato
testé accennato. Allora, io penso che sia molto meglio prima di
indicare il modo dell'apertura e della coltivazione della cava,
perché ci sono determinati modi di coltivare una cava senza
deturpare enormemente il paesaggio. Non so, faccio un riferimento:
quando questa gente la discarica la fa dove gli torna più comodo e
non dove dovrebbe essere fatta, lì si parla anche di una strada di
accesso, stiamo attenti a che questa strada di accesso venga
determinata e realizzata in un modo tale per cui non si debba
arrivare allo sbancamento in roccia con la precipitazione di massi
eccetera, eccetera, e quindi, io penso che se la Sovraintendenza
viene interpellata tempestivamente, tenuto conto che c'è il vecchio
maniero sopra e, quindi, zona vincolata a tutti gli effetti dalla
Sovraintendenza, si faccia intervenire il Sovraintendente prima, il
quale stabilisca le modalità per aprire la cava e a quelle modalità
si attenga chi vuole coltivare la cava, di modo che non ci sia
prima lo scempio del paesaggio e, poi, il doveroso intervento
dell'autorità che deve poi impedire portando dei danni materiali
non indifferenti e quando noi arriveremo ad impedire le cose
saranno rotte, si saranno guastate, si saranno definitivamente
distrutte. Quindi, la mia raccomandazione è quella del buonsenso,
cerchiamo di mettere del buonsenso dove le leggi sono un po'
lacunose o dove sono troppo ricche di ingranaggi per cui gli uni
fermano gli altri.
Montesano (P.S.D.I.)
- Nessun altro chiede la parola?
Allora si passa ai voti: chi è favorevole alzi la mano. Contrari?
Astenuti? Il Consiglio approva.
Si passa all'oggetto n. 9.
