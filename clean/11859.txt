Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2693 del 25 ottobre 1991 - Resoconto
OGGETTO N. 2693/IX Comunicazione al Consiglio di
provvedimento ammini-strativo concernente variazioni al bilancio di
previsione della Regione per l'anno 1991.
Presidente
Do lettura del testo della delibera:
Deliberazione Il Consiglio regionale
- ai sensi del I e V comma dell'articolo 42 della legge
regionale 27 dicembre 1989, n. 90;
prende atto
della comunicazione della seguente deliberazione della Giunta
regionale:
Oggetto n. 7536 in data 23 agosto 1991:
Variazione al
bilancio di previsione della Regione per l'anno 1991 per maggiori
assegnazioni statali.
Presidente
Ha chiesto di parlare l'Assessore delle
Finanze Lavoyer, ne ha facoltà.
Lavoyer (ADP)
La variazione al bilancio di previsione per
il 1991 disposta con provvedimento di Giunta n. 7536 del 23 agosto
91, si è resa necessaria per iscrivere nel bilancio regionale
l'assegnazione di fondi statali erogati ai sensi del disegno di
legge 6 dicembre 90, n. 367, convertito con legge 30 gennaio 91, n.
31, a titolo di risarcimento danni a favore di aziende agricole e
zootecniche danneggiate dall'eccezionale siccità verificatasi
nell'annata agraria 1989-90.
La somma attribuita alla Regione, a seguito di parere espresso
in data 7 dicembre 1990 dalla Conferenza Stato-Regioni sul riparto
di lire 700 miliardi stanziati per tutto il territorio nazionale,
ammonta a lire 1.513 milioni.
L'iscrizione di tale somma mediante la istituzione di nuovi
capitoli, sia nella parte entrata sia nella parte spesa del
bilancio di previsione per il 1991, è stata oggetto della
deliberazione di cui sopra.
Presidente
Ha chiesto di parlare il Consigliere
Rollandin, ne ha facoltà.
Rollandin (UV)
Seulement une information; je voudrais
savoir pour le même objet quels sont les frais à la charge de
l'Administration régionale et combien ça représente par rapport à
la requête qui a été présentée.
Presidente
Ha chiesto di parlare l'Assessore delle
Finanze Lavoyer, ne ha facoltà.
Lavoyer (ADP)
Non sono in grado in questo momento di
rispondere, farò pervenire al Consigliere Rollandin i dati
scritti.
Presidente
Il Consiglio regionale prende atto.
