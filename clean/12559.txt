Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3475 del 10 giugno 1992 - Resoconto
OGGETTO N. 3475/IX Mozione d'ordine: richiamo al
Regolamento.
Presidente
Ha chiesto di parlare il Consigliere
Bondaz, ne ha facoltà.
Bondaz (DC)
Per mozione d'ordine e per un richiamo al
regolamento. Come giustamente ha ricordato il Vicepresidente
Stévenin, la nomina del Presidente Cout ad Assessore lo fa decadere
da Presidente del Consiglio.
Pertanto ai sensi del regolamento chiedo la sospensione della
seduta, in quanto il primo obbligo che ha il Consiglio regionale è
quello di nominare il Presidente del Consiglio, perché i
vicepresidenti non hanno la possibilità di sostituire il Presidente
in questa circostanza.
Ai sensi del regolamento chiedo il rinvio della seduta.
Presidente
Je m'excuse avec M. Bondaz, on avait
examiné ce problème, mais il paraît que cela n'existe pas,
c'est-à-dire que n'importe quel de deux vice-présidents peut
représenter le président au sein de ses fonctions.
Articolo 10, ultimo comma:
"Nel caso di cessazione dalla
carica del Presidente per qualsiasi motivo, la Presidenza è assunta
dal Vicepresidente più anziano per data di elezione, o a parità di
data per numero di voti ottenuti, o ancora a parità di voti per
età. Questi provvede a convocare il Consiglio entro 8 giorni
dall'inizio della vacanza per la elezione del Presidente".
Ha chiesto di parlare il Consigliere Gremmo, ne ha facoltà.
Gremmo (UAP)
Pare anche a me che la lettura fatta dal
vicepresidente facente funzione asseveri la correttezza della
richiesta del collega Bondaz, perché è evidente che la presenza in
qualità di facente funzione del vicepresidente il regolamento la
indica finalizzata ad un solo scopo preciso, cioè la convocazione
del Consiglio per la elezione del Presidente.
E' evidente che se si volesse proseguire su questa strada e si
volesse forzare il regolamento, sarebbe un fatto molto grave. Come
minimo direi che dovrebbero essere i Capigruppo che vedono la cosa,
ma credo che non vi siano grossi margini proprio perché il
regolamento è preciso. E' evidente che a questo punto il
vicepresidente Stévenin deve sciogliere la seduta e convocare entro
otto giorni il Consiglio.
Presidente
Ha chiesto di parlare il Consigliere
Andrione, ne ha facoltà.
Andrione (UV)
Devo dire che non capisco questi
scrupoli. Normalmente dico che tutte le sospensioni vanno bene, ma
qui è scritto:
"Nel caso di cessazione dalla carica del
Presidente per qualsiasi motivo
- qualsiasi motivo vuol dire
anche l'elezione ad Assessore -
la Presidenza è assunta dal
Vicepresidente"
; poi si stabiliscono le regole per sapere qual
è il più anziano.
"Questi
- cioè il Presidente più anziano -
provvede a convocare il Consiglio entro otto giorni dall'inizio
della vacanza
- entro otto giorni non vuol dire adesso -
per
la elezione del Presidente".
Quindi per otto giorni, se lui lo
convocasse l'ottavo giorno, il Presidente del Consiglio è
sostituito dal vicepresidente più anziano.
Credo che qui non ci siano possibilità di discussioni, pregherei
il Presidente al massimo di mettere in votazione le proposte e
comunque di procedere.
Presidente
Je dois demander à M. Bich de prendre la
place de Président, parce qu'il est le Président ancien, du moment
qu'il a eu plus de voix que le soussigné à l'occasion des élections
du vice-président.
Si dà atto che, dalle ore 20,39, presiede, ai sensi
dell'articolo 10 del Regolamento interno, il Vicepresidente anziano
Bich.
Presidente
Dopo rapida consultazione per
l'interpretazione di rito, risulta che il Vicepresidente anziano,
in questo caso il sottoscritto, ha il dovere di convocare entro
otto giorni la nuova seduta, però non ha assolutamente il dovere di
sospendere la riunione del Consiglio e di sospendere la votazione
della Giunta.
Questa è l'interpretazione che viene data dalla Presidenza del
Consiglio.
Ha chiesto di parlare il Consigliere Aloisi, per mozione
d'ordine, ne ha facoltà.
Aloisi (PSI)
Penso che ognuno di noi sia in grado di
capire la lingua italiana, anche se in quest'aula sovente si parla
in francese. E la lingua italiana penso sia comprensibile a tutti
noi.
Rileggendo attentamente l'articolo 10, al punto 3 dice:
"Nel
caso di cessazione dalla carica del Presidente per qualsiasi
motivo, la Presidenza è assunta dal Vicepresidente più anziano per
data di elezione, o a parità di data per numero di voti ottenuti, o
ancora a parità di voti per età. Questi provvede a convocare il
Consiglio entro otto giorni dall'inizio della vacanza per la
elezione del Presidente".
Quindi l'italiano non è arabo, è una lingua chiara, precisa,
pertanto la funzione del vicepresidente anziano in questo momento è
quella di sospendere il Consiglio, di convocarlo entro otto giorni
per continuare nella elezione degli assessori che non sono stati
ancora eletti.
Presidente
La mozione d'ordine è stata illustrata dal
Consigliere Aloisi; come di rito le mozioni d'ordine vanno valutate
secondo i possibili interventi, uno a favore e uno contro.
Ha chiesto di parlare il Consigliere Gremmo, a favore della
mozione d'ordine, ha facoltà.
Gremmo (UAP)
Merci, M. le Vice-président du Conseil,
je pense que ce serait très important pour tous les Conseillers
rappeler que les dispositions du règlement intérieur du Conseil,
pour ce qui concerne la présence du Président du Conseil, sont là
justement pour rendre l'organe de direction de notre Conseil...
meglio parlarlo male il francese che non parlarlo, io mi sforzo,
scusate, è molto meglio parlarlo male e avere un po' di rispetto,
che non parlarlo.
Stavo dicendo che, à mon avis, c'était très important pour notre
Conseil d'avoir une attitude favorable envers les requêtes qui vont
dans la direction de faire fonctionner notre Conseil.
Si le Conseil n'a pas son Président, il n'est pas à même de
fonctionner. A mon avis l'article 9 du règlement c'est très clair
et pose la question que le Vice-président dans cette situation doit
simplement, sans rien d'autre faire, convoquer entre les termes
indiqués le Conseil pour nommer celui qui a lui seul la possibilité
de régler les travaux du Conseil. Il n'y a pas d'autres
interprétations.
A mon avis ce serait très grave si notre Conseil allait dans la
direction de ne pas respecter cette règle. Dans cette attitude je
crois que serait nécessaire une action politique et je veux dire
que si quelqu'un allait dans la direction de forcer
l'interprétation du règlement, je ne resterais pas ici ce soir,
parce que cela c'est une attitude vraiment forte contre les droits
des conseillers.
Presidente
Ha chiesto di parlare contro la mozione
d'ordine il Consigliere Andrione, ne ha facoltà.
Andrione (UV)
Ci auguriamo che nel breve lasso di
tempo che passerà fra questo momento, il momento della elezione di
Enzo Cout ad Assessore alla Sanità e il momento in cui verrà
nominato un nuovo Presidente del Consiglio, il Vicepresidente
facente funzioni abbia almeno il diritto di respirare. Speriamo
almeno questo, perché dice entro 8 giorni, il che vuol dire che per
8 giorni la carica del Presidente del Consiglio è assunta dal
Vicepresidente anziano. Perché se domani il Presidente della
Repubblica convocasse tutti i Presidenti del Consiglio, domani,
cioè prima delle 48 ore regolamentari per convocare la riunione del
Consiglio, è Bich che si presenta, con tutte le funzioni di
Presidente del Consiglio.
Questi sono concetti elementari di diritto amministrativo che
spero non dobbiamo ripetere ad ogni riunione del Consiglio.
Allora in questo caso ci sarà una illegittimità amministrativa,
c'è il TAR, fate ricorso.
(...
Interviene il Consigliere Bondaz, senza
microfono
...)
Ma cosa vuol dire: per qualsiasi causa....
(...Interviene fuori microfono il Consigliere
Gremmo...)
Presidente
Pongo in votazione la mozione
d'ordine.
Esito della votazione:
Presenti: 32
Votanti: 30
Favorevoli: 9
Contrari: 21
Astenuti: 2 (Maquignaz e Pascale)
Il Consiglio non approva.
