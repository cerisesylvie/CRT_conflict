Classificazione
TURISMO E INDUSTRIA ALBERGHIERA



Oggetto del Consiglio n. 2274 del 7 marzo 2012 - Resoconto
OGGETTO N. 2274/XIII - Interpellanza: "Individuazione di un
nuovo punto informativo da adibire ad Office du Tourisme in Alta
Valle nell'area del Gran Paradiso".
Interpellanza
Richiamata la deliberazione della Giunta regionale n. 3150
del 30 dicembre 2011, relativa all'approvazione del Piano Operativo
Annuale di indirizzo per l'anno 2012 dell'Office Régional du
Tourisme;
Rilevato che il suddetto Piano, al punto 2.2 Organizzazione
degli Offices du Tourisme, dopo aver analizzato la situazione in
cui si è venuta a trovare la zona di fondovalle sopra Aosta dopo la
chiusura degli Uffici di Villeneuve e Sarre, constatata la
necessità di avere un punto informativo che serva l'area del Gran
Paradiso, oltre a Cogne e che possa intercettare i turisti
sull'asse del fondovalle;
Ricordate le precedenti interpellanze presentate dal nostro
gruppo sull'argomento;
i sottoscritti Consiglieri regionali
Interpellano
l'Assessore competente per conoscere:
1) quali sono le motivazioni che portano l'Office Régional du
Tourisme a ritornare sui suoi passi e a rivalutare la necessità di
un punto informativo in Alta Valle nell'area Grand Paradis;
2) quali azioni sono già state intraprese e quali soluzioni
si intende adottare per soddisfare le necessità evidenziate dal
Piano Operativo Annuale in ordine a tale problematica.
F.to: Patrizia Morelli - Bertin
Presidente
- La parola alla Consigliera Patrizia
Morelli.
Morelli (ALPE)
- Merci M. le Président.
Il piano operativo annuale dell'
Office du Tourisme
per il
2011 ha previsto la chiusura di alcuni
Offices
periferici:
Villeneuve, La Salle, Sarre e Verrès, perché - come ci è stato
spiegato anche dall'Assessore - il rapporto costi-benefici non
permetteva di sostenere queste strutture. Per quanto riguarda
l'ufficio di Villeneuve in particolare, avevamo sollevato il
problema ripetutamente, perché con la chiusura di quell'ufficio
tutta la zona dell'Alta Valle, da Aosta fino a Courmayeur, sarebbe
rimasta completamente sguarnita e scoperta da questo servizio di
informazione turistica importante. Un fatto che abbiamo ritenuto
grave, perché all'epoca ci si era limitati a fare un conteggio
numerico senza andare a valutare le ragioni per le quali
l'
Office
di Villeneuve effettivamente era poco funzionale.
Ragioni che erano legate all'ubicazione, alle caratteristiche
esterne dell'ufficio, alle quali si sarebbe potuto già allora
trovare rimedio cercando soluzioni alternative più adeguate. Non si
è invece all'epoca cercata una soluzione alternativa, si è deciso
di chiudere senza "se" e senza "ma", causando dei disagi e dei
disservizi un po' a tutta la Valle centrale da Aosta in su.
Ora leggiamo nel piano operativo 2012, allegato alla delibera n.
3150 del 30 dicembre scorso, che si evidenzia la necessità di avere
un punto informativo che serva tutta l'area del Gran Paradiso oltre
a Cogne, e che possa intercettare i turisti sull'asse di
fondovalle. È una notizia molto interessante, ne siamo un po'
sorpresi, ma vorremmo capire quali sono stati i ragionamenti che
portano, un anno dopo, a tornare su una decisione e quali eventuali
azioni siano state intraprese per andare in questo senso.
Presidente
- La parola all'Assessore al turismo, sport,
commercio e trasporti, Marguerettaz.
Marguerettaz (UV)
- Grazie Presidente. Semplicemente per
riprendere le cose che sono state già dette in questo Consiglio,
ovvero che la decisione presa nel 2011 è stata una decisione che
l'
Office du Tourisme
ha preso d'intesa con i Sindaci della
Comunità del Gran Paradiso, non è una decisione maturata in
solitudine. È ovvio che in quella condizione le opinioni non
necessariamente erano tutte identiche, ma la posizione prevalente
del comprensorio è stata quella di considerare quel tipo di
servizio decisamente oneroso e soprattutto poco efficace. Rispetto
a quella soluzione erano state immaginate delle azioni che andavano
a rafforzare determinati punti di informazione, anche con l'accordo
della
Fondation Grand Paradis
.
Ora, collega Morelli, l'applicazione delle cose deve essere
analizzata e valutata, e anche il comprensorio ed i vari Sindaci
hanno confermato la bontà della chiusura di quell'ufficio, ma hanno
detto che a conti fatti avevano la necessità. Rispetto a questo lei
dice: noi lo avevamo detto...ma certo, nell'ambito delle cose si
possono dire tante cose, anche perché il gioco che viene a
svilupparsi in Consiglio nel momento in cui uno toglie qualcosa, si
dice: ma perché togliete? fate male! Perché se si toglie qualcosa,
qualcuno sicuramente ha un po' di mal di pancia e a quel punto ne
dite tante di cose, su cui, in questo momento, noi purtroppo non
possiamo acconsentire. Rispetto a questo tema con i vari Sindaci ed
interlocutori emerge la necessità di trovare un punto centrale per
trovare una soluzione temporanea, per dare un sostegno. Le ipotesi
che vengono fatte e che stiamo elaborando insieme ai vari Sindaci
sono tre e su queste l'
Office
sta lavorando: un punto di
informazione da creare con il
Pain de Coucou
, trovare una
situazione dove, essendoci già un flusso di soggetti che hanno un
interesse per i prodotti tipici e per il territorio, si trovi un
presidio (che può essere anche temporaneo); l'altra soluzione
riguarda il castello Sarriod de la Tour, ma anche lì ci ricordiamo
l'esperienza che avevamo avuto con il castello di
Sarre...probabilmente le utenze non sono identiche, i luoghi sono
tutti da verificare con la Sovrintendenza, però è stato messo sul
tavolo anche da parte delle amministrazioni; un ulteriore punto che
potrebbe essere interessante è l'ufficio attualmente occupato dal
consorzio Gran Paradiso a Saint-Pierre, che verrà lasciato fra un
mese, che è su fronte strada e potrebbe essere interessante.
Diciamo che il dialogo è aperto. Rispetto agli anni precedenti
c'è un tema che è un tema difficile, quello del personale, perché
per avere le aperture di questi uffici quest'anno c'è la tagliola
del 50 percento delle assunzioni del personale a tempo determinato,
quindi stiamo cercando di risolvere la cosa, ma andando a dare un
servizio di cui effettivamente è stata constatata da parte di tutti
l'esigenza.
Presidente
- La parola alla Consigliera Patrizia
Morelli.
Morelli (ALPE)
- Merci M. le Président.
Assessore, lei ha la capacità di ridurre "a mal di pancia"
quelle che sono invece delle esigenze serie, me lo lasci dire! Le
criticità che sono state sollevate rispetto alla mancanza di un
punto informazioni in Alta Valle non sono un mal di pancia, sono
delle esigenze reali. Che poi la riunione con i Sindaci, che si
sono trovati di fronte ad una decisione presa, non abbia trovato
tutto quello scontento nei confronti della decisione presa
dall'
Office du Tourisme
non stupisce di questi tempi, però
avete dovuto prendere coscienza che era un problema e -
mieux
tard que jamais! -
si sta tornando indietro su una decisione
presa.
Lei ha citato alcune possibili opzioni, la prossimità con il
Pain de Coucou
, il Sarriod de la Tour oppure l'ufficio
attualmente occupato dal consorzio. Anche questa è una decisione
che va presa di comune accordo, possibilmente attivando, come ho
visto nel piano annuale operativo di quest'anno, le conferenze di
ambito, perché è importantissimo il confronto sul territorio con
gli operatori che sono i diretti interessati, sono quelli che
meglio conoscono anche il flusso e la tipologia dei turisti.
Mi rendo conto che c'è un problema di personale, quindi
bisognerà cercare di ottimizzare l'utilizzo del personale ed
individuare fasce di apertura. Spero che non ci si limiti solo ai
mesi di luglio-agosto, ma che si cerchi di andare a coprire anche
altre parti dell'anno in cui il flusso turistico è interessante. I
fine settimana attuali vedono un certo flusso nella nostra zona ed
il fatto di affiancare un punto informazioni ad un centro di
attrazione, quale potrebbe essere un castello o il
Pain de
Coucou
, porterà a dei buoni risultati. Seguiamo con attenzione
l'evolversi di questa problematica.
