Classificazione
ASSISTENZA SANITARIA E OSPEDALIERA
Igiene e sanità pubblica



Oggetto del Consiglio n. 119 del 3 ottobre 2018 - Resoconto
OGGETTO N. 119/XV - Interrogazione: "Organizzazione
dell'anagrafe vaccinale regionale".
Fosson (Président) -
Point n° 14 de l'ordre du jour. La
parole à l'Assesseur Certan pour la réponse.
Certan (ALPE) -
Per quanto riguarda la prima domanda
sull'anagrafe vaccinale regionale: "
in che cosa consista, in che
modi e tempi venga compilata e aggiornata
", si tratta di un
database
in cui sono registrati tutti i residenti in Valle
d'Aosta con le relative vaccinazioni effettuate. Lo stesso viene
aggiornato in tempo reale al momento dell'effettuazione della
vaccinazione, permettendo anche di aggiungere all'archivio
eventuali vaccinazioni effettuate presso altre sedi. Tale database
permette il calcolo delle coperture vaccinali e indirettamente
della quota di suscettibili. Essendo collegato in rete aziendale
USL, permette agli operatori sanitari autorizzati di controllare lo
stato vaccinale del soggetto da tutta la regione e consente la
stampa dei certificati vaccinali di ogni cittadino. Il piano
nazionale per la prevenzione vaccinale ha previsto il processo di
informatizzazione centralizzata di un'anagrafe vaccinale nazionale
entro il triennio 2017/2019, stabilendo quali dovranno essere i
criteri tecnici e il
dataset
minimo che ogni Regione deve
avere. In data 6 settembre 2018 la Conferenza Stato-Regioni ha dato
parere favorevole su uno schema di decreto ministeriale, con il
quale istituisce e disciplina il funzionamento presso il Ministero
della salute dell'Anagrafe nazionale vaccini con l'obiettivo di
garantire, nell'ambito del monitoraggio dei programmi vaccinali sul
territorio nazionale, la verifica delle coperture vaccinali in
relazione al calendario vaccinale nazionale vigente e
l'elaborazione di indicatori a livello nazionale, regionale e
aziendale, anche a fini comparativi, così come stabilito dal
regolamento dell'Unione europea 2016, n. 679.
Per quanto riguarda la seconda domanda: "
se le richieste di
prenotazione dei vaccini da parte dei genitori siano
registrate...
", le richieste di prenotazione delle vaccinazioni
da parte dei genitori, così come le risposte o gli appuntamenti,
non fanno parte del
database
vaccinale, ma sono archiviate
separatamente presso l'USL.
Per quanto concerne la terza domanda: "
se corrisponde al vero
che il requisito di legge "presentazione
...
eccetera"
,
la circolare congiunta del Ministero della salute e del Ministero
dell'istruzione, università e ricerca del 27 febbraio 2018 ha
specificato che per "formale richiesta di vaccinazione" - che è
quello a cui lei fa riferimento - "si intende la richiesta di
vaccinazione contenente le generalità del minore, nonché le
indicazioni delle vaccinazioni di cui si chiede la
somministrazione, inoltrata tramite posta elettronica ordinaria o
certificata, ovvero tramite raccomandata con avviso di ricevimento.
La formale richiesta equivale all'appuntamento per la vaccinazione
fissato dall'ASL, che dello stesso abbia dato comunicazione
all'interessato per iscritto". Questa è la dicitura. A riguardo la
Coordinatrice del Dipartimento legislativo legale
dell'Amministrazione regionale ha precisato che, in virtù
dell'articolo 18ter del decreto-legge n. 148/2017, convertito con
modificazioni dalla legge n. 172/2017, ha previsto che nelle sole
Regioni e Province autonome presso le quali siano già istituite le
anagrafi vaccinali regionali le disposizioni previste dall'articolo
3bis del decreto-legge si applicano a decorrere dall'anno
scolastico 2018-2019. Dato che nella nostra Regione è istituita
l'anagrafe vaccinale, per "formale richiesta di prenotazione si
intende l'espressa richiesta avanzata all'azienda sanitaria anche
tramite posta elettronica unitamente alla risposta della stessa con
indicazione della data della seduta vaccinale, oppure
l'attestazione ricevuta dall'azienda con indicazione della data
della seduta vaccinale". Si precisa inoltre che detta
documentazione, ai sensi della normativa sopra richiamata, non può
essere sostituita dall'autocertificazione ai sensi del DPR n.
445/2000. Nella nostra regione si è adottata una modalità
facilitata di accesso ai consultori vaccinali ai quali genitori,
tutori e affidatari dei minori, per i quali è prescritto l'obbligo
dell'effettuazione delle vaccinazioni, possono liberamente
rivolgersi senza particolari formalità per ottenere, nel caso di
immediata disponibilità, l'effettuazione delle vaccinazioni, che
potrà essere comprovata con la relativa certificazione, o
altrimenti per richiedere e ottenere contestualmente la
prenotazione della data della seduta vaccinale sulla base del
calendario di disponibilità dell'Azienda USL. È possibile quindi
farlo anche presso i consultori vaccinali.
Per quanto riguarda la quarta domanda: "
com'è formulata
esattamente la comunicazione fatta agli istituti scolastici da
parte dell'Azienda sanitaria relativamente alle singole posizioni
dei bambini
", la comunicazione da parte dell'Azienda USL agli
istituti scolastici avviene, come previsto dalla normativa vigente,
restituendo gli elenchi dei minori corredati dallo stato vaccinale
indicato con le diciture previste dalla legge e specificate anche
dall'ultima circolare congiunta Ministero della salute-MIUR del 6
luglio 2018. La dicitura è: "non in regola con gli obblighi
vaccinali", "non ricade nelle condizioni di esonero, omissione o
differimento" oppure "non ha presentato formale richiesta di
vaccinazione".
Président -
La parole au Conseiller Vesan pour la
réplique.
Vesan (M5S) -
Ringrazio l'Assessore Certan per la
puntuale e dettagliata risposta. Per quello che riguarda
l'interpretazione dell'aver presentato formale richiesta di
vaccinazione, mi rendo conto che l'interpretazione seguita da parte
dei due Assessorati nella comunicazione, trasmessa con particolare
solerzia ai presidi mezza giornata prima che iniziasse la scuola,
era già in loro possesso dal 27 febbraio 2018. Altre Regioni e
Province autonome hanno però seguito in modo diversificato
l'applicazione di questo criterio attenendosi in modo molto più
dettagliato alla determinazione della normativa, cioè la formale
richiesta di prenotazione doveva essere presentata dalla famiglia e
non è richiesto a nessuna famiglia il possesso della risposta da
parte dell'USL, anche perché in gran parte dei casi non è in capo
alla famiglia essere in possesso o meno di questa risposta,
soprattutto se questo tipo di criterio viene seguito con la
giustificazione dell'esistenza di un'anagrafe vaccinale che tiene
conto solamente delle vaccinazioni già effettuate. Se per un
bambino si fa domanda di vaccinazione perché ha appena compiuto
l'età per poterla fare, lo stesso è escluso dal dato dell'anagrafe
vaccinale. L'interpretazione così come presentata, cioè può
partecipare all'asilo nido e alla
garderie
solamente se è in
possesso di una risposta da parte dell'USL, quindi rischia di
lasciare fuori questi bambini dagli istituti scolastici. La
Provincia autonoma di Bolzano non ha applicato gli stessi criteri
della Valle d'Aosta dovendo sottostare alla stessa circolare
ministeriale da voi citata. Noi auspicavamo che la potestà
legislativa in ambito sia scolastico che sanitario da parte della
nostra Amministrazione potesse essere applicata nella stessa
maniera: a vantaggio della popolazione e non a tutela delle
preoccupazioni dei dirigenti scolastici.
Presidente -
La parola all'Assessore Certan per una breve
precisazione.
Certan (ALPE) -
Una breve precisazione del perché la data
precedente all'inizio della scuola: perché coincideva anche con una
seduta a livello nazionale delle commissioni parlamentari e pareva
che ci fossero delle modifiche, quindi abbiamo aspettato fino al
giorno precedente nel caso ci fossero state altre decisioni, solo
per quello, poi non vedendo altre decisioni ma avendo trasferito al
Milleproroghe...
Sul fatto dell'anagrafe e dell'interpretazione il 6 settembre la
Conferenza Stato-Regioni ha legiferato in merito e quindi vedremo.
Ci sono sicuramente delle interpretazioni diverse.
Presidente -
La parola alla Consigliera Nasso.
Nasso (M5S) -
Sicuramente in aula è presente il numero
legale, ma mi chiedo se sia normale che un intero gruppo consiliare
sia assente e diserti alcuni punti all'ordine del giorno. So
benissimo che il numero legale c'è, ma mi chiedo se sia
regolare.
Presidente -
La ringrazio per il richiamo.
