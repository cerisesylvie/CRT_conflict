Classificazione
ARTIGIANATO
COMMERCIO
Fiere, mostre e mercati


Resoconto integrale del dibattito dell'aula
Oggetto del Consiglio n. 2910 del 17 dicembre 1997 - Resoconto
SEDUTA ANTIMERIDIANA DEL 17 DICEMBRE 1997
OGGETTO N. 2910/X Ammissione a contributo, ai sensi della legge
regionale 13 maggio 1993, n. 31, del "Comitato incremento Fiera di
Sant'Orso" di Donnas, per l'organizzazione della 998a Fiera del
Legno. Impegno di spesa.
Deliberazione Il Consiglio
Preso atto della richiesta presentata dal "Comitato Incremento
Fiera di Sant'Orso" di Donnas (18 gennaio 1998), tendente ad
ottenere la concessione di un contributo relativo alle spese per
l'organizzazione della manifestazione;
Valutato il preventivo della spesa ammontante a L. 88.600.000=
di cui:
- rappresentazioni folkloristiche, culturali,
rinfresco, banda musicale L. 8.800.000
- premiazione, pasto caldo, vin brûlé agli espositori L.
37.700.000
- ciondoli di partecipazione agli espositori L. 12.300.000
- tipografia, pubblicità, inviti L. 17.500.000
- rappresentanza L. 5.000.000
- fornitura materiale per esposizione e premiazione L.
1.500.000
- allestimento padiglione per manifestazione L. 5.800.000
_____________
TOTALE L. 88.600.000
Richiamato l'articolo 3 - comma 1 - lettera c) della legge
regionale 13 maggio 1993, n. 31 concernente la concessione di
contributi per iniziative e manifestazioni finalizzate al
potenziamento delle attività economiche;
Richiamate le precedenti deliberazioni della Giunta regionale n.
6162 in data 30 dicembre 1996, n. 317 in data 3 febbraio 1997 e n.
2436 in data 7 luglio 1997, concernenti il bilancio di gestione
della Regione per l'anno 1997 e per il triennio 1997/1999, nonché
la circolare applicativa n. 7 del 6 febbraio 1997 (prot. n.
320/SGT);
In attuazione dell'obiettivo 122102 "Interventi di promozione e
sviluppo dell'artigianato tipico";
Visto il parere favorevole di legittimità rilasciato dal Capo
Servizio attività promozionali, albi e ruoli nell'ambito
dell'Assessorato dell'Industria, Artigianato ed Energia, ai sensi
dell'articolo 72 della legge regionale n. 3/1956 e successive
modificazioni, e del combinato disposto degli articoli 13 - comma 1
lett. e) - e 59 - comma 2 - della legge regionale n. 45/1995, in
ordine alla presente deliberazione;
Delibera
1) di ammettere il "Comitato Incremento Fiera di Sant'Orso" di
Donnas al contributo di cui all'articolo 3 - comma 1 - lettera c)
della legge regionale n. 31 del 13 maggio 1993 nella misura del 100
percento delle spese sostenute per l'organizzazione della Fiera di
Sant'Orso di Donnas per l'anno 1998 per una somma complessiva di L.
88.600.000=;
2) di ritenere ammissibili le spese come elencate nel preventivo
di spesa di cui in premessa;
3) di impegnare la somma di L. 88.600.000=
(ottantottomilioniseicentomila) con imputazione per L. 75.000.000=
(settantacinquemilioni) al capitolo 47806 ("Contributi per
iniziative e manifestazioni economiche e per lo sviluppo delle
attività economiche") - Rich. 4484 - del bilancio di previsione
della Regione per l'anno 1997, che presenta la necessaria
disponibilità, e per L. 13.600.000= (tredicimilioniseicentomila)
per l'anno 1998 al capitolo 47806 sopra descritto del bilancio
triennale 1997/1999 - rich. 4484, che presenta la necessaria
disponibilità;
4) di rinviare a successivi provvedimenti dirigenziali la
liquidazione della spesa, anche con erogazioni rateali, su
presentazione di idonei giustificativi delle spese sostenute. Le
fatture presentate potranno essere non quietanzate in occasione
della richiesta di acconto, ma dovranno essere regolarizzate prima
della liquidazione del saldo;
5) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente Qualcuno chiede di intervenire? Se nessuno chiede di
intervenire, pongo in votazione la delibera in oggetto:
Presenti, votanti e favorevoli: 26
Il Consiglio approva all'unanimità
