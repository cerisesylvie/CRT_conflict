Classificazione
AMMINISTRAZIONE REGIONALE
Ordinamento degli uffici e del personale


Resoconto integrale del dibattito dell'aula
Oggetto del Consiglio n. 1478 del 25 luglio 1995 - Resoconto
SEDUTA POMERIDIANA DEL 25 LUGLIO 1995
OGGETTO N. 1478/X Trasferimenti di personale di 8° livello
nell'ambito dei servizi dell'Amministrazione regionale.
Deliberazione Il Consiglio
Ravvisata l'opportunità di procedere ai trasferimenti di alcuni
dipendenti appartenenti all'8° livello funzionale;
Accertato che gli interessati sono in possesso dei requisiti
richiesti;
Sentite le Organizzazioni sindacali nella riunione del 16 marzo
1995 e i dipendenti interessati;
Considerato che i trasferimenti di cui trattasi non comportano
modificazioni di livello funzionale;
Visto l'articolo 69 della legge regionale 28 luglio 1956, n. 3 e
successive modificazioni ed integrazioni;
Visto il parere favorevole rilasciato dal Dirigente del Servizio
del Personale, ai sensi del combinato disposto dell'articolo 72
della legge regionale n. 3/1956 e successive modificazioni, e
dell'articolo 21 della legge regionale n. 18/1980 e successive
modificazioni, in ordine alla legittimità della presente
deliberazione;
Delibera
1) di trasferire a decorrere dall'l agosto 1995 ai sensi
dell'articolo 69 della legge regionale 28 luglio 1956, n. 3 e
successive modificazioni ed integrazioni, i sottoelencati
dipendenti al posto a fianco di ognuno indicato:
- Maschio Loretta dai Servizi scolastici al Servizio della
comunicazione e trasporti in qualità di istruttore
amministrativo;
- Nuvolari Roberto da un posto di Istruttore analista di
investimenti del Servizio dell'Industria, artigianato e energia ad
un posto di istruttore amministrativo della Direzione Generale
delle Finanze;
- De Regibus Maria Teresa dal posto di istruttore amministrativo
ad un posto di istruttore tecnico nell'ambito del Servizio
sistemazioni idrauliche e di difesa del suolo;
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente Qualche Consigliere chiede la parola? Se nessuno
chiede la parola, pongo in votazione la delibera in oggetto per
scrutinio segreto:
Presenti, votanti e favorevoli: 27
Il Consiglio approva all'unanimità
