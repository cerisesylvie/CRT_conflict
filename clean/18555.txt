Classificazione
CONSIGLIO REGIONALE
Attività consiliare d'aula


Resoconto integrale del dibattito dell'aula
Oggetto del Consiglio n. 1662 del 27 novembre 2000 - Resoconto
OGGETTO N. 1662/XI Comunicazioni del Presidente del
Consiglio.
Presidente Do informazione al Consiglio dell'attività svolta
dalla Presidenza e dagli organi consiliari dopo l'ultima riunione
del 15 novembre 2000:
Disegni di legge presentati:
Disegno di legge n. 107, presentato dalla Giunta regionale in
data 23 novembre 2000: "Disposizioni in materia di allevamento
bovino, ovino e caprino, e loro prodotti derivati, ottenuto
mediante metodi biologici";
Disegno di legge n. 108, presentato dalla Giunta regionale in
data 23 novembre 2000: "Interventi regionali a favore del settore
agricolo in relazione all’alluvione
dell’ottobre 2000".
Riunioni:
Conferenza Capigruppo: 1
Commissione per il Regolamento: 1
II Commissione: 2
III Commissione: 1
V Commissione: 1
Giovedì 23 novembre è stata siglata ad Aosta
l’intesa che istituisce il Comitato di cooperazione
interparlamentare tra il Consiglio regionale della Valle
d’Aosta, il Parlamento della République e du Canton
du Jura e il Parlamento della Communauté française de Belgique.
L’intesa è stata sottoscritta dal Presidente del
Parlamento della Communauté française de Belgique, Severin, dalla
Presidente del Parlamento della République e du Canton du Jura,
Baume-Schneider e dal Presidente Louvin.
La delegazione del Consiglio regionale della Valle
d’Aosta era composta dal Presidente Louvin e dai
Consiglieri regionali Comé, Cottino, Cuc, Martin, Cerise, Curtaz,
Lanièce e Praduroux.
I lavori del Comitato di cooperazione interparlamentare sono
proseguiti nella giornata di venerdì con l’esame di
altri temi all’ordine del giorno: situazione
politica e istituzionale dei tre Paesi, bilancio della
collaborazione intergovernativa, sistemi di finanziamento ed infine
cooperazione universitaria francofona.
Rivolgo un ringraziamento particolare
all’Assessore regionale
all’Istruzione e cultura, Ennio Pastoret, che ha
partecipato ai lavori in relazione al tema
dell’università.
Al termine dei lavori il comitato ha adottato due risoluzioni:
la prima tesa ad un rafforzamento degli accordi di cooperazione
allargati ai settori della vita sociale e culturale; la seconda
riguardante il tema della cooperazione a livello universitario.
In relazione alla risoluzione approvata dal Consiglio regionale
il 3 novembre scorso, concernente: "Azioni per garantire il
ripristino della linea ferroviaria Aosta-Chivasso, un efficace
servizio sostitutivo e la predisposizione di uno studio di
ammodernamento della tratta stessa", è giunta a questa Presidenza
una lettera del direttore del Servizio infrastrutture delle
Ferrovie dello Stato, Mauro Moretti, con la quale si prende atto
della risoluzione e si assicura
"ogni supporto di propria
spettanza volto al raggiungimento delle finalità indicate"
.
Copia della lettera è stata inviata ai Capigruppo.
La Conferenza dei Capigruppo, nella sua ultima riunione,
prendendo in esame la disciplina dell’aula ha
apportato alcune innovazioni. Vi ricordo che tale regolamentazione
non consente di fumare in aula e vieta l’uso dei
telefoni portatili in aula. Copia delle disposizioni adottate è
stata inviata ai Capigruppo.
