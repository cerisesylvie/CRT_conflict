Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1050 del 15 gennaio 1985 - Resoconto
OGGETTO N. 1050/VIII - RINVIO ESAME PROPOSTE DI LEGGE N. 135
E N. 136.
PRESIDENTE:
Ha chiesto di parlare il Consigliere
Baldassarre, ne ha facoltà.
BALDASSARRE - (P.S.D.I.):
Nella Commissione Affari
Generali è stata presa una decisione unanime, quella di un rinvio
in tempi brevissimi. Come ho già avuto modo di dire in Commissione,
a me non interessa avere la primogenitura per quanto riguarda la
legge, ma interessa risolvere il problema della casa, un problema
che è sentito dalle giovani coppie, dai lavoratori dipendenti,
dalla stragrande maggioranza della popolazione valdostana.
Ho accettato il rinvio, che tuttavia non dovrà superare il primo
Consiglio del mese di febbraio, per fare in modo che la Giunta sia
in grado di portare in Consiglio una legge che può essere
integrativa o del tutto nuova, che possa incontrare in alcuni punti
la proposta presentata. Quindi confermo qui il rinvio di questa
legge al prossimo Consiglio regionale, o al massimo al 14 febbraio
1985.
PRESIDENTE:
Allora la Proposta di Legge n. 135,
presentata dal Consigliere Baldassarre concernente: "Norme per la
concessione di finanziamenti ad interesse agevolato a favore di
privati nel settore dell'edilizia residenziale", viene rinviata
alla seduta consiliare del 6 febbraio.
Ha chiesto di parlare il Consigliere Pascale, ne ha facoltà.
PASCALE - (P.S.I.):
Anche per la Proposta di Legge n. 136
presentata dal Gruppo socialista non esiste ancora il parere delle
Commissioni competenti, che sono però già state convocate per la
prossima settimana. Quindi chiediamo il rinvio al Consiglio
regionale del 6 febbraio.
PRESIDENTE:
La Proposta di Legge n. 136, presentata dai
Consiglieri del Gruppo socialista, concernente: "Interventi della
Regione per l'attuazione del diritto allo studio nell'ambito
universitario", viene rimandata alla Commissione e riproposta per
il Consiglio del 6 febbraio.
