Classificazione
BILANCIO E CONTABILITA' REGIONALE



Oggetto del Consiglio n. 277 del 26 novembre 2013 - Resoconto
OGGETTO N. 277/XIV - Comunicazione di provvedimenti
amministrativi di variazione al bilancio.
Presidente
- Ci sono richieste di intervento? Ha chiesto
la parola il collega Donzel.
Donzel (PD-SIN.VDA)
- Grazie Presidente.
Gentile Assessore, volevo avere alcuni chiarimenti rispetto al
verbale di deliberazione del 31
ottobre 2013 n. 1723...cioè
si ritiene necessario spostare 6.400 euro - non me ne vogliano
quelli che seguono e alle volte si dimostrano infastiditi per poche
cifre, che però sono comunque importanti per noi da capire...-
perché si fa riferimento al fatto che un progetto come
Voci di
Pace
non era stato previsto in sede di programmazione. La cosa
mi stupisce alquanto perché si tratta di un progetto che va avanti
da diversi anni ed è un progetto particolarmente significativo
svolto all'interno della nostra comunità.
Ancora, con mia grande sorpresa, bisogna fare una variazione di
bilancio con delibera n. 1755 dell'8 novembre 2013, per cui si
vanno a prendere 50.000 euro nel fondo di riserva per spese
obbligatorie e correnti per finanziare
"fatture già pervenute e
in fase di emissione da parte della ditta aggiudicatrice del
servizio mensa relative ai pasti erogati al personale ispettivo,
dirigente e docente in conseguenza della maggior fruizione..."
;
50.000 euro di maggior fruizione? Se c'è un settore dove è stato
eliminato ogni abuso del servizio mensa, è quello dell'istruzione,
perché viene concesso unicamente il buono laddove ci sono
effettivamente rientri pomeridiani, quindi non è che da un anno
all'altro abbiamo una variazione di 50.000 euro, cioè o avete
cambiato l'organizzazione scolastica per cui tutti stanno a scuola
al pomeriggio, o francamente c'è...non riesco a capire da dove
sbuchino 50.000 euro...oppure c'è un impoverimento generale per cui
la gente va a mangiare in mensa nel settore scolastico, ma allora
poi andremo a riflettere su altre questioni, perché 50.000 euro non
sono mica noccioline di buoni pasto!
L'arzigogolata delibera n. 1756 dell'8 novembre 2013 poi,
laddove francamente ce l'ho messa tutta, ma non ci sono riuscito ad
arrivare...perché si tolgono, diciamo, in quota alla Giunta
regionale 22.000 euro, li si manda al sistema informatico regionale
su un'altra UPB, poi si vanno a prendere 22.000 euro da un'UPB
delle biblioteche regionali e li si riconferisce alla Giunta
regionale. Vorrei capire perché questo slalom di finanziamenti
quando si poteva direttamente dall'uno...non ho capito perché, se
servono per gli Assessorati, alla fine chi ci ha rimesso è il
sistema bibliotecario regionale. Non ho capito come funziona questo
meccanismo dei 22.000 euro per cui si è fatto questo giro dell'oca
per riuscire a recuperare questi fondi.
Presidente
- La parola all'Assessore Baccega.
Baccega (SA)
- Sì, grazie Presidente.
Rispondo all'ultima perché è la più immediata e la più semplice.
Come
d'habitude
, si fa sempre così, è un atteggiamento
tecnico, mentre nei Comuni c'è la variazione del piano esecutivo di
gestione, quindi all'interno dello stesso Assessorato, della stessa
partita non si possono modificare gli importi; in Regione funziona
così: c'è un fondo di riserva che era stato dato in capo alla
Giunta, all'interno dello stesso Assessorato si fa la
triangolazione, chiamiamola pure "triangolazione" semplicemente, i
soldi vanno dal fondo di riserva al capitolo che dovrà spendere e,
attraverso i risparmi di un altro capitolo, si va a rimpinguare il
fondo di riserva della Giunta. Questa è la risposta alla 1756.
Per quanto riguarda la mensa, in effetti c'è un impegnato di
278.230 euro... C'è stata una richiesta di altri 50.000 euro,
perché ci sono maggiori richieste per quanto riguarda quel capitolo
e siamo a 284.000 euro di impegnato, di previsione, per cui abbiamo
prelevato dal fondo spese obbligatorie i 50.000 euro per
rimpinguare quel capitolo. È un atteggiamento che succede anche al
Comune di Aosta. C'è molta più richiesta di utilizzo della mensa e
quindi, da questo punto di vista, si vanno a rifinanziare quei
capitoli che magari fino ad un anno fa avevano un impegno più
contenuto.
La prima richiesta era quella dei 6.400 euro. In realtà anche
qui si tratta di un risparmio dell'Assessorato, i fondi della
dotazione ordinaria assegnavano al capitolo 55140 1.349.317, che
era il fabbisogno che andava a soddisfare, sulla base dei criteri
già determinati, le esigenze di quel capitolo di spesa. Avanzavano
6.400 euro, che sono andati a finanziare il capitolo 55150, che
riguarda la realizzazione di iniziative culturali, didattiche e
sportive destinate alle istituzioni scolastiche regionali, tra cui
appunto si è realizzato il progetto
Voci di Pace
e il
progetto letto-scrittura non previsti in sede di programmazione.
Spero di essere stato esaustivo e chiaro.
Presidente
- Grazie. La parola al Consigliere Donzel.
Donzel (PD-SIN.VDA)
- Ringrazio l'Assessore per la
cortesia con cui ha risposto a domande, naturalmente per la sua
parte che è quella...resta in me il dubbio naturalmente che questi
progetti non erano stati preventivati, quando si tratta nel caso di
Voci di Pace
di un progetto storico dell'Amministrazione, un
progetto sostenuto credo universalmente da tutte le forze
politiche...quindi questa è la voce non preventivata che ci ha
lasciati sorpresi, ecco.
Mi permetto di esprimere una certa preoccupazione visto
quest'incremento dei buoni pasto che segnalano veramente...quel
segnale, quella spia che si sta accendendo dappertutto, in ogni
capitolo di un impoverimento globale di questa comunità, che fino a
pochi anni fa dicevamo essere una comunità ricca. Se adesso siamo
al fatto che bisogna andare a mangiare in mensa per arrivare alla
fine del mese, qui cominciamo a vederla brutta e ne parleremo
magari in sede di bilancio regionale.
Président
- Merci. La parole à l'Assesseur Farcoz.
Farcoz (UV)
- Merci Madame le Président
.
Semplicemente per puntualizzare la questione del progetto
Voci di Pace
, non è mai preventivato ogni anno. Tutti gli
anni, con la partecipazione anche del Consiglio regionale, viene
proposto il progetto: questa collaborazione tra israelo-palestinesi
che arrivano in Valle d'Aosta e poi c'è un successivo scambio di
studi. Di conseguenza, è un progetto a cui ci tenevamo e pertanto
abbiamo preso i fondi da quell'accantonamento voluto del fondo
ordinario.
Per quanto riguarda invece la questione della mensa, abbiamo
avuto quest'aumento, ma erano dei fondi inferiori alla domanda.
Sicuramente andremo nella direzione di ridurre queste spese che,
come giustamente ha detto, bisogna in qualche modo ridurre il più
possibile.
