Classificazione
TRASPORTI E VIABILITÀ
Aeroporti



Oggetto del Consiglio n. 998 del 23 ottobre 2019 - Resoconto
OGGETTO N. 998/XV - Interrogazione: "Valutazioni in merito
alle ricadute sul territorio derivanti dalle attività svolte dalla
società AVDA gestore dell'aeroporto di Aosta".
Distort (Presidente) -
Punto n. 11 dell'ordine del
giorno. Chiedo chi del Governo intende rispondere a questa
interrogazione. La parola all'assessore Bertschy.
Bertschy (AV) -
Caro collega Bertin, le do alcuni dati
che tanto conosce, però riguardo all'aeroporto. Come sappiamo,
questo è l'anno in cui si è cercato di ricostruire un progetto per
il futuro e nell'anno 2020 cercheremo di fare tutti quegli
investimenti in programmazione che dovrebbero consentire di
valorizzare l'accordo di transazione che è stato fatto. Domanda n.
1: "
il numero dei passeggeri transitati dallo scalo aeroportuale
di Aosta riconducibili ai collegamenti aerei sopracitati
", che
sono i collegamenti Aosta/Olbia, Olbia/Aosta, Monaco/Aosta e
Aosta/Monaco, sono circa 560, comprendendo anche il Torino Caselle,
che ha avuto come sa alcuni... c'è stato lo scalo su alcuni voli
dovuto a difficoltà di tempo. I voli sono stati fatti con un aereo
Private Dornier da 328 posti e in questi numeri c'è stato un
coefficiente di riempimento medio dei voli di circa il 77 percento:
è il doppio del numero dell'anno scorso, quindi è un risultato
positivo, a segnalare che comunque un lavoro è stato fatto. Come
dicevamo, il rilancio dell'aeroporto lo intravediamo come
possibilità di valorizzazione di quell'accordo nel 2020.
Per quanto riguarda la domanda: "
se siano state fatte, da
parte del Governo regionale, delle valutazioni in merito alle
ricadute sul territorio valdostano di tale attività realizzata
dalla società partecipata regionale
", noi stiamo lavorando con
molta attenzione da parte dell'Assessorato del turismo su più dati,
questo non è ancora stato inserito nella programmazione, ma in
accordo sicuramente lavoreremo anche per cercare di capire se i
turisti che arrivano in Valle d'Aosta attraverso il nostro
aeroporto sono soddisfatti dei servizi dati, e in questo senso
sicuramente verrà valorizzato tutto l'insieme dei servizi di volo.
Ricordiamo che abbiamo anche collegato per tre anni sia gli
aeroporti di Caselle che di Malpensa e questo sicuramente porterà
un valore positivo. All'interno di questo lavoro verrà quindi
realizzato da parte nostra, in collaborazione con AVDA e con tutti
i
tour operator
, insieme a chi rappresenta oggi il sistema
del turismo sul territorio... questa soddisfazione... ad oggi la
soddisfazione sarebbe anche stata difficile da cercare, anche
perché tanti voli partono da Aosta verso l'esterno, più che
dall'esterno verso Aosta.
La cosa che si può segnalare come importante è che ci sarà nel
corso del prossimo anno un accordo che è ormai giunto alla sua
definizione per portare altre compagnie a essere interessate al
nostro aeroporto e quindi a valorizzarlo; tutto questo andrà
evidenziato nella fase tre del
master plan
che dovrà
arrivare poi in aula.
Presidente -
Per la replica, la parola al collega
Bertin.
Bertin (RC-AC) -
Come ha detto l'Assessore, i risultati
sono il doppio dell'anno scorso, dei transiti passeggeri legati a
quest'attività, ma il doppio di poco resta poco, perché l'anno
scorso i transiti erano stati poco più di un centinaio, per lo più,
come sottolineava lei, in uscita: due terzi in uscita, soltanto un
terzo in entrata, restano dei numeri estremamente piccoli, non è
quest'attività che può dare un senso all'aeroporto commerciale di
Aosta. Certo non sono questi passeggeri che danno un significato a
questo aeroporto. Trasformare l'aeroporto di Aosta in un grande
aeroporto commerciale è stato un errore compiuto ormai 15 anni fa,
nel lontano 2004, ma che ancora oggi ha delle forti conseguenze
finanziarie sulla nostra Regione. È stato un bagno di sangue non
soltanto per le finanze pubbliche, ma anche perché non ha dato la
possibilità all'aeroporto di svilupparsi nei settori che sono la
vera vocazione di un aeroporto del genere, un aeroporto a vocazione
sportiva e turistica. Come già accennavamo in altre occasioni,
anche perché questa è un'interrogazione ricorrente per fare il
punto delle attività, delle neo attività svolte da AVDA nel
tentativo di rilanciare l'aeroporto, non sono queste le attività
che dovrebbero essere fatte. Bisognerà al più presto fare una
scelta rispetto a questo aeroporto; a mio avviso, ridimensionare
l'aspetto commerciale, ritornando all'aeroporto di 15 anni fa, che
svolgeva un servizio adeguato alla comunità e che oggi invece, con
costi notevoli anche superiori, non svolge. È una cosa da fare in
fretta, anche perché bisogna fermare se possibile questa emorragia
di denaro pubblico e dare sviluppo a questo aeroporto. Uno sviluppo
che, ripeto, non può che essere di un piccolo aeroporto legato
all'attività sportivo-turistica com'è inevitabile per una regione
dalle caratteristiche come la nostra e che è situata a poca
distanza da dei grandi aeroporti internazionali. Da questo punto di
vista, è positivo che ci siano dei collegamenti attivati con questi
aeroporti, poiché da lì al limite possono passare i numeri
significativi per un turismo nella nostra regione, non certo questi
numeri che ci ha fornito oggi.
