Classificazione
CONSIGLIO REGIONALE
Attività consiliare d'aula



Oggetto del Consiglio n. 3125 del 3 dicembre 2007 - Resoconto
OBJET N° 3125/XII - Communications du Président de la
Région.
Presidente
- La parola al Presidente della Regione,
Caveri.
Caveri (UV)
- Molto brevemente, una comunicazione che
concerne una buona notizia nell'ambito della convenzione fra il
Politecnico di Torino, l'Università della Valle d'Aosta e la nostra
Regione per la creazione di un polo di servizi formativi di ricerca
scientifica e innovazione tecnologica nell'edificio ex cotonificio
"Brambilla". Era previsto all'interno di questo accordo un tavolo
permanente per l'innovazione tecnologica, tale tavolo permanente si
è riunito e si è insediato il 27 novembre alla presenza del
sottoscritto e del Rettore del Politecnico, prof. Profumo. Sono
stati condivisi i contenuti delle prime iniziative e nel campo del
trasferimento tecnologico, che potranno essere cofinanziate dai
fondi strutturali comunitari, in particolare è assai positivo
l'arrivo di un nuovo stabilimento dedicato alla costruzione dei
microsatelliti. Una delle prime attività da segnalare sarà un
incontro con gli imprenditori della Valle d'Aosta, prevista a Bard
all'inizio del prossimo anno, perché questo tavolo dovrebbe
consentire un netto miglioramento nel funzionamento della ricerca
applicata alle nostre aziende.
