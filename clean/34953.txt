Classificazione
INDUSTRIA
LAVORO



Oggetto del Consiglio n. 2579 del 19 settembre 2012 - Resoconto
OGGETTO N. 2579/XIII - Interrogazione a risposta immediata:
"Iniziative per garantire l'occupazione a seguito della cessione
dell'Olivetti I-Jet di Arnad".
Interrogazione a risposta immediata
Appreso che sono in corso trattative per la cessione
dell'Olivetti I-Jet di Arnad, da parte del Gruppo Telecom
Italia;
Considerato, con soddisfazione; che sia il settore della
ricerca, sia il settore della produzione, nonostante la crisi
economica hanno destato l'interesse di importanti gruppi di
investitori;
Precisato che lo stabilimento di Arnad è di proprietà di
Vallée d'Aoste Structure Sarl;
Tenuto conto che è importante in questa fase non soltanto
l'operazione economica del Gruppo Telecom Italia ma anche la
ricaduta sociale dell'operazione, in termini di mantenimento
dell'occupazione;
Segnalato che per la Regione Autonoma Valle d'Aosta è di
enorme rilevanza anche ai fini del riparto fiscale l'insediamento
della sede legale ad Arnad;
i sottoscritti Consiglieri regionali
Interrogano
la Giunta regionale per sapere se siano state messe in atto
tutte le strategie al fine di favorire una scelta che garantisca il
più possibile l'occupazione.
F.to: Donzel - Carmela Fontana - Rigo
Président -
La parole au Conseiller Donzel.
Donzel (PD)
- Grazie Presidente.
Rispetto all'Olivetti I-Jet di Arnad, di cui era stata
annunciata la chiusura, era stato sottoscritto un durissimo accordo
di ricollocazione per tutti i lavoratori; durante l'estate
soprattutto, grazie alla mobilitazione dei lavoratori, si è aperto
uno spiraglio e sono in atto delle trattative e quelle che prima
erano delle timide offerte di interesse si sono trasformate in vere
e proprie proposte per rilevare l'azienda.
Naturalmente sono in campo diversi gruppi e la cosa che più
conta è che alcuni hanno anche interesse non solo a mantenere
quello che era da sempre rivendicato come luogo importante
dell'azienda, cioè la parte della ricerca, ma anche la cosiddetta
parte della
foundry,
quindi la produzione, con anche
proposte abbastanza significative dal punto di vista del
mantenimento dell'occupazione. È in tal senso che noi chiediamo
alla Giunta regionale se almeno c'è qualche contatto con i colleghi
del Piemonte per fare un minimo di pressione su Telecom, perché non
sia solo fatto un ragionamento di monetizzazione, ma venga anche
fatto un ragionamento che tenga conto dei risvolti sociali, quindi
la possibilità di mantenere la produzione. E magari segnalare il
fatto che per la Valle d'Aosta il fatto che un'impresa si insedi
sul nostro territorio ha anche delle ricadute positive dal punto di
vista fiscale. Quindi la nostra sollecitazione è in questa
direzione.
Président
- La parole à l'Assesseur aux activités
productives, Pastoret.
Pastoret (UV)
- Grazie Presidente.
A fine maggio 2012 l'azienda Olivetti aveva comunicato la sua
intenzione di uscire dal mercato dell'Ink Jet e di mettere in
liquidazione lo stabilimento di Arnad. Sono state immediatamente
aperte le procedure per dare seguito a tale decisione che è stata
oggetto di interessamento da parte di questo Consiglio, che il 12
luglio scorso aveva approvato unanimemente una risoluzione che
invitava l'Assessore ed il Presidente della Regione
"ad
approfondire nuovamente la situazione della Olivetti I-Jet per un
ultimo tentativo di recupero di tale importante polo
tecnologico".
In quell'occasione, anche in presenza di
richieste di chiarimenti in Consiglio, ebbi modo di ricordare che
unitamente al Presidente della Regione sono state sentite a più
riprese le organizzazioni sindacali e le rappresentanze
dell'azienda, cosa che sulla base anche del mandato che ci è stato
dato dalla risoluzione è continuata nel corso dell'estate.
A distanza di due mesi, qual è la situazione? Intanto l'azienda
con i suoi responsabili non ha considerato definitivamente chiusa
la vicenda dello stabilimento a seguito della sua annunciata messa
in liquidazione, ma ha confermato - e confermo quanto ha detto il
collega Donzel - l'intenzione di valorizzare al massimo gli
asset
e le competenze patrimonio della società, rendendosi
disponibile ad una possibile collocazione sul mercato degli stessi,
là dove essi potessero destare l'interesse di eventuali acquirenti.
Siamo stati informati anche noi di varie manifestazioni di
interesse da parte di soggetti intenzionati a rilevare le attività
di Olivetti e della volontà dell'azienda di muoversi peraltro
rapidamente in quest'ottica. Ovviamente i tempi ed i contenuti
degli incontri e delle eventuali trattative rivestono carattere di
assoluta riservatezza. Ciò nonostante gli esiti definitivi
dovrebbero essere forniti in tempi brevi, non appena saranno
pervenute tutte le manifestazioni di interesse ed avranno potuto
essere esaminate.
In conclusione, la certezza che abbiamo oggi è che quanto
auspicavamo con la risoluzione del 12 luglio, ovvero (cito):
"il
tentativo di recupero di tale importante polo tecnologico"
, sia
stato messo in campo, che dal punto di vista operativo si sia ben
al di là dell'auspicio a suo tempo espresso. La situazione oggi
comporta il fatto che la guardiamo con maggiore ottimismo rispetto
al luglio scorso. Per l'immediato futuro con il Presidente della
Regione è già previsto un incontro con i vertici aziendali, per
essere aggiornati su una soluzione che speriamo possa consentire di
concludere positivamente il tutto, ed ovviamente terremo informato
il Consiglio dell'andamento della vicenda.
Président -
La parole au Conseiller Donzel.
Donzel (PD)
- Ringrazio l'Assessore ed il Presidente per
essersi fatti carico di questo dossier. Mi permetto di ricordare
che qualche giornalista, quando ci presentammo insieme al collega
Lucat davanti ai cancelli dell'Olivetti, ci prese per dei marziani,
si chiedeva se aveva un senso lottare per una fabbrica ormai
definita "chiusa". Questo senso lo ha avuto e ringraziamo quindi
anche dell'impegno dell'Amministrazione regionale in questo senso,
perché sappiamo che a seconda della scelta operata possono essere
mantenuti più o meno posti di lavoro, quindi anche noi senza avere
con questa informativa creato disturbo nominando gruppi oppure no.
Quindi non c'è nessuna turbativa nell'andamento delle operazioni,
siamo stati molto cauti in questo, però volevamo che ci fosse
rassicurazione da parte vostra dell'impegno della Regione in questa
direzione. Grazie.
