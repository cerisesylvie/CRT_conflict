Classificazione
ASSISTENZA SANITARIA E OSPEDALIERA
Presidio ospedaliero


Resoconto integrale del dibattito dell'aula
Oggetto del Consiglio n. 370 del 27 gennaio 1999 - Resoconto
SÉANCE DU 27 JANVIER 1999 (MATIN)
OGGETTO N. 370/XI Dotazione di posti letto nelle strutture
ospedaliere valdostane. (Interpellanza)
Interpellanza Preso atto dello Studio del "Sole 24 ore" del
28/12/98, n. 354, in merito alla qualità della vita nelle province
italiane, riportato anche da organi di informazione locali, che
attribuisce alla Valle d'Aosta un rapporto di 6,3 posti letto per
mille abitanti;
Preso atto altresì dello studio della Agenzia Nazionale per i
Servizi Sanitari regionali, predisposto nel settembre 1996 su
mandato dell'Assessore regionale alla sanità, che registra in Valle
d'Aosta un rapporto di 4,33 posti letto per mille abitanti;
Vista la Delibera di Giunta n. 4021 del 9/11/98, che richiama
l'obbligo per tutte le strutture sanitarie, pubbliche e private, di
rispettare i requisiti minimi previsti dal DPR 14.1.97.
I sottoscritti Consiglieri regionali
Interpellano
l'Assessore competente per sapere:
1. Chi ha fornito all'ISTAT i dati sui posti letto. che
risultano errati per eccesso;
2. Se la Giunta regionale intende intervenire ufficialmente per
correggere tale errore;
3. Quali variazioni nella dotazione in posti letto delle
strutture ospedaliere sono intervenute dal 1995 ad oggi;
4. Quali modifiche nella dotazione in posti letto interverranno
a seguito delle opere di ristrutturazione o ampliamento previste
per i prossimi anni nelle strutture ospedaliere;
5. Se si sono esaminate le conseguenze che, per quanto riguarda
la dotazione di posti letto, avrà l'applicazione della delibera di
Giunta regionale n° 4021/98 e, di conseguenza, il rispetto del DPR
14.1.97., nelle strutture ospedaliere dell'ASL regionale.
F.to: Squarzino Secondina - Beneforti
Président La parole à la Conseillère Secondina Squarzino.
Squarzino (PVA-cU) Nello studio condotto dal "Sole 24Ore" del 28
dicembre 1998 abbiamo notato con piacere che la nostra regione
rispetto all'anno precedente è salita di una serie di posti, dal
34° al 10°, e questo non può che rallegrarci.
Poi siamo andati ad esaminare i parametri e quando mi sono
soffermata sui parametri relativi alla struttura sanitaria ho visto
che c'era qualcosa che a mio avviso non è così chiaro, nel senso
che alla nostra regione viene assegnato un parametro di 6,3 posti
letto per 1000 abitanti, e questo fa sì che la nostra regione si
collochi al 46° posto per quanto riguarda la struttura
sanitaria.
Penso che sia discutibile utilizzare come criterio di giudizio
della salute sanitaria di una regione soltanto la dotazione di
posti letto: questo è a nostro avviso un criterio limitato, ma è un
criterio che consente di essere facilmente utilizzato in quanto è
un numero, c'è una fonte ISTAT, c'è un anno di riferimento, che è
il 1995.
Sorprende il dato di 6,3 posti letto per 1000 abitanti
attribuito alla nostra regione, pensando che la media nazionale è
di 6,2 posti letto. Allora, se fosse vero questo dato (e qui lo si
dà per vero), vorrebbe dire che nel 1995 quando c'erano 118mila
abitanti, avremmo dovuto avere nella nostra regione 746 posti
letto, una cifra che mi sembra abbastanza fuori dalla realtà.
Fra l'altro, sempre nel 1995-1996 c'era stato uno studio
dell'Agenzia per i Servizi Sanitari Regionali, condotto su mandato
della Giunta regionale che nel settembre 1996, descrivendo
l'offerta dei servizi in Valle d'Aosta, parlava di un totale di 513
posti letto per 1000 abitanti, con un rapporto di 4,33 posti letto
per 1000 abitanti.
Se prendiamo il dato di 4,33 posti letto per 1000 abitanti, ci
troveremmo al 96° posto dopo Vibo Valentia, insieme a Benevento e a
Cosenza. Se calcolassimo anche i posti letto che abbiamo nella
struttura di Albenga, i posti letto liguri valdostani sono 32,
giungeremmo a una cifra di 548 posti letto, il che ci collocherebbe
a una percentuale del 4,63 percento, in questo caso saliremmo dal
96° posto al 90° posto insieme a Caserta e a Taranto.
Proprio in base a queste considerazioni, visto che questi dati
delle strutture sanitarie si basano su dati ISTAT del 1995,
chiediamo chi ha fornito i dati ISTAT sui posti letto, in quanto
crediamo che l'ISTAT avrà telefonato a qualcuno, avrà fatto
riferimento a qualche ufficio, non potendo avere un suo
rappresentante in ognuno di tutti quei punti su cui raccoglie dati
per poi stendere un quadro della situazione in Italia, dal
quoziente di mortalità, alla densità demografica e via dicendo.
Chiediamo anche se l'Assessore ritiene che questo dato è un falso;
chiediamo se intende intervenire ufficialmente per correggere
questo dato che non corrisponde alla nostra realtà.
Altra domanda. Visto che gli ultimi dati ufficiali, a cui ho
fatto riferimento adesso, sono quelli di 513 posti letto con 4,33
posti letto per 1000 abitanti, non so se sono avvenuti dei
cambiamenti rispetto a questo dato e quindi chiedo quali sono le
eventuali variazioni sulla dotazione dei posti letto che sono
intervenute nelle strutture ospedaliere. L'unica informazione che
ho avuto nel passato Consiglio o in una delle ultime sedute
consiliari è che ci sono semmai 8 posti letto in meno a seguito di
lavori di ristrutturazione all'ospedale.
La mia domanda è ancora di precisare eventualmente se il numero
8 è definitivo, cioè se la conseguenza delle opere di
ristrutturazione o di ampliamento previste per i prossimi anni
nelle strutture ospedaliere sarà quella di determinare un aumento
dei posti letto e una diminuzione.
Ho letto con molta attenzione la delibera della Giunta regionale
del 9 novembre 1998 n. 4021, in cui vengono approvati gli indirizzi
e le procedure per l'accertamento e la verifica dei requisiti
minimi di cui al DPR 14 gennaio 1997. In questo DPR sono
individuati i requisiti minimi, strutturali, tecnologici,
organizzativi richiesti per esercitare l'attività sanitaria.
La delibera di Giunta fa riferimento a questi requisiti e li
accoglie, precisando alcune cose particolari. All'interno dei
requisiti del DPR citato si dice che entro 5 anni (ma la stessa
cosa la dice anche la delibera regionale) tutte le strutture
pubbliche, private o di professionisti già in esercizio presenti in
Valle d'Aosta devono adeguarsi a questi requisiti.
Si dice addirittura che "le strutture pubbliche di ricovero
ospedaliero possono presentare singole domande di accreditamento
per una o più unità organizzative" - ma questo cosa vuol dire: che
un reparto dell'ospedale presenta la domanda e può essere
accreditato, e l'altro no? - "in cui si articola la struttura,
fermo restando l'obbligo complessivo dell'accreditamento nel
termine massimo previsto di 5 anni". Allora chiedo se la Giunta, ed
in particolare l'Assessore, ha esaminato le conseguenze per la
nostra struttura sanitaria di quanto viene definito in tale
delibera, che richiama i requisiti minimi strutturali e ne leggo
due o tre. "Camere di degenza: 9 metri quadrati per posto letto,
non più di 4 posti letto per camera", "almeno 1 servizio igienico
ogni 4 posti letto", "almeno il 10 percento delle stanze di degenza
deve ospitare 1 solo posto letto"; poi "spazi per caposala", "1
locale per medici", "1 locale per soggiorno", "1 locale per
deposito materiale pulito" e via dicendo.
La mia domanda è: cosa viene fatto, per esempio, nel reparto
medicina donne già ristrutturato, in cui ci sono camere a 3 letti
con meno di 27 metri quadrati. Quindi, come si opera, qual è la
valutazione circa l'attuale ristrutturazione dell'ospedale, con
riferimento a quanto viene definito dal DPR e ripreso dalla Giunta,
e quale valutazione rispetto ai posti letto nell'ospedale di
Aosta.
Président La parole à l'Assesseur à la santé, au bien-être et
aux politiques sociales, Vicquéry.
Vicquéry (UV) Comme il est de mon habitude, je réponds
ponctuellement à chaque question qui a été posée, mais pour la
première je dois dire que je ne sais pas qui a fourni les données à
l'ISTAT; ce n'est pas l'Assessorat à la santé.
Pour la deuxième question, s'agissant d'une source ayant un
simple caractère d'information non officielle, j'estime qu'il n'y a
pas lieu d'intervenir en la matière.
Pour la troisième question, de 1995 à ces jours la dotation en
lit a évolué comme suit: 1995 537 lits, 1996 538 lits, 1997 539
lits, 1998 522 lits. Il faut tenir compte d'ailleurs que quelques
lits ont été transformés en lits de day hospital et day surgery, et
qu'il faut ajouter à ce numéro les lits conventionnés avec la
clinique d'Albenga.
Pour ce qui est de la quatrième question, sur la base des
données découlant d'un rapport relatif au projet en cours
(c'est-à-dire le rapport Limacher), l'établissement hospitalier
pourra atteindre une dotation totale de 658 à l'issue des travaux,
la célèbre troisième phase.
Pour ce qui est de la cinquième question, en ce qui concerne
l'accréditation de l'hôpital, elle peut se faire graduellement et
suivant une procédure qui durera cinq ans à partir de décembre '98.
La dotation en lits représente un paramètre qui, loin d'être
strict, est en fonction des besoins et des évaluations à l'échelon
régional.
Les paramètres de l'accréditation sont provisoires, la legge
delega Bindi prévoit de revoir toute cette matière et à ce
moment-là on verra. Mais le point principal de la legge delega
établit que ce sont les régions à déterminer les besoins par
rapport non - comme Mme Squarzino justement venait de dire - aux
lits, mais par rapport aux nécessités et donc en fonction des
besoins et des évaluations à l'échelon régional. Ils sont fixés sur
la base non pas du nombre d'habitants mais plutôt sur la base des
données épidémiologiques et des données relatives à l'utilisation
des services. C'est ce que nous sommes en train de faire, je
porterai prochainement à l'attention du Gouvernement régional une
délibération concernant une évaluation générale sur l'activité
épidémiologique de la région.
A présent la dotation en lits ne pose aucun problème pour ce qui
est des effets qu'elle peut entraîner sur l'accréditation de
l'hôpital, en revanche le taux d'hospitalisation enregistré en
Vallée d'Aoste est très loin de la moyenne nationale - nous sommes
à un plus 26,5 pour cent par rapport à 160 pour 1000, je me réfère
au rapport lits/habitants - et il se caractérise en outre par une
forte augmentation des hospitalisations d'une durée inférieure aux
48 heures, c'est-à-dire 31-32 pour cent du nombre total des
admissions.
Ces données doivent faire réfléchir moins sur l'actuelle
dotation en lits que sur la façon de les utiliser et surtout sur la
qualité du service en général. Sur ce point je concorde avec les
évaluations de Mme Squarzino.
Président La parole à la Conseillère Secondina Squarzino.
Squarzino (PVA-cU) Ringrazio l'Assessore per le sue risposte che
non mi hanno soddisfatto. Capisco benissimo che non è l'Assessore
in persona che ha fornito i dati ISTAT, non credo che abbiano
telefonato a M. Vicquéry, però credo sia interesse dell'Assessorato
capire come mai certe informazioni passano, perché in questo caso è
passata una informazione che ha consentito alla Valle d'Aosta di
collocarsi a un punto dell'échelon molto alto, per fortuna
nostra.
Ma se i dati presi in considerazione fossero invece dati che,
proprio perché non veritieri, ci collocano in un altro posto,
diremmo che non siamo responsabili di questi dati? Non credo, ci
preoccuperemmo di verificare! Si tratta cioè di verificare la fonte
di questi dati, perché se non è veritiera in questo caso preciso,
lo sarà anche in altri punti.
Questo è un problema di tipo politico che pongo non a M.
Vicquéry, ma a chi è responsabile e qui non so se dire Assessore,
Assessorato, Giunta, perché, in base alle affermazioni
dell'Assessore non so più quale sia la distinzione fra Assessore e
Assessorato; pongo questo problema comunque all'organo
politico.
Assessore, mi consenta, ma quando io pongo una domanda in un
settore, lei mi risponde parlando di un altro settore. Ho posto una
domanda su questo DPR 14 gennaio 1997 e sulla delibera di Giunta
che non è di venti anni fa, ma del 5 novembre 1998, e lei mi
risponde che questi non sono dati così importanti, che saranno
cambiati cambiando i parametri, e poi mi fa tutto un discorso su
possibili evoluzioni della situazione. Certo che il mondo cambia,
in tutti i settori e non solo nella sanità per fortuna, ma lei non
mi ha risposto alle domande fatte, cioè mi ha parlato di altro. Io
la ringrazio per l'informazione data, però non è pertinente alla
domanda che ho posto.
In questo suo divagare lei mi ha dato una informazione che per
certi aspetti mi fa sussultare di gioia, per altri aspetti non so
bene come collocarla. Lei mi dice che d'ora in avanti per
l'Assessorato non è più la quota di posti letto il criterio
prioritario per individuare la qualità della sanità in Valle
d'Aosta, e posso essere d'accordo con lei su questo, ma sono i
bisogni che vengono forniti dai dati epidemiologici. Cosa vuol dire
questo? Che abbiamo finalmente in funzione l'osservatorio
epidemiologico?
Lei sa benissimo, Assessore, che sono anni che chiedo, insisto,
mi informo su questo strumento di indagini e conoscenza e ogni
volta sembra che parli della luna o di un mio hobby, dipende dalle
circostanze.
Io spero, - non è questo il momento perché non è questo un
contraddittorio -, ma spero che fra breve ci siano date delle
informazioni sull'osservatorio epidemiologico, che è un punto
essenziale per conoscere la sanità in Valle d'Aosta e avere dati
utili alla programmazione.
Per tutti questi motivi, Assessore, mi dichiaro non soddisfatta.
Lei ha fatto riferimento allo studio Limacher, che sarà anche una
cosa splendida ma che non è conosciuto dai consiglieri. Come si
ricorda a più riprese consiglieri presenti in quest'aula hanno
chiesto che questo studio venga discusso, esaminato almeno in
commissione, in modo che non sia soltanto un documento privato
dell'Assessore, che lui usa quando vuole per rispondere ai
Consiglieri, ma che diventi oggetto di un esame collegiale dei
dati.
