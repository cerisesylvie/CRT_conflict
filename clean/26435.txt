Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 357 del 22 dicembre 1972 - Resoconto
OGGETTO N. 357/72 - Legge regionale concernente: "Concessione
di garanzia fideiussoria della Regione, per l'anno 1973, presso
Istituti di Credito e Aziende Bancarie, per la concessione di
prestiti e di fido bancario a favore della Cooperativa "Producteurs
de fruits de Saint Pierre"".
Maquignaz (D.P.)
- Si tratta di un provvedimento analogo
a quello che facciamo per la Cooperativa Produttori Latte e Fontina
e che, del resto, già l'anno scorso abbiamo dato questa
fideiussione anche alla Cooperativa di St. Pierre per poter
consentire alla Cooperativa di fare le anticipazioni ai produttori
al momento del conferimento e quindi è un provvedimento
normale.
Solo che quest'anno, invece di 30 milioni, è stato proposto 80
milioni. Ed il motivo è questo: tenuto conto che la frutta che
veniva conferita abitualmente a St. Pierre non superava l'anno
scorso, almeno, non ha superato i 5 mila quintali, mentre la
capienza del magazzino è di 20 mila quintali, si è ritenuto
opportuno di invitare tutte le Cooperative a conferire in questo
magazzino e ad utilizzare appieno le strutture che erano state
costruite.
Abbiamo trovato molta sensibilità e collaborazione. Le
Cooperative hanno aderito a questo invito e quindi è normale che il
quantitativo di frutta, quest'anno, è molto superiore perché
raggiunge i 17 mila quintali.
Quindi si rende necessario aumentare anche l'importo della
fideiussione.
Siggia (P.C.I.)
- Grazie. Ci sono domande?
Interventi?
Si passa alla votazione del testo di legge. Prego Assessore.
Maquignaz (D.P.)
- Avevo dimenticato di dire che,
all'articolo 1 mi fanno presente che è opportuno fare una piccola
aggiunta. Aggiungere:
"Tale garanzia fideiussoria, a carattere
sussidiario, a norma del 2° comma dell'art. 1944 del Codice civile,
ai fini della preventiva escussione del debitore principale"
,
per evitare che il provvedimento abbia poi ad essere rivisto è
opportuno adeguarci alle norme del Codice civile.
Siggia (P.C.I.)
- D'accordo. Nessun intervento?
Si passa alla votazione del testo di legge. Articolo 1. Chi è
favorevole, alzi la mano. Contrari? Astenuti? Il Consiglio approva
all'unanimità.
Articoli 2 - 3 - 4 - 5 - 6 - 7. Il Consiglio approva.
Anche questa legge ha avuto i pareri favorevoli delle
Commissioni Affari generali e finanze che sono allegati agli
atti.
Presenti e votanti: ventidue. Favorevoli: ventuno. Contrari:
uno. Il Consiglio approva.
Si passa al punto 18 dell'ordine del giorno.
