Classificazione
SPORT E TEMPO LIBERO
Manifestazioni sportive



Oggetto del Consiglio n. 2228 del 22 giugno 2016 - Resoconto
OGGETTO N. 2228/XIV - Reiezione di risoluzione: "Impegno per
la riduzione dell'impegno di spesa in proporzione ai partecipanti
al Trail 4K".
Rosset (Presidente) -
Punto n. 26.02 dell'ordine del
giorno. Per l'illustrazione ha chiesto la parola il Consigliere
Roscio; ne ha facoltà.
Roscio (ALPE) -
Brevemente, perché abbiamo già discusso
precedentemente su questo aspetto, ma richiamerei giusto alcuni
punti che sono alla base della nostra risoluzione.
Siccome dalle parole dell'Assessore è emerso che gran parte
dell'impegno messo in campo dal Governo andrà ad incrementare la
sicurezza personale dei concorrenti e, considerando che i
concorrenti non sono quelli attesi ma circa la metà, noi chiediamo
che proporzionalmente l'impegno venga ridotto, anche perché per
questa manifestazione rispetto agli scorsi anni il denaro pubblico
speso è molto maggiore. Subordiniamo però questa richiesta ad
un'altra prioritaria e andremmo ad emendare la nostra risoluzione
in questo senso, proprio recependo quanto è stato detto tra l'altro
dall'Assessore, secondo quello che il giudice ha avuto modo di
ribadire recentemente: "Il Consiglio regionale impegna il Governo
regionale ad addivenire ad un accordo con la società VdA Trailers,
come ribadito dal giudice, per l'organizzazione di un'unica
manifestazione, e comunque a ridurre per tale evento l'impegno di
spesa pregresso di 300 mila euro proporzionalmente al numero
effettivo di iscritti paganti".
In seconda battuta, la Consigliera mia collega ha già illustrato
prima la questione di questa disperata ricerca di iscritti per
incrementare il numero dei concorrenti e l'Assessore prima diceva
che un certo numero di
wild card
è ordinaria amministrazione
ed è normale, e su questo non possiamo che dargli ragione (due o
dieci è normale), ma non vorremmo che poi queste fossero cinquanta
o cento, pur di avere dei numeri. Il secondo impegno che noi
chiediamo, quindi, è che comunque ci sia una vigilanza affinché
questo numero rimanga nei limiti dell'ordinario e non ecceda
diventando una pressione impropria - così noi abbiamo scritto - sui
dipendenti non solo dell'Usl, ma anche di altre Amministrazioni,
perché sennò si rischia di diventare veramente quasi patetici in
questa ricerca. Quindi queste richieste, che sono tre con
l'emendamento, ci sembrano di assoluto buon senso e gradiremmo che
si facesse una riflessione su questo.
Presidente -
Non ci sono altri interventi, la discussione
generale è chiusa. Per la risposta ha chiesto la parola l'Assessore
Marguerettaz; ne ha facoltà.
Marguerettaz (UV) -
Come ho avuto modo di dire nelle
risposte alle interpellanze, l'impegno è fino ad un massimo di 300
mila euro, quindi è un impegno che sarà modulato sulla base delle
risultanze. Prima le ho parlato di costi fissi e costi variabili, e
lei sa che un sistema di sicurezza è fatto sicuramente di
apparecchi, quindi di GPS che vengono distribuiti, ma è fatto anche
di sistemi che, a prescindere dal loro numero, devono essere messi
a posto. Nel momento in cui io ho una centrale che funziona devo
infrastrutturare, devo fare un progetto, devo fare un programma,
dopodiché gestisce degli apparecchi: il noleggio degli apparecchi è
una cosa, la costruzione dell'impianto è un'altra. Pertanto
rispetto a tutte le manifestazioni ci sono dei costi fissi a
prescindere, dopodiché ci sono dei costi che sono sicuramente
variabili.
Le posso assicurare che il ragionamento da lei presentato, di
una distribuzione a pioggia di
wild card
per fare numero, mi
creda, è un pensiero che definirei deviato, perché ogni wild card -
e quindi ogni concorrente - produce dei costi variabili, quindi
l'aumento di concorrenti iscritti senza avere il corrispettivo è
un'azione assolutamente contraria a qualsiasi buona
amministrazione. Lei sa benissimo che è prassi di tutte queste
manifestazioni dare delle wild card ad atleti che hanno un
particolare rilievo o che rappresentano istituzioni o
sponsor
; quindi da questo punto di vista la pratica è
normale, ordinaria, per cui anche quella parte che viene citata
nelle premesse è una pratica che viene proposta e offerta in tutte
le manifestazioni, le ritroverà in tutti i
trail
. Rispetto a
questo posso tranquillamente dirle che nessuno andrà a fare delle
operazioni con obiettivi poco chiari.
Così come viene proposta la risoluzione non ci può vedere
favorevoli, anche perché lei scrive proprio che "non si creino
pressioni improprie", e se lo dice lei ritiene che ci siano. Le
posso assicurare che non ci sono pressioni improprie di alcun tipo,
glielo garantisco, e rispetto a questo noi ovviamente ci asteniamo.
In realtà, con le parole che ho detto, vi chiederemmo di
ritirarla.
Presidente -
Ha chiesto la parola il collega Roscio; ne
ha facoltà.
Roscio (ALPE) -
Forse si è persa anche una parte, ma
adesso forse verrà distribuito l'emendamento. Avevo detto
nell'illustrazione che avremmo emendato la risoluzione mettendo
come primo punto il subordinare gli altri a cercare un accordo,
com'è stato ribadito in questi giorni... forse si è un po' perso
nella discussione.
Tornando invece al ragionamento che fa l'Assessore, da un lato
cogliamo favorevolmente il fatto che lei ci garantisce che non ci
saranno pressioni improprie in alcun modo e che l'utilizzo delle
wild card
rimarrà una pratica sana, che non sia un qualcosa
di strano e anzi, da questo punto di vista, la proposta allora
andrebbe estesa a tutti quelli che sono interessati, non solo ad
una parte dell'amministrazione pubblica.
L'Assessore ha parlato distinguendo molto bene i costi fissi e i
costi variabili, però manca il
quantum
. Ritengo che lei sia
in grado di dirci a quanto ammontano i costi fissi, visto che
oramai siamo in dirittura d'arrivo, penso che questi dati ci siano,
così come a quanto ammontano i costi variabili, perché se i costi
fissi sono intoccabili proprio perché c'è l'investimento, forse sui
costi variabili l'idea di andare a ridurre proporzionalmente al
numero di apparecchi si può tranquillamente accogliere con o senza
la risoluzione.
Presidente -
Ha chiesto la parola l'Assessore
Marguerettaz; ne ha facoltà.
Marguerettaz (UV) -
Solo una precisazione, perché non mi
sono affatto perso nulla, ma non era stato distribuito
l'emendamento. Anche questo è un emendamento, che si inserisce in
un dialogo e in un confronto che esiste presso il Tribunale delle
imprese, dove abbiamo già dichiarato di lavorare ad una
transazione: è scritto, è verbalizzato dai giudici; così come
avevamo scritto nelle sedute di primo grado. È chiaro che per
trovare un accordo bisogna essere in due e le cose che vengono
proposte siano ragionevoli. Per cui le posso già dire che quello
che lei scrive è pleonastico, perché è già contenuto nel verbale
del Tribunale delle imprese, dove gli avvocati hanno dichiarato la
disponibilità affinché ci possa essere un accordo. Chiaramente con
l'andare del tempo è un accordo che diventa sempre più complicato
da trovare, perché bisogna essere anche concreti, bisogna tenere
conto che ci sono iscrizioni da una parte e dall'altra, è una
composizione che non è semplice. Però da questo punto di vista le
posso assicurare che l'Amministrazione regionale non ha mai creato
problemi, tant'è che in tribunale ci siamo andati perché ci hanno
fatto causa, non perché l'abbiamo fatta noi.
Presidente -
Alla collega Certan chiederei di distribuire
la risoluzione con l'emendamento. È stato modificato
successivamente, l'aveva detto verbalmente, ma non l'aveva
sottoscritto.
Ha chiesto la parola la collega Certan.
Certan (ALPE) -
Sul primo punto della risoluzione non
intervengo, ha già detto in modo chiaro il collega Roscio.
Assessore, ascoltando le sue parole, credo che da domani mattina
dovreste distribuire come Amministrazione regionale a tutti i vari
livelli istituzionali e a tutti i componenti della manifestazione,
a tutti i dipendenti regionali la possibilità di accedere a delle
wild card
, perché in base a quanto dice lei non ci sono
pressioni, non ci sono favoritismi, non c'è nulla di personale,
cose sempre fatte... sì, ma se permette era molto diversa
l'organizzazione la scorsa volta! Che questa volta
un'Amministrazione regionale, attraverso il suo Ufficio stampa, dia
la possibilità di dare delle wild card a del personale pubblico
credo sia un aspetto non secondario e da non banalizzare. Anzi, mi
permetto di dire: da domani mattina apra la possibilità a tutti gli
altri dipendenti regionali di accedere a questa possibilità, perché
sennò questo passaggio diventa pericoloso, anche scivoloso sotto
alcuni aspetti, perché credo rasenti anche l'illegittimità: non so
come una Direzione generale possa dare simili comunicazioni!
Ripeto: aprite immediatamente la possibilità a tutti i
dipendenti regionali, a tutti dipendenti i pubblici di accedere a
questo, non solo alcuni comparti o alcuni settori. Credo che la
trasparenza e la chiarezza, come ama dire lei a volte, sia
indispensabile in questo momento.
Presidente -
Ha chiesto la parola il collega Cognetta; ne
ha facoltà.
Cognetta (M5S) -
Anch'io per sostenere ovviamente questa
risoluzione.
Assessore, mi sembra che si continui a parlare di
giustificazioni rispetto a quanto si è impegnato e a quanto si
vuole fare, ma quello che sfugge è il fatto che deriverà da tutta
questa operazione, per la Valle d'Aosta sarà enorme, e lo
pagheranno soprattutto i cittadini. Anche questa storia delle
wild card
rientra in questo grosso problema, perché alla
fine dovete fare dei numeri e non riuscite a farli, quindi lei
dice: "cercheremo di non esagerare". Io non concordo con il collega
Roscio quando pensa che tutto sommato questo sarà così, perché io
penso che lei sicuramente le spargerà a destra e a manca pur di
riuscire in qualche modo a riempire i vuoti che ci sono in questa
organizzazione.
Fra l'altro penso che, al di là di quanto scritto nella
risoluzione, non sono poi solo 300 mila euro, ma vedremo a
consuntivo quanto sarà l'effettiva spesa di questa vostra malsana
idea di fare una gara in concorrenza con chi l'ha sempre fatta.
Ovviamente anche il fatto che in un primo tempo fosse stato scritto
che lei non ritiene opportuno far votare questa cosa perché si
creano pressioni improprie... su questo sono d'accordo con lei, lei
le pressioni le fa direttamente, non sono improprie, ma lei fa di
sua
sponte
: non c'è bisogno di fare nulla di improprio.
Aspettiamo la votazione e la ringraziamo ancora una volta per la
sua partecipazione a questo Consiglio.
Presidente -
Ha chiesto la parola il collega Bertschy; ne
ha facoltà.
Bertschy (UVP) -
Per annunciare il nostro voto di
astensione rispetto alla risoluzione.
Siamo assolutamente d'accordo sui primi due punti. Dall'inizio
di questa vicenda abbiamo dichiarato in aula il nostro interesse,
la nostra intenzione di lavorare politicamente ad un'unica
manifestazione; le cose sono andate avanti ed è di questi giorni
l'annuncio che il tribunale ha fatto alle parti per trovare un
accordo. Siamo anche dell'idea evidentemente che alla fine questo
impegno si riduca il più possibile, perché non è in questa
manifestazione che dobbiamo impegnare ulteriori risorse. Non
accettiamo però, a pochi giorni anche dall'insediamento del nuovo
Assessore, che si getti già ombra su una struttura, su un
Assessorato e su dipendenti che non hanno bisogno della vicinanza
politica, ma assolutamente debbono essere molto ligi alla propria
professionalità e al proprio essere dipendenti pubblici
super
partes
, e non invece dipendenti a chiamata, soprattutto della
politica.
Non abbiamo alcun problema a ricordare qual è la nostra
posizione, alcun problema a ricordare che questa vicenda andava
gestita diversamente, però i tre impegni nel loro complesso non
possono essere sostenuti, soprattutto nell'ultima parte. Per quello
che ci riguarda, all'interno di questa maggioranza continueremo a
sostenere la nostra idea, soprattutto per il futuro.
Presidente -
Ha chiesto la parola il Consigliere
Gerandin; ne ha facoltà.
Gerandin (UVP) -
Io personalmente in quest'aula sosterrò
qualunque iniziativa di qualunque forza politica che vada nel senso
di addivenire ad un accordo tra la Regione e VdA Trailers
relativamente all'organizzazione di un'unica manifestazione.
Assessore, lei ultimamente ha fatto riferimento sovente ai
pronunciamenti o alle indicazioni da parte dei giudici: le
espressioni di un giudice vanno rispettate, ci mancherebbe, però ci
sono alcuni aspetti che vanno al di là dell'espressione del parere
di un giudice. In questo caso tra l'altro, per l'ennesima volta, un
giudice vi dice di parlarvi e di trovare un accordo. E quando dico
che ci sono dei passaggi che vanno oltre, questi sono legati al
fatto che ci sono scelte di opportunità, di convenienza, di ritorno
di immagine che hanno massacrato l'immagine della Valle d'Aosta.
Nessuna sentenza di un giudice, che dia ragione all'una o all'altra
parte, potrà mai lavare questa immagine che è stata messa in
discussione riguardo alla Valle d'Aosta. Era una manifestazione che
era arrivata a costare zero all'ente pubblico e siamo tornati
indietro ai primi tempi, quando c'erano i contributi da parte della
Regione per ripianare le perdite.
Torno a dire: l'immagine oramai è difficilmente recuperabile, il
buon senso però ci impone di fare una considerazione seguendo le
indicazioni del giudice. Se non ci fosse questa possibilità di
avere una rimodulazione o comunque una riparametrazione... io penso
che i 300 mila euro, più le spese legali sostenute fino ad oggi,
siano comunque delle risorse importanti in un momento così delicato
per la Valle d'Aosta, per cui se riusciamo ad avere eventualmente
un risparmio siamo in questa direzione.
Rispetto a quello che diceva il collega Bertschy riguardo al
terzo punto, in tutta sincerità io non ho avuto alcun sentore che
ci fossero queste pressioni improprie, così come vengono chiamate:
questo voglio proprio dirlo. Non penso neanche che riguardi
l'attività e l'operato del neo Assessore di cui ho piena fiducia,
bensì probabilmente di una prassi consolidata, come lei ha ben
ricordato, Assessore.
Voglio però sottolineare che i primi due punti a mio parere sono
fondamentali, e per questo io voterò a favore di questa
risoluzione.
Presidente -
Ha chiesto la parola il Consigliere
Chatrian; ne ha facoltà.
Chatrian (ALPE) -
I colleghi Roscio e Certan hanno
illustrato, affrontato e argomentato molto bene da mesi, oramai,
qual è la posizione su questo tema del nostro gruppo, ma oggi
volevamo sinceramente provare a fare un passo in più. Mi sembra che
le parole del giudice - lo diceva anche l'Assessore Marguerettaz -
sono che più andiamo avanti nel tempo e più sarà difficile, ma
l'invito va in quella direzione.
Rincresce sinceramente sentire le parole del collega Bertschy,
che dice per i primi due punti sono d'accordo e che per loro è un
peccato non poter votare questo impegno. Ci avesse chiesto in
dibattito generale o dopo aver illustrato tale risoluzione, non
avevamo avremmo avuto alcun problema ad emendare il terzo punto,
perché avete tutti capito bene, colleghi, che il nocciolo della
questione su cui si discute non è sicuramente dato dal terzo punto,
ma dal primo e dal secondo. Pertanto ci dispiace molto che non ci
sia stata da parte del collega Bertschy la richiesta di emendare o
di una sospensione. Vi assicuro che avremmo emendato il terzo punto
senza alcun problema, perché la questione è sui primi due punti.
Peccato non avere invece avuto il sostegno sui punti importanti,
perché quella è secondo noi la parte mancante principale, più
forte, dove si poteva e si doveva fare la differenza.
Presidente -
Conclusi gli interventi, possiamo mettere in
votazione.
Dichiaro aperta la votazione.
Presenti: 33
Votanti           
: 7
Favorevoli: 7
Astenuti: 26 (Baccega, Bertschy, Bianchi, Donzel, Fabbri,
Farcoz, Follien, Fontana, Fosson, Grosjean, Guichardaz, Isabellon,
La Torre, Lanièce, Marguerettaz, Marquis, Nogara, Péaquin, Perron,
Restano, Rini, Rollandin, Rosset, Testolin, L. Viérin, M.
Viérin)
Il Consiglio non approva.
