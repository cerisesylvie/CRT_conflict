Classificazione
BILANCIO E CONTABILITA' REGIONALE



Oggetto del Consiglio n. 533 del 7 aprile 2004 - Resoconto
OGGETTO N. 533/XII - Comunicazione di provvedimenti
ammini­strativi di variazione al bilancio.
Il Consiglio
Premesso che ai sensi dell'articolo 42 - primo comma - della
legge regionale 27 dicembre 1989, n. 90 come sostituito
dall'articolo 5 della legge regionale 7 aprile 1992, n. 16, la
legge regionale relativa all'approvazione del bilancio di
previsione della Regione per l'anno 2004 ha autorizzato la Giunta
regionale ad apportare, per l'anno 2004, variazioni di bilancio
mediante provvedimenti amministrativi da comunicare al
Consiglio;
Rilevato che, ai sensi dell'articolo 37, comma 3, della legge
regionale 27 dicembre 1989, n. 90, come sostituito dall'articolo 4,
comma 1, della legge regionale 21 agosto 2000, n. 27, il prelievo
di somma dal fondo di riserva per spese impreviste è disposto con
deliberazione della Giunta regionale da comunicare al Consiglio
regionale entro quindici giorni dalla sua adozione;
Richiamate le leggi regionali n. 90/1989, n. 16/1992 e n.
27/2000, nonché la legge regionale di approvazione del bilancio per
l'anno 2004;
Prende atto
della comunicazione delle seguenti deliberazioni della Giunta
regionale:
Oggetto n. 533 in data 1° marzo 2004
: Variazione al
bilancio di previsione della Regione per l'anno 2004 per
l'iscrizione di una assegnazione statale per la mitigazione del
rischio idrogeologico e idrico, per il potenziamento e l'attuazione
delle reti radar e pluvio-idrometriche nel territorio nazionale e
conseguente modifica al bilancio di gestione.
Oggetto n. 603 in data 8 marzo 2004
: Variazioni al
bilancio di previsione della Regione per l'anno 2004 per variazioni
tra capitoli appartenenti al medesimo obiettivo programmatico e
conseguente modifica al bilancio di gestione.
Oggetto n. 604 in data 8 marzo 2004
: Prelievo di somma
dal fondo di riserva per le spese impreviste per l'anno 2004 e
conseguente modifica al bilancio di gestione.
Oggetto n. 605 in data 8 marzo 2004
: Variazione al
bilancio di previsione della Regione per l'anno 2004, e conseguente
modifica al bilancio di gestione, per l'iscrizione delle risorse
finanziarie destinate annualmente al fondo unico aziendale e non
utilizzate al termine dell'esercizio finanziario 2003.
Oggetto n. 606 in data 8 marzo 2004
: Variazione al
bilancio di previsione della Regione per l'anno 2004, e conseguente
modifica al bilancio di gestione, per l'iscrizione di assegnazioni
statali e del Fondo europeo di sviluppo regionale (FESR) per il
programma di iniziativa comunitaria INTERREG III B 2000-2006
Mediterraneo Occidentale (MEDOCC).
Oggetto n. 664 in data 15 marzo 2004
: Prelievo di
somma dal fondo di riserva per le spese impreviste per l'anno 2004
e conseguente modifica al bilancio di gestione.
Président - La parole au Conseiller Frassy.
Frassy (CdL) - Solo per chiedere una sintetica illustrazione,
che faccia il punto dei progetti di cui alla deliberazione in
ratifica, la n. 606 di Giunta, progetti che fruiscono di
finanziamenti comunitari, per avere un quadro sintetico dei
progetti qui citati.
Président - La parole à l'Assesseur au tourisme, aux sports, au
commerce, aux transports et aux affaires européennes, Caveri.
Caveri (UV) - Pur non essendo ancora l'Enciclopedia britannica,
come giustamente mi suggerisce l'Assessore Fosson, ci troviamo di
fronte a variazioni di bilancio che sono dovute alla partecipazione
della Valle d'Aosta ad una serie di programmi "MEDOCC", che sono:
"Glassway", "Enplan", "Vrem", "Castrum"; non a caso il dr.
Apollonia ha avuto il riconoscimento di "Uomo INTERREG 2003" per la
partecipazione che l'Assessorato ha a diversi progetti
"MEDOCC".
Ovviamente in vista dell'analisi che è stata fatta nelle
settimane scorse della partecipazione della Regione a questi
diversi programmi, si è dovuto fare questa variazione al bilancio
per poter consentire alla Valle di partecipare a questi progetti,
che sono, in parte, "INTERREG MEDOCC" e, in parte, "INTERREG SPAZIO
ALPINO".
Président - La parole au Conseiller Frassy.
Frassy (CdL) - Mi trovo in imbarazzo a riprendere la parola,
perché sto leggendo una deliberazione che la Giunta ha votato e la
Giunta dice:
"Si propone pertanto di approvare la necessaria
variazione al bilancio di previsione della Regione per il corrente
anno finanziario per l'iscrizione delle predette assegnazioni,
destinate a scopi specifici".
Se ci sono delle risorse che
devono essere in qualche maniera spese, per carità, ne prendiamo
atto! Pensavamo che questo finanziamento fosse frutto o di risorse
ulteriori o di modifiche rispetto ai progetti originari. Si parla
di "scopi specifici", pensavamo che ci fossero delle variazioni
rispetto ai progetti a suo tempo approvati in sede comunitaria!
Ci consenta la battuta, Onorevole Caveri, pensavamo che lei su
questa materia fosse particolarmente ferrato, perché proviene dalla
sede che aveva approvato questi progetti e pensavamo che fosse
normale sapere quale fosse lo stato dell'arte! Se non è così, ne
prendiamo atto, ma ci sembrava appena normale, visto che sono
risorse significative!
Président - La parole à l'Assesseur au tourisme, aux sports, au
commerce, aux transports et aux affaires européennes, Caveri.
Caveri (UV) - Sono costretto, a questo punto, a leggerle la nota
della funzionaria Capo servizio, che spiega le ragioni per le quali
è stata richiesta questa modifica:
"In applicazione del
programma in oggetto, i seguenti progetti sono stati ammessi a
finanziamento con decisione del Comitato di programmazione del 30
ottobre e del 18 dicembre. Sono: Vrem, Glassway, Gisad,
accessibilità Castrum Enplan".
Le ragioni per le quali è necessario portare delle modifiche al
bilancio per l'esercizio 2004, si spiega nella lettera, sulla base
delle modifiche che sono state apportate per ciascuno dei progetti:
"Il progetto Vrem ha ottenuto una proroga ed è pertanto
necessario che vengano mantenute per il 2004 le richieste in parte
entrata e in parte spesa; si richiede, inoltre, che per i progetti
Glassway e Gisad per i quali la Direzione beni archeologici e
paesaggistici della Regione svolge il ruolo di capofila del
progetto, di voler istituire gli appositi capitoli"
. Siamo
quindi di fronte a richieste di tipo tecnico, che derivano dalla
necessità per la nostra Regione di poter partecipare a questi 6
progetti, in parte finanziati su "SPAZIO ALPINO", in parte
finanziati su "MEDOCC".
Président - Le Conseil prend acte.
