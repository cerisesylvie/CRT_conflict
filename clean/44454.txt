Classificazione
ENTI LOCALI
Comuni
TURISMO E INDUSTRIA ALBERGHIERA
Contributi, incentivi



Oggetto del Consiglio n. 1456 del 27 aprile 2022 - Resoconto
OGGETTO N. 1456/XVI - Interrogazione: "Notizie in merito
all'acquisizione di pareri legali a sostegno della revoca delle
deliberazioni della Giunta regionale in tema di attrattività dei
borghi".
Bertin (Presidente) -
Punto n. 18. Risponde l'assessore
Jean-Pierre
Guichardaz.
Guichardaz J. (PCP) -
La valutazione dei progetti, per
rispondere alla prima domanda, è avvenuta avendo riguardo al merito
dei contenuti tecnici e non aveva a oggetto gli atti amministrativi
comunali, la cui presentazione non era espressamente prevista, ma
che costituiscono presupposto imprescindibile in base alle norme e
ai principi generali che sovraintendono all'attività delle
Pubbliche Amministrazioni secondo le ordinarie regole di
amministrazione pubblica e di assunzione degli atti.
Per quanto riguarda la domanda n. 2, i fatti e le circostanze
sopravvenuti sono stati esaminati dalle strutture della Presidenza,
in particolare dal Segretario generale e dall'Avvocatura della
Regione in ragione delle funzioni del Segretario generale in
materia di PNRR, Coordinatore della
Task Force
dei dirigenti
per l'attuazione del PNRR in ambito regionale e dall'Avvocatura
regionale, trattandosi di questioni afferenti al contenzioso
pendente.
Gli approfondimenti giuridici effettuati dal Comune di
Fontainemore, per rispondere alla parte in cui chiede relativamente
alle verifiche del Comune, sono stati attentamente valutati ma non
sono stati ritenuti utili a superare l'irregolarità riscontrata.
Occorre in ogni caso e comunque rammentare che il regolamento UE
2021/241 di approvazione del dispositivo di ripresa e resilienza
impone un obbligo costante e puntuale di allerta sulle irregolarità
che dovessero emergere nell'attuazione dei progetti affinché i
finanziamenti siano utilizzati correttamente - dice la norma - in
conformità a tutte le norme applicabili, in particolare per quanto
riguarda la prevenzione, l'individuazione e la rettifica delle
frodi, dei casi di corruzione e dei conflitti di interesse con
obbligo di segnalazione immediata alle autorità centrali di
gestione e di
audit
.
Presidente -
Per la replica, ha chiesto la parola la
consigliera Erika Guichardaz.
Guichardaz E. (PCP) -
Grazie Assessore per la
risposta.
La nostra iniziativa andava un po' a chiedere più
approfonditamente le cose che lei in parte ha considerato ma una
cosa che ci interessava era la questione della revoca di tre
delibere di Giunta, fra cui anche la delibera di Giunta che
definiva la composizione e la modalità della costituzione del
nucleo di valutazione.
Si revoca questa delibera, dopodiché si usa questa delibera per
definire invece chi è il vincitore del bando, quindi, sotto questo
punto di vista, non capivamo molto il perché andare a revocare
quella delibera di definizione della composizione per poi
utilizzare in sostanza il risultato di quella Commissione.
Altra cosa è la questione invece sollevata credo dal Comune di
Fontainemore perché noi conosciamo bene le realtà della nostra
comunità e immagino che in tutti i piccoli Comuni è possibile che
vi siano in questo caso persone che fanno parte
dell'Amministrazione e posseggono dei beni, immaginiamo che quella
delibera avesse più in quel momento un interesse collettivo della
comunità e non un interesse del particolare, ma su questo abbiamo
appreso oggi che c'è un parere dell'Avvocatura e quindi lo
chiederemo per capire nello specifico questo atto. Dopodiché, come
ci siamo detti più volte, questo bando era comunque pensato male a
livello nazionale, nel senso che anche per chi conosce le realtà
comunali pensare e avere la forza di spendere quei 20 milioni... e
faccio un in bocca al lupo al Comune di Arvier, perché sicuramente
sarà una cosa difficoltosa.
Purtroppo vediamo che però vi sono ancora diverse polemiche e
strascichi, c'è tutta ancora la questione sollevata dal Comune di
Bard e quindi siamo in attesa di capire l'evolvere di questa
situazione.
