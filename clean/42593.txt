Classificazione
BENI CULTURALI



Oggetto del Consiglio n. 140 del 3 dicembre 2020 - Resoconto
OGGETTO N. 140/XVI - Interpellanza: "Intendimenti in merito
alle modalità di fruizione del patrimonio culturale".
Bertin (Presidente) -
Passiamo al punto n. 27 dell'ordine
del giorno. Ne approfitto anche per comunicare che, in ragione di
un impegno dell'assessore Guichardaz, più tardi, in accordo con il
consigliere Brunod, a seguire questa interpellanza ci sarà
l'interpellanza n. 36 a cui risponderà lo stesso assessore
Guichardaz. Per l'illustrazione, il consigliere Distort ne ha
facoltà.
Distort (LEGA VDA) -
Tra le tante categorie professionali
o comunque titolari di partita IVA vittime delle politiche di
restrizione di divieti imposti dall'emergenza da Covid che hanno
compromesso l'intero settore produttivo della nostra società
compaiono anche le libere professioni legate al settore della
cultura.
Preciso che si collocano in questa linea le guide
turistico-culturali, le guide paesaggistiche, le guide
naturalistiche, animatori culturali, tutta quella serie di libere
professioni inquadrate nell'ambito della libera professione,
inquadrate come piccole società, come associazioni culturali, in
questo caso non possessori di partita IVA, reti di impresa. Tutte
queste figure, di fronte alle misure del DPCM e delle varie
edizioni, hanno visto, a seguito della chiusura dei musei, dei siti
culturali e delle sedi espositive, l'automatica limitazione della
propria attività sia in accordo con l'ente pubblico, sia di
iniziativa privata.
Rilevato altresì che la didattica museale e parte dei percorsi
curriculari delle scuole di vario ordine e grado e che anche in
Valle d'Aosta numerosi sono i servizi in questione con
un'attenzione particolare alle attività didattiche per studenti
portate avanti nel corso degli anni dall'Assessorato
dell'istruzione e cultura, anche in collaborazione con la
Soprintendenza agli studi, questa è una seconda premessa che
inquadra un altro grande ambito, una macro area di attività di
questo settore della libera professione legata al tema della
cultura; inoltre considerato che sono numerose le opportunità di
veicolare il sapere anche al grande pubblico e che la diffusione
della cultura sotto ogni aspetto artistico, musicale, teatrale solo
a titolo di esempio, oltre che diritto per ogni cittadino dovrebbe
essere un dovere etico per ogni istituzione pubblica, con queste
premesse di inquadramento i quesiti posti al Governo sono i
seguenti: se sia prevista la possibilità di fruire del patrimonio
culturale nella sua complessità in diverse modalità, anche
attraverso la modifica nel rispetto di eventuali contratti già in
essere, di servizi culturali in attività differenti.
A questo proposito preciso che per lo più gli incarichi in
essere dati a questi soggetti rientrano in affidamenti sottosoglia,
quindi, senza entrare in merito della specifica dell'ordinamento
sugli appalti, comunque è chiaro che esistono degli spiragli,
esistono delle finestre che permettono la riorganizzazione degli
elementi relativi a questo affidamento con la possibilità di
rieditarli e riadattarli allo diverso scenario imposto dalle
emergenze delle limitazioni Covid, il fatto, per esempio, di
rivolgersi, così com'è già stato accennato nelle premesse, non più
a un pubblico in presenza ma all'utilizzo di sistemi informatici,
sistemi via
web
o simili.
Il secondo quesito è se è previsto un tavolo di confronto
specifico al mondo della cultura, chiaramente il tema è immenso e
notevoli sono le risorse: parlo in termini organizzativi,
culturali, di idee, di ideazione da mettere in campo. La presenza
della costituzione di un tavolo della cultura quindi diventa un
elemento assolutamente necessario per la valutazione di progetti
specifici salva cultura a sostegno delle categorie e professioni
dell'impresa culturale su modello delle misure Covid quali aiuti
una tantum
per gli operatori.
Terzo quesito: "se sono state programmate attività sostitutive
di didattica museale a distanza o in lezione frontale in classe
sulla scia di iniziative già utilizzate in Italia quali: "Il museo
va a scuola".
Quarto e ultimo quesito: "quali siano gli intendimenti in
programmazione da parte del Governo regionale a potenziamento e in
alternativa alle attività di valorizzazione
on-line
su
canali
social
, piattaforme web, sia a pagamento che gratuite
che permettano alla comunità di riferimento
in primis
ma non
solo di godere di un'offerta culturale che rischia altrimenti di
essere azzerata".
Come penso abbia perfettamente colto l'Assessore che risponderà,
le domande si configurano sotto il profilo di una certa
interpretazione della domanda retorica, cioè una domanda che
contiene già la risposta, già degli indirizzi. Ho piacere quindi di
precisare che nella puntualizzazione delle risposte in qualche modo
c'è una certa indirizzazione, un'individuazione di un percorso da
adottare o da rifiutare.
Presidente -
Per la risposta, ha chiesto la parola
l'assessore Guichardaz, ne ha facoltà.
Guichardaz J. (PCP) -
Ringrazio il consigliere Distort,
prendo atto dell'indirizzo e dei consigli che lei attraverso le sue
domande nell'interpellanza fa. Io mi limito a rispondere alle
domande in base a quello che lei ha richiesto. Tra l'altro, nella
preparazione di questa interpellanza mi sono reso conto
dell'immensità, come diceva lei, del tema e anche delle iniziative
che negli anni sono state messe in atto, quindi non di certo per
merito mio di questo mese e mezzo di nostra attività. Ho dovuto
fare un lavoro anche di dimezzamento della risposta e credo che non
starò nei dieci minuti ma, se vuole, poi le invierò comunque la
risposta completa perché è molto articolata e ha richiesto un
grande lavoro anche di ricostruzione e mi piacerebbe che poi lei ne
fosse anche informato.
Cerco di rispondere sintetizzando. In linea con il dettato
normativo del Codice dei beni culturali e del paesaggio, gli uffici
della Soprintendenza per i beni e le attività culturali stanno
continuando, malgrado le limitazioni imposte dall'emergenza
sanitaria, a svolgere la propria attività di tutela e
valorizzazione del patrimonio culturale valdostano. Le risorse
digitali si sono rivelate uno strumento fondamentale per mantenere
vivo il rapporto con il pubblico, consentendo addirittura di
ampliare in alcuni casi la platea dei servizi culturali
generalmente rivolti a un'utenza in presenza.
Le attività di comunicazione, educazione e valorizzazione dei
beni culturali si sono trasformate e stanno continuando a
trasformarsi in visite ai laboratori didattici virtuali,
podcast
, filmati e contenuti multimediali sui
social
.
Le azioni descritte sono coordinate dai competenti uffici regionali
con il coinvolgimento di aziende di professionisti che operano nel
campo della cultura, della tecnologia e della comunicazione, nel
rispetto, ove possibile, dei contratti già in essere, tenendo conto
che la progettazione e la realizzazione di tale offerta culturale
richiede l'impiego di figure professionali specialistiche ben
definite immediatamente operative.
A titolo esemplificativo si citano solo alcune delle iniziative
in corso, per quanto riguarda le sedi espositive, sono state
attivate modalità di fruizione
on-line
attraverso video
caricati sul canale
YouTube
regionale e contenuti culturali
resi fruibili sul sito della Regione nella sezione Cultura, dove il
pubblico può visionare tutte le mostre realizzate e quelle
attualmente chiuse, avendo anche accesso a informazioni sui
cataloghi. Proprio in questi giorni è in corso di realizzazione un
virtual tour
dedicato alla mostra "Angelo Abrate, il pittore
alpinista", attualmente presentato alla Chiesa di San Lorenzo di
Aosta, che speriamo di poter riaprire al pubblico quando sarà
concesso dai DPCM. Per quanto riguarda la mostra estiva
"Impressionismo tedesco", sono stati realizzati alcuni video sul
canale YouTube della Regione. È stata inoltre ampliata l'attività
sui canali
social Facebook
e
Instagram
del Castello
Gamba con la predisposizione di una serie di video volti alla
scoperta della mostra temporanea "Assalto al Castello, 14 artisti
valdostani conquistano il museo Gamba", di cui, come lei saprà, è
stata prevista una proroga fino alla primavera 2021. Tali attività
andranno ad aggiungersi alla serie dei 22 video pubblicati l'estate
scorsa a cura di Marco Jaccond e intitolati "Abbecedario".
Gli uffici della Soprintendenza sono, inoltre, impegnati nella
realizzazione di video di divulgazione e promozione sul
web
dei castelli e siti archeologici di proprietà regionale:
precisamente 12 video, video da 3 minuti in tecnica narrativa da
decidere in 3 lingue: italiano, francese e inglese, su riprese a
terra e aree del sito con un sottofondo musicale. Poi un video da 1
minuto, rimontaggio dell'immagine del video da 3 minuti con
sottofondo di sonorizzazione specifica. Nella risposta completa
potrà avere anche l'elenco dei siti sui quali sono stati costruiti
questi video. I video saranno veicolati sul web, oltre che
attraverso la pagina istituzionale dell'Amministrazione regionale,
anche a mezzo dei canali social e in qualsiasi attività di
divulgazione e promozione condotta dal Dipartimento anche in
collaborazione con le strutture del Turismo.
Si sottolinea ancora che, al fine di mantenere saldo il rapporto
creato negli anni con le famiglie dei bambini, sono stati poi
realizzati dei
videotutorial
scaricabili gratuitamente dal
sito della Regione, a partire indicativamente da metà dicembre, che
consentiranno di conoscere i reperti archeologici conservati nei
musei regionali di riprodurli attraverso semplici attività
manuali.
Segnalo poi la piattaforma
Media Library
on-line
per la Biblioteca regionale di Aosta e per richiedere informazioni
bibliografiche e assistenza è stato, tra l'altro, organizzato un
servizio di referenza e consulenza on-line denominato: "Chiedilo al
bibliotecario" molto in uso adesso che la biblioteca è chiusa.
Per dialogare attivamente con l'utenza, poi da alcuni anni è
stata attivata una pagina Facebook ufficiale attraverso la quale
vengono fornite comunicazioni giornaliere sull'attività,
normalmente sono pubblicati 2 video, 2
post
al giorno.
Nel periodo di
lockdown
poi sono state convertite in
modalità virtuale alcune attività che in precedenza avvenivano solo
in presenza: le conferenze, per esempio, alla biblioteca di Aosta
inserite nella "BiblioRencontres 2020 PrésVerts", sono disponibili
sul canale YouTube di BiblioRencontres e poi durante la fase 2
dell'emergenza alcune conferenze sono state fruite in presenza e
altre seguite direttamente in
streaming e
successivamente
scaricate dal portale web e sono attualmente accessibili.
La videoteca inoltre organizza dei
forum
musicali per
avvicinare gli utenti al repertorio della musica classica, anche il
consueto mercatino dei libri usati è stato fatto on-line con un
discreto successo, anzi, con un buon successo direi.
Per rispondere alla domanda n. 2, la crisi pandemica, l'unicità
e la vastità del fenomeno ancora in corso, se, da un lato, hanno
messo in evidenza il ruolo cruciale che la cultura svolge nel
sostenere anche emotivamente e psicologicamente persone e comunità;
dall'altro, ci sono indubbiamente innestate su un settore:
spettacoli, beni culturali, associazionismo, come diceva già lei
bene in premessa, già in emergenza continua da anni duramente
colpito dalle nuove restrizioni dei DPCM. Sono innumerevoli le
figure delle lavoratrici e dei lavoratori della cultura, dello
spettacolo e dei beni culturali, sono artisti, sceneggiatori,
presentatori, tecnici della luce e del suono, distributori e
autori, consulenti, custodi, mediatori culturali, archeologi, guide
turistiche, animatori, questo solo per citarne alcuni anche
integrando le professionalità che ha citato lei, che peraltro
svolgono mansioni e ricoprono ruoli diversi in contesti e luoghi
diversi: teatri, cinema, musei, parchi archeologici, spazi
espositivi, scuole e imprese di esercizio teatrale, cinematografica
e dell'intrattenimento, festival, enti, associazioni e molti altri
ancora.
In questa fase di emergenza serve dunque sia garantire un
reddito ai lavoratori, sia un piano di supporto economico per le
imprese, le aziende e le associazioni di settore.
Ricordo che a livello statale con i recenti decreti ristori,
ristori bis e ter, in attesa del quater sono state introdotte varie
misure per il sostegno dei lavoratori e dei settori produttivi
interessati, e a livello regionale si sta valutando l'impatto di
queste misure statali e come completare e rinforzarle, così com'è
avvenuto con la legge regionale n. 5/2020 con cui il Consiglio
regionale optò per reintegrare le misure introdotte a livello
nazionale con il DL n. 18/2020. Al contempo stiamo rafforzando le
opportunità di lavoro e di circuitazione per il settore sia
sostenendo i promotori delle iniziative culturali, sia valorizzando
le diverse professionalità del territorio. In questa direzione va,
per esempio, l'iniziativa approvata in Giunta recentemente di
avviare un
open call
rivolta a compagnie, artisti e
performer
che operano sul territorio regionale attivi nel
campo del teatro, della danza, del teatro danza, della musica e
delle arti performative
(interferenza audio)
una
rappresentazione in presenza di pubblico in
streaming on
demand
se le condizioni lo consentiranno, in alternativa in
live streaming
qualora dovesse persistere la chiusura dei
teatri.
Questo drammatico momento quindi ha portato allo scoperto in
tutta la sua evidenza la mancanza di inquadramento giuridico dello
status
dell'artista, delle maestranze e di tutto il comparto
lavorativo nel suo insieme. Pur essendo una materia di competenza
esclusiva dello Stato, riteniamo quindi che la riforma del sistema
dei diritti e delle tutele dei lavoratori dello spettacolo sia
assolutamente necessaria e urgente e da proporre nell'ambito della
Conferenza Stato-Regione, ci stiamo già lavorando con il MiBACT e
il Ministero del lavoro. A livello regionale, invece, stiamo
pensando a un percorso che porti al pieno riconoscimento del ruolo
della cultura e dei suoi operatori, attraverso una specifica legge
organica sulla cultura. Questa riteniamo sia la strada da
intraprendere al più presto, un percorso che naturalmente non potrà
prescindere, come lei ha ben suggerito nella sua domanda, da un
confronto tecnico anche di natura permanente e da un tavolo
regionale che raccogliamo come suggerimento estremamente
interessante.
"Se sono state programmate attività sostitutive di didattica
museale a distanza e lezione frontale", la Sovrintendenza collabora
da anni con il mondo della scuola ed è proprio in tale ottica che
gli uffici della Sovrintendenza hanno progettato e stanno
progettando laboratori didattici virtuali, dotano di
kit
completi e di ogni supporto tecnico e pratico gli insegnanti. Anche
le compagnie teatrali professionali, tra l'altro, sono coinvolte
nella predisposizione di materiale per le scuole, realizzando
materiale audiovisivo sul tema del leggendario valdostano in vista
della prossima edizione del
concours
.
Inoltre, per potenziare l'offerta, e qui sintetizzo perché vedo
che il tempo corre, sono stati forniti materiali quali DVD della
collana
Cadran Solaire
, filmati sui castelli, testi e foto
scannerizzati, è prevista la distribuzione di filmati sui castelli
recentemente aggiornati dai nostri tecnici e dai nostri performer
con il restauro e gli allestimenti museali. Si tratta di strumenti
che vanno ad aggiungersi alle offerte mirate per la DAD e che
variano appunto dalle visite tematiche ai castelli per i più
piccoli fino alle visite delle mostre e si sottolinea, inoltre, che
sul sito webÉcole sono disponibili ormai da anni diversi contenuti
interattivi per gli insegnanti di ogni ordine e grado e che è
inoltre disponibile il
link
per la trasmissione
"L'explorateur".
Il godimento di un'offerta culturale, per rispondere alla
domanda n. 4, parte dalla preparazione, definizione, costruzione e
realizzazione dell'offerta culturale stessa e quindi per il
raggiungimento di tale obiettivo, è necessaria un'elaborazione che
necessita di una progettazione programmata nel tempo e non
superficialmente lanciata in forma episodica ed eclatante, in
considerazione anche della particolare emergenza.
Alla luce di quanto le ho comunicato nelle risposte ai
precedenti quesiti, appare evidente che gli uffici quindi stanno
programmando e realizzando e continuano un loro lavoro che va
avanti da anni anche prima e pre-emergenza Covid, quindi un lavoro
che va riconosciuto molto lungimirante anche nella direzione
proprio della digitalizzazione dell'offerta culturale in web, una
serie di proposte che rappresentano una concreta opportunità
culturale che riguarda gli operatori del settore, interni e esterni
all'Amministrazione regionale, chiamati a coinvolgere praticamente,
costruttivamente e funzionalmente criticamente il pubblico.
Mi scusi per la fretta, le invierò poi la risposta completa e
intanto la ringrazio per aver sollecitato questa interpellanza.
Dalle ore 10:31 assume la Presidenza il vicepresidente
Marguerettaz.
Marguerettaz (Presidente) -
La parola al consigliere
segretario Distort.
Distort (LEGA VDA) -
Grazie Assessore per la risposta,
grazie anche per l'impegno a inviarmi la documentazione scritta,
che accoglierò con grande piacere. Così come di piacere si tratta
nel momento in cui affermo che il rapporto dialogico che si è posto
in questa interpellanza tra me e lei è fuori ogni dubbio piacevole,
tanto per me quanto immagino per lei, perché entrambi siamo
accomunati da una passione rispetto al mondo della cultura che si
aggiunge ai ruoli rispettivi.
Al di là di questo reciproco piacere, è sicuramente importante
l'obiettivo di questo nostro dialogo e che si arrivi a una
concretizzazione. È chiaro che il settore è un settore estremamente
ampio, è chiaro che non si può risolvere con schiocco di mano, è
chiaro che si tratta di mettere in campo un lavoro estremamente
imponente, però l'indicatore che va a confermare se la sua risposta
è esauriente, oppure no sarà esattamente quello che succederà nel
breve termine, vale a dire tutte le iniziative che lei ha
descritto. Mi riserverò anche di approfondire la documentazione che
lei mi invia ma, per quanto mi riguarda, sono tutte iniziative che
coinvolgono personale interno inquadrato nella Pubblica
Amministrazione ed è proprio per questo che io parlo di indicatore.
L'indicatore sarà esattamente il grado di coinvolgimento, il
livello di coinvolgimento delle libere professioni, delle figure
professionali iscritte a partita IVA esterne, perché è da lì che si
capisce se c'è una linea politica che funziona, oppure una linea
politica che non funziona, una linea politica che non ha la
sufficiente fantasia e creatività per andare a creare quelle
condizioni di svolgimento dell'attività.
Ricordiamoci che chi si iscrive a partita IVA nel suo DNA non ha
interesse a ottenere dei ristori, i ristori, o comunque si chiamino
con i vari eufemismi che questo sistema di governo sta definendo
possono essere sicuramente delle misure d'urgenza, ma fondamentale
per chi apre una partita IVA è lavorare, avere occasioni di lavoro,
condizioni di lavoro. È quindi estremamente impegnativo ma
estremamente importante e urgente che si mettano in atto tutte
quelle strategie possibili facendo fondo a tutte le competenze, a
tutte le innovazioni, a tutta la creatività per consentire di
creare nuove forme di lavoro.
Noi abbiamo un esercito di professionisti, di imprese, un
settore di figure titolari di partita IVA che hanno una grande
professionalità, hanno delle grandi potenzialità e devono essere
coinvolte: questo è l'obiettivo. Abbiamo una tecnologia che ci dà
dei suggerimenti, ci permette degli scenari, andiamo a
riorganizzare dal punto di vista amministrativo quello che
necessita di riorganizzazione ma bisogna agire lì.
L'indicatore, ripeto, sulla bontà o meno della sua risposta e
sull'utilità di questa mia interpellanza è nel risultato che avremo
a breve termine di coinvolgimento di queste figure
professionali.
