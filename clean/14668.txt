Classificazione
COOPERAZIONE
DEMANIO E PATRIMONIO REGIONALE
SANITÀ VETERINARIA E ZOOTECNIA
Zootecnia


Resoconto integrale del dibattito dell'aula
Oggetto del Consiglio n. 1086 del 21 dicembre 1994 - Resoconto
SEDUTA ANTIMERIDIANA DEL 21 DICEMBRE 1994
OGGETTO N. 1086/X Acquisto di immobili siti in Comune di
Brusson, di proprietà della "Cooperativa produttori latte e
fontina", da destinare alla costruzione di un caseificio
cooperativistico.- Approvazione ed impegno di spesa. - Delega alla
Giunta.
Deliberazione Il Consiglio
Premesso che l'Assessorato dell'Agricoltura, Forestazione e
Risorse Naturali ha invitato l'Ufficio Legale a provvedere
all'acquisto di alcuni terreni siti in Comune di Brusson occorrenti
per la costruzione di un caseificio per la media e alta Valle
d'Ayas in Comune di Brusson ed, in particolare, ha individuato
un'area di terreno della superficie catastale di metri quadrati
2181, distinta al N.C.T. al F. 9 nn. 625 e 626, con entrostante uno
"chalet in legno" distinto al N.C.E.U. al F. 39 n. 626 sub I (piano
rialzato e magazzino fontine piano interrato) e sub 2 (alloggio
piano seminterrato), di proprietà della "Cooperativa Produttori
Latte e Fontina", con sede in Saint-Christophe.
Rilevato che la Cooperativa proprietaria di detti immobili,
interpellata al riguardo, ha dichiarato la propria disponibilità ad
alienare gli immobili al prezzo ritenuto congruo dall'Ufficio
Patrimoniale dell'Assessorato del Bilancio e delle Finanze con
perizia di stima in data 17 ottobre 1994, che aggiorna e rivaluta
le precedenti relazioni in data 23 settembre 1992 e 15 dicembre
1992.
Preso atto che il Signor Rosset Cesare, a nome e per conto della
"Cooperativa Produttori Latte e Fontina", con sede in
Saint-Christophe, si è dichiarato disposto ad alienare gli immobili
in argomento per il prezzo a corpo di Lire 152.900.000 oltre I.V.A.
del 19 percento.
Verificato che con scrittura privata in data 28 aprile 1986 è
stato stipulato un contratto di "franchising" tra la "Cooperativa"
e la sig.ra Bagnod Zelia per la vendita ed il deposito di prodotti
caseari ed altre merci trattate e commercializzate dalla
Cooperativa e che per tale attività è stato concesso in comodato lo
"chalet" di cui trattasi fino alla data del 31 dicembre 1995.
Precisato che la Cooperativa, atteso l'esistenza del succitato
contratto, ha chiesto che lo "chalet" le venga concesso in comodato
fino alla data del 31 dicembre 1995, al fine di poter onerare agli
impegni assunti con la sig.ra Bagnod e si impegna, come previsto
dall'articolo 20, ad inviare regolare disdetta alla stessa, entro e
non oltre il 30 giugno 1995, dandone formale comunicazione scritta
all'Amministrazione regionale proprietaria:
Ritenuto di aderire alla richiesta della "Cooperativa" in quanto
i tempi tecnici dell'Amministrazione regionale per l'approvazione
del progetto e l'indizione della gara d'appalto per l'esecuzione
dell'opera non consentono di dare avvio ai lavori prima del
1996.
Accertato che i terreni da acquisire sono liberi da pesi,
vincoli, contratti di affitto o altra formalità
pregiudizievole;
Visto il parere favorevole rilasciato dal Dirigente del Servizio
Affari Generali e Legali della Presidenza della Giunta regionale,
ai sensi del combinato disposto dell'articolo 72 della legge
regionale n. 3/1956 e successive modificazioni, e dell'articolo 21
della legge regionale n. 18/1980 e successive modificazioni, in
ordine alla legittimità della presente deliberazione.
Visto il parere della II Commissione consiliare permanente;
Delibera
1) di approvare l'acquisto di un'area di terreno sita in Comune
di Brusson, della superficie catastale di metri quadrati 2181,
distinta al N.C.T. al F. 9 nn. 625 e 626, con entrostante uno
"chalet in legno" distinto al N.C.E.U. al F. 9 n. 626 sub I (piano
rialzato e magazzino fontine piano interrato) e sub 2 (alloggio
piano seminterrato), di proprietà della "Cooperativa Produttori
Latte e Fontina", con sede in Saint-Christophe (c.f. 00040750077)
da destinare alla costruzione di un caseificio cooperativistico,
per il prezzo a corpo di Lire 152.900.000= oltre IVA del 19
percento pari a Lire 29.051.000;
2) di approvare ed impegnare la spesa complessiva di Lire
181.951.000 (centottantunomilioninovecentocinquantunomila) IVA
compresa, da imputare al capitolo 35060 del bilancio di previsione
della Regione per l'anno finanziario 1994 ("Spese per l'acquisto di
beni patrimoniali"), che presenta la necessaria disponibilità;
3) di stabilire che lo "chalet in legno", per i motivi
sopracitati, venga concesso in comodato alla "Cooperativa
Produttori Latte e Fontina" fino alla data del 31 dicembre 1995, la
quale si impegna ad inviare regolare disdetta del contratto di
"franchising" alla Signora Bagnod Zelia entro e non oltre il 30
giugno 1995, dandone formale comunicazione scritta
all'Amministrazione regionale;
4) di delegare la Giunta regionale all'adozione di ogni
provvedimento di esecuzione per addivenire alla stipulazione
dell'atto notarile di trasferimento degli immobili di cui si tratta
e, in particolare, per la designazione del Notaio rogante, per la
liquidazione delle relative spese, nonché per gli eventuali
accertamenti circa la consistenza, l'intestazione catastale e
l'esatta superficie degli immobili da acquisire;
5) di sottoporre la presente deliberazione al Controllo della
Commissione di Coordinamento per la Valle d'Aosta ai sensi e per
gli effetti dell'articolo 8, lettera d) del decreto legislativo 22
aprile 1994,
n. 320.
Presidente Pongo in votazione la delibera in oggetto.
Presenti: 25
Votanti: 23
Favorevoli: 23
Astenuti: 2 (Chiarello e Linty)
Il Consiglio approva
