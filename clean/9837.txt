Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 958 del 18 dicembre 1989 - Resoconto
OGGETTO N. 958/IX - Non accoglimento della richiesta di
iscrizione all'ordine del giorno del nuovo oggetto: "Risoluzione
per la disdetta della convenzione fra la Regione e la S.p.A. Air
Vallée".
Presidente - Ha chiesto di parlare il Consigliere Riccarand, ne
ha facoltà.
Riccarand (NS)
- Chiedo l'iscrizione in via d'urgenza di
questa risoluzione per un motivo molto semplice e credo molto
chiaro. Questa convenzione fra la Regione Valle d'Aosta e la S.p.A.
Air Vellée è retta da una convenzione fatta nel giugno del 1988,
che ha una validità di due anni e che è tacitamente rinnovabile per
altri due anni, se non interviene entro sei mesi dalla scadenza
biennale un provvedimento di disdetta da parte dell'Amministrazione
regionale. Quindi, se noi non discutiamo e decidiamo oggi su una
eventuale disdetta della convenzione, automaticamente questa
convenzione nel giugno del 1990 non scade, ma viene rinnovata per
altri due anni.
Poichè ci sono molti elementi che ci inducono a porre fine a
questa sperimentazione che ha avuto dei costi tremendi per
l'Amministrazione regionale e scarsissimi benefici, chiedo che ci
sia una discussione d'urgenza su questo punto, in modo da esprimere
la volontà del Consiglio.
Presidente
- Ha chiesto di parlare l'Assessore
all'Agricoltura, Foreste e Ambiente Naturale Perrin, ne ha
facoltà.
Perrin (UV)
- Je fais tout simplement remarquer qu'il n'y
a pas la possibilité de voter cette motion, puisqu'il manque le
nombre légal pour l'acceptation (je crois que nous sommes 22), et
donc il n'y a pas la possibilité d'introduire cet objet.
Je profite, vu l'heure, de demander qu'on puisse renvoyer au
prochain Conseil les autres deux objets....non? Alors je retire ce
que je voulais demander.
Presidente
- Rilevandosi la mancanza del numero legale
per la votazione dell'iscrizione, necessitando 24 voti ai sensi del
regolamento interno, ritengo che non sia possibile iscrivere la
risoluzione in via d'urgenza.
Ha chiesto di parlare il Consigliere Riccarand, ne ha
facoltà.
Riccarand (NS)
- Il Consiglio era convocato per l'intera
giornata di oggi, per cui credo che dovrebbe essere compito dei
Consiglieri di essere presenti ai lavori.
Qui si pone un problema delicato; se il Consiglio non discute,
sarà una responsabilità della Giunta di assumere una decisione su
questa questione, perchè le scadenze sono quelle che ho detto. Se
non può essere discussa la risoluzione, il problema rimane tale e
quale. Spero che la Giunta assuma gli atti dovuti, perchè qui ci
troviamo di fronte ad una violazione della convenzione, ad un
mancato rispetto che non permette sicuramente di andare ad una
prosecuzione della convenzione per altri due anni.
Se questi provvedimenti da parte della Giunta non ci saranno in
modo tempestivo, credo che da parte nostra e da parte di altri
gruppi consiliari ci saranno le opportune iniziative in
Consiglio.
Presidente - Infatti la rilevanza di questa risoluzione può
essere ripresa in seguito proprio sull'esame della convenzione,
quindi non viene meno.
