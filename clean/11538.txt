Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2879 del 4 dicembre 1991 - Resoconto
OGGETTO N. 2879/IX Rinvio dell'interpellanza "Inchiesta
giudiziaria nei confronti delle imprese del gruppo Follioley, del
gruppo Freydoz e del gruppo Bertino".
Presidente
L'interpellanza in oggetto, presentata
dal Consigliere Riccarand, è iscritta al punto 13 dell'ordine del
giorno.
Ha chiesto la parola l'Assessore ai lavori pubblici, Martin; ne
ha facoltà.
Martin (ADP)
Nell'interpellanza ci sono quattro
punti, a due dei quali ha già risposto il Presidente della
Giunta.
Nei due che interessano più da vicino l'Assessorato ai lavori
pubblici il Consigliere Riccarand chiede di avere notizie di tutte
le opere dal 1985 in poi, per raccogliere le quali occorre un po'
di tempo. Tra l'altro non abbiamo ancora ricevuto dalla Sav e dalla
Rav le informazioni che avevamo chiesto.
Per tutte queste ragioni chiedo al Consigliere Riccarand se
accetta il rinvio dell'interpellanza alla prossima adunanza. Gli
uffici stanno lavorando per raccogliere tutte le informazioni
possibili ed io penso di poter rispondere nella prossima adunanza
consiliare.
Presidente
L'interpellanza in oggetto sarà
iscritta all'ordine del giorno dell'adunanza consiliare dei giorni
18, 19 e 20 dicembre.
