Classificazione
SPORT E TEMPO LIBERO
Infrastrutture ricreativo-sportive



Oggetto del Consiglio n. 2414 del 16 maggio 2012 - Resoconto
OGGETTO N. 2414/XIII - Interrogazione: "Chiusura della parete
di arrampicata della Corma di Machaby in comune di Arnad".
Interrogazione
Ricordato che il 21 aprile scorso, un istruttore del CAI è
deceduto per il distacco di un masso dalla Corma di Machaby di
Arnad, una delle pareti di arrampicata più belle e frequentate
della nostra regione;
Ricordato che su richiesta della Comunità montana,
proprietaria dei terreni, il sindaco di Arnad ha emesso
un'ordinanza di chiusura della parete, a cui ha fatto seguito una
dura presa di posizione dell'Unione guide alpine
valdostane;
i sottoscritti Consiglieri regionali
Interrogano
l'Assessore competente per conoscere:
1) quali sono le ragioni della chiusura della parete di
arrampicata della Corma di Machaby;
2) se la chiusura è temporanea o se limiterà in qualche modo
in via definitiva l'arrampicata;
3) in quali tempi e con quali modalità l'attività potrà
riprendere.
F.to: Patrizia Morelli - Louvin
Presidente
- La parola all'Assessore al turismo, sport,
commercio e trasporti, Marguerettaz.
Marguerettaz (UV)
- Grazie Presidente.
I colleghi Morelli e Louvin chiedono lumi sulla palestra di
roccia di Arnad, che, come sapete, è di competenza e di proprietà
della Comunità montana. Per poter dare una risposta compiuta,
abbiamo formalizzato i contatti con la Comunità montana.
Sulla prima domanda:
"quali sono le ragioni della chiusura
della parete di arrampicata della Corma di Machaby"
, le ragioni
della chiusura della struttura sportiva sono riportate nel
dispositivo stesso dell'ordinanza del Sindaco di Arnad del 27
aprile, che recita così:
"per motivi precauzionali e al fine
dell'esecuzione di ulteriori accertamenti tecnici finalizzati
all'individuazione e rimozione di potenziali elementi di pericolo
per la pubblica incolumità"
. Si precisa che l'ordinanza fa
seguito ad una richiesta di chiusura da parte dell'Ente
proprietario, appunto la Comunità montana, recante la medesima
motivazione.
Seconda domanda:
"se la chiusura è temporanea o se limiterà
in qualche modo in via definitiva l'arrampicata"
, la chiusura è
finalizzata all'espletamento degli accertamenti tecnici
necessari.
Terza domanda:
"in quali tempi e con quali modalità
l'attività potrà riprendere"
, i tempi di riapertura e le
modalità di ripresa dell'attività sono state discusse e delineate
nel corso della riunione tenutasi il 3 maggio scorso, alla presenza
di tutti i soggetti interessati, presso la sede del Comune di
Arnad, secondo i seguenti punti:
"conferimento da parte della
Comunità montana Evançon di incarico ad un professionista per
l'espletamento degli accertamenti tecnici necessari;
predisposizione di concerto con l'Associazione guide di Arnad di un
accordo di concessione ai fini della gestione e manutenzione dei
siti di arrampicata; conclusione delle procedure nel più breve
tempo possibile"
. La informo che il Consiglio dei Sindaci si è
riunito il 10 maggio e ha deliberato l'incarico alla guida alpina
Stefano Epiney al fine di provvedere ai sopralluoghi e agli
accertamenti tecnici necessari. In questi giorni quindi si stanno
effettuando i sopralluoghi, i cui esiti saranno consegnati in
settimana alla Comunità montana Evançon, che delibererà sul da
farsi.
Presidente
- La parola alla Consigliera Patrizia
Morelli.
Morelli (ALPE)
- Merci M. le Président.
Abbiamo presentato questa interrogazione, perché la Corma di
Machaby è uno dei templi dell'arrampicata in Valle d'Aosta e la sua
chiusura ha suscitato accese reazioni da più parti. È una parete di
arrampicata caratterizzata da un gran numero di vie, facilmente
accessibile, molto visibile e molto conosciuta, quindi richiama
molti appassionati dalla Valle, ma anche da fuori Valle. Come è
stato evidenziato dalle guide, questa parete rappresenta una
considerevole parte dell'attività delle stesse, oltre a costituire
un'attrattiva turistica con un indotto che coinvolge i locali e le
attività ricettive che si sono sviluppate intorno a tale zona.
La chiusura di tutta la parete con un'ordinanza firmata dal
Sindaco di Arnad, come l'Assessore ricordava, a causa di un
incidente occorso ad un istruttore del CAI di cui siamo tutti
dispiaciuti, potrebbe però costituire un precedente importante,
sulla base del quale altri potrebbero intervenire in situazioni
analoghe. La motivazione è la pubblica incolumità, quindi una
questione molto delicata, perché il concetto di pubblica incolumità
in montagna è difficilmente conciliabile e se da una parte è
giusto, per quanto possibile, cercare di creare condizioni di
maggiore sicurezza per gli appassionati - quindi ben venga la
ricognizione delle guide a cui è stato affidato questo compito -,
non si possono assimilare le pareti rocciose o le montagne con
delle strutture artificiali, dove il rischio può essere calcolato,
anche lì in modo però limitato. Credo che ognuno debba essere
cosciente che i passaggi che affronta in montagna comportano dei
rischi, dei quali può subire le conseguenze. Ci permettiamo di
ribadire ancora una volta un concetto che già abbiamo avuto modo di
esprimere in altre occasioni, ossia che il ruolo
dell'amministrazione pubblica, in collaborazione con i vari
organismi, con il CAI, con le fondazioni, dovrebbe essere proprio
quello di favorire un corretto approccio alla montagna per cercare
di rendere l'alpinismo, l'arrampicata, un'attività il più possibile
sicura
entre guillemets
, consci però che il pericolo in
montagna è sempre presente. Riteniamo quindi che la procedura che è
stata adottata sia condivisibile, ma riteniamo anche che un'azione,
nel senso del favorire una maggiore cultura della montagna e degli
sport ad essa legati sia necessaria. Ringrazio l'Assessore per la
sua risposta.
