Classificazione
CONSIGLIO REGIONALE
Attività consiliare d'aula


Resoconto integrale del dibattito dell'aula
Oggetto del Consiglio n. 1716 del 20 dicembre 1995 - Resoconto
SEDUTA POMERIDIANA DEL 20 DICEMBRE 1995
OGGETTO N. 1716/X Ratifica della deliberazione n. 9532, in data
24 novembre 1995, adottata dalla Giunta regionale in via
d'urgenza.
Oggetto n. 9532 in data 24 novembre 1995: Approvazione del
progetto e dell'appalto a licitazione privata e del finanziamento
dei lavori di costruzione in via provvisoria di un fabbricato
pesante da posizionare nella "area Tercinod" in Comune di Aosta, da
adibire a scuola materna. Approvazione ed impegno di spesa.
Presidente Ha chiesto la parola il Consigliere Florio.
Florio (VA) Questa è una deliberazione di cui ho visto il testo
e considerato il contenuto con grande dispiacere.
Nei quasi dieci anni nei quali ho avuto la ventura di sedere sui
banchi del Consiglio comunale di Aosta mi sono sempre battuto
perché alcune costanti e alcune caratteristiche proprie di questa
città venissero rispettate anche nei momenti di maggiore
difficoltà. Una di queste costanti, secondo me e secondo quanti
hanno scritto e hanno studiato su questa città, è rappresentata
dalla esistenza in pieno centro storico di una continuità di aree
verdi a destinazione agricola, che costituiscono una delle
caratteristiche peculiari di questo centro.
Ora, con questa deliberazione, decidiamo di costruire su di una
porzione di queste grandi aree verdi un edificio, sulla cui
provvisorietà mi permetto di mantenere forti dubbi, considerato il
suo costo e considerato lo scopo per cui viene realizzato, e
sapendo anche che nelle immediate vicinanze di quest'area c'è
l'intenzione di realizzare una ludoteca sulla restante porzione di
area libera. E' questa una scelta perdente ed è una scelta che va
nel senso di un definitivo depauperamento anche di questa porzione
di città. E' una scelta che non condivido a chiare lettere, nei
confronti della quale manifesto il mio totale dissenso e il mio
stupore per l'atteggiamento dello stesso Comune di Aosta.
Ovviamente ciò che ho detto non smentisce l'esistenza del
problema, del quale sicuramente l'Assessore ha preso atto e
conoscenza, e nei confronti del quale era tenuto a dare una precisa
risposta. Ebbene io dico che ciò doveva essere fatto con
riferimento ad altre aree, ad altre zone e ad altri immobili, che
non facessero parte di questo patrimonio insostituibile della
città. Ricordo che per far fronte a problemi di emergenza, si è
risolto il problema in altri casi in modo inaccettabile.
Ricordo solo due casi: la costruzione dell'ex istituto Manzetti
addosso al vecchio Convento di Saint-Bénin, lasciandoci come
risultato una situazione urbanisticamente inaccettabile e non
rispettosa delle caratteristiche architettoniche e storiche del
Collegio Saint-Bénin, che da lunga data rappresentava la prima
istituzione culturale superiore di questa regione; ricordo altresì
la provvisorietà dell'abitabilità del palazzo Belley, attuale
Assessorato alla sanità, la cui concessione edilizia venne
rilasciata in contrasto a qualsiasi norma dell'allora PRG della
città. Ancora oggi quella provvisorietà è lì a darci testimonianza
che nulla c'è di più definitivo della provvisorietà di questo tipo
di cose.
Ma c'è un'altra cosa da sottolineare ed è che il malcostume che
era invalso negli anni passati nei rapporti fra Regione e Comune
continua oggi, perché presso il Comune di Aosta non esiste
depositato alcun progetto di questa struttura e nessun progetto di
questa struttura è stato esaminato né dalla Commissione edilizia né
dagli uffici di quel comune.
Mi chiedo allora di che tipo di approvazione e di progetto si
possa discutere oggi, quale tipo di rapporto sia sorto fra questa
Amministrazione e il Comune di Aosta, quale logica sottenda questo
comportamento. Fino ad oggi con il più sciocco atteggiamento si è
continuato a depauperare questa città di tutte le aree libere
esistenti, una dopo l'altra, senza una logica dettata dal
ragionamento sulla qualità della vita, senza quell'attenzione
all'uomo nei confronti del quale continuamente vogliamo rifarci,
conducendo questa città nelle condizioni in cui si trova.
Infine, un'ultima cosa: l'identità di un popolo non è
rappresentata solo dalla lingua, ma è rappresentata dalla capacità
di difendere le caratteristiche del suo territorio; in questa città
non siamo riusciti a farlo nel passato e continuiamo a non farlo
oggi.
Presidente Ha chiesto la parola il Consigliere Marguerettaz.
Marguerettaz (PpVA) Tempo fa presentammo una interpellanza sul
problema che si era venuto a creare all'interno dell'Istituto
magistrale, per quelle classi che avevano difficoltà a reperire
locali proprio per la copresenza all'interno dello stesso edificio
di una scuola materna. Era una interpellanza un po' ironica perché,
giocando bonariamente con l'Assessore, si diceva se l'edilizia
scolastica che si voleva perseguire era all'insegna del
prefabbricato, anche perché da una lettura approssimativa della
iniziale delibera in questione al sottoscritto era parso che si
trattasse di una struttura prefabbricata di tipo leggero, vale a
dire di quelle strutture che come riescono ad essere posizionate
facilmente, altrettanto facilmente possono essere rimosse. Invece
vediamo che si tratta di qualcosa di diverso: di un prefabbricato
sì, ma di tipo pesante, per cui installiamo una struttura che
sappiamo fin d'ora essere di tipo permanente.
E allora, se il discorso è così fatto, credo che le
preoccupazioni espresse da Florio siano davvero in gran parte
condivisibili proprio come abitanti di una città che obiettivamente
- senza andare a fare processi a quello che è stato un decorso che
la città stessa ha avuto, ma che oggi non ci soddisfa più, e credo
che tutte le forze politiche lo abbiano detto anche nella recente
campagna elettorale per l'elezione del Consiglio comunale - ha
bisogno di un ripensamento, di un miglioramento generale della
vita, direi di una ottimizzazione per tutto quello che concerne il
discorso di servizi e di strutture che sono disposte sul territorio
cittadino.
Questo atto, seppur apparentemente di non grosso impatto, di non
grossa elevatura dal punto di vista urbanistico e/o immobiliare,
tuttavia ha una sua rilevanza proprio per la scelta che si è voluto
fare del luogo ove insediare questo prefabbricato. Il luogo, se non
ho capito male, è quello dove attualmente è situato il vecchio
campo da calcio della zona di Sant'Orso; credo che quella zona
della città - senza voler fare io il Consigliere Verde, ma cercando
di fare il cittadino aostano - è ancora, come poche altre zone e
tra l'altro zone in gran parte di proprietà dell'Istituto diocesano
per il sostentamento del Clero, il quale risulta essere
proprietario delle poche aree verdi superstiti del territorio
cittadino, dicevo quella zona della città è ancora una delle rare
zone in cui un po' di verde si è salvato e sulla quale zona diverse
idee sono state avanzate nel corso della storia, anche dell'ultimo
Piano regolatore che la città di Aosta ha recentemente
approvato.
Quella doveva essere una zona di importanza strategica per
quanto concerne un percorso pedonale, che desse poi accesso
all'antico centro storico della città, mi riferisco alla parte
prospiciente Sant'Orso, dove si vorrebbe insediare questa
struttura. Così come l'altra zona verde, quella un po' più a nord
di quella di cui stiamo parlando, doveva essere oggetto di una
risistemazione come area attrezzata per i turisti, in particolar
modo per quei turisti-studenti che quando vengono a visitare la
nostra città con le gite scolastiche non sanno dove fermarsi per
ristorarsi. Altro progetto che abbiamo visto, discutendo il
bilancio, non è andato a buon fine perché il finanziamento dello
Stato previsto non c'è stato. Ecco che allora non sappiamo più cosa
fare di quell'area.
Invece abbiamo risposto ad una emergenza alla quale
indubbiamente bisognava rispondere. Mi rifiuto di credere che non
ci fossero altre possibilità di risposta, non conosco in maniera
approfondita il problema, ma so di per certo che l'Amministrazione
regionale avrebbe potuto avere ben altre opportunità.
Ripeto, una decisione a nostro avviso non giusta, non saggia, e
per di più collocata in un'area che ha anche un interesse affettivo
per certi versi. Quella è una delle zone che per chi è della mia
generazione corrisponde ancora stranamente alle zone così come le
ricordiamo quando eravamo bambini; questo credo sia un dato
significativo che non vuol essere solo sentimentale ma che la dice
lunga sulla evoluzione che ha avuto la città di Aosta e che con
questo atto, pur in maniera modesta, si contribuisce a dare.
Presidente Ha chiesto la parola il Consigliere Bich.
Bich (APA) Il dramma nei nostri confronti è spesso quello di
cadere su argomentazioni che sono ormai abbastanza sedimentate,
piene di luoghi comuni, perché abbiamo già effettuato analoghe
proposizioni e esplicitazioni di argomenti in altre sedi. Quando si
parla poi di Aosta, si cade sempre sul PRG di Aosta, che era uno
degli argomenti principali su cui i colleghi che sono poi assurti
alla carica ambita di consiglieri regionali, ma che prima erano
stati consiglieri al Comune di Aosta, amavano riflettere la loro
giusta pulsione politica ed anche culturale, perché su questi
argomenti si riflette sempre la cultura.
Mi ricordo, permettetemi questo piccolo excursus, che allorché
un consigliere nella città di Aosta assumeva la carica di sindaco,
gli venivano impartiti alcuni dettami di tipo
etico-culturale-comportamentale, eccetera, che era una Bibbia
parallela. Sul PRG c'era la comunicazione dei Padri Penati, uno di
questi era Severino Caveri, il quale non poco ha fatto per la città
di Aosta per il mantenimento delle peculiarità storiche e
geografiche locali, civiche della città. Potrei ricordare una
infinità di fatti e di vicissitudini nelle quali il personaggio si
è fatto sentire.
Così come ad Adamo ed Eva nel Paradiso terrestre avevano
proibito di toccare il pomo proibito, ti dicevano: non toccherai
l'area a nord di via Parigi, area Chabod nella zona Bialisse,
eccetera, questa pertinente all'Ospizio, insomma una serie di aree.
L'altra era la zona filtro a verde intorno a Sant'Orso, che era
proprio il genium loci: lì intorno nulla era tangibile.
Su questo postulato ci siamo infranti nelle nostre proposizioni,
nel senso che abbiamo cercato di tutto perché l'amministratore di
Aosta aveva davanti a sé sempre l'emergenza: emergenza casa, quindi
reperimento delle aree, emergenza edilizia scolastica, quindi
reperimento delle aree per l'edilizia scolastica, ma tutto si è
toccato meno che certe aree. L'area Tercinod era una di queste.
Allora ha ragione il collega verde nel dire: attenzione, la
protezione della nostra peculiarità, della nostra ideologia, intesa
come popolo e come comunità non sta solo nella lingua, sta anche
nel luogo, inteso proprio come luogo geografico.
Quando sono arrivati gli allegati del Consiglio ed abbiamo visto
la collocazione di questa scuola materna ancorché prefabbricata, e
le soluzioni prefabbricate sono sempre orribili, male si adeguano
perché costano meno, perché sono fatte in modo industriale, sono
tutte uguali, per di più poi collocate su un'area di questo tipo,
questo ha fatto ribollire il sangue un po' a tutti.
Mi fa piacere che Florio oggi abbia questa reazione. Mi dispiace
che non l'abbia anche l'Assessore Louvin perché lui era uno di
quelli che si sbellicava dalle risa quando un precedente Presidente
della Giunta fu insignito dell'ordine di Attila per conto di un
noto Assessore della Giunta attuale, il quale gli conferì il premio
Attila 1988 o 1989 (Riccarand lo sa). Qui dovremmo istituire il
premio Teodorico, perché i Goti per seppellire Teodorico spostarono
il letto del Basento o una cosa del genere, e fecero un gran tumulo
sull'ambiente di allora. Qui addirittura andiamo a modificare
un'area che veramente dovrebbe rimanere immodificata.
Di tutto cuore vi invito a ritirare questa deliberazione, a
prendere atto della infelice collocazione di questa scuola. Intanto
non siamo nell'emergenza per la scuola materna, perché sappiamo
benissimo qual è la dinamica delle nascite, qual è la dinamica
demografica, sappiamo che ci sono offerte immani di spazi adatti in
confronto agli anni ?70 e ?80: pensate che allora le scuole materne
erano collocate per la gran parte nei negozi e quindi si trattava
di tirarle fuori da situazioni vergognose, situazioni alle quali
poi trovammo adeguata soluzione.
Oggi abbiamo invece una possibilità di sistemazione più che
decorosa, mi riferisco alla scuola dell'Arco di Augusto, mi
riferisco anche a soluzioni più compatibili in altri locali che
sono di proprietà anche privata ma che sarebbero disponibili, tipo
l'edificio Sant'Orso, sempre in via Sant'Orso, che non è al massimo
utilizzo e può senz'altro essere adatto per l'inserimento di tre
sezioni di scuola materna, perché qui si parla di tre sezioni di
scuola materna.
Quindi la costruzione di un fabbricato di questo tipo per tre
sezioni di scuola materna mi sembra un fatto assolutamente
esorbitante, non si è mai fatta una cosa del genere; lo si fece con
gli asili nido proprio per dare corso ad una legge dello Stato ed
anche per l'esistenza di uno stato di necessità più che plausibile
per le famiglie e quindi con fabbricati del tipo analogo a questo
che viene proposto oggi, ma con spese infinitamente inferiori.
Tre miliardi, perché qui si arriverà a tre miliardi, per
sistemare tre sezioni di scuola materna mi sembra un fatto
esorbitante; teniamo conto che ci sono degli spazi più che
fruibili, più che dignitosi, più che adeguati nelle scuole
elementari; non si tocca la continuità didattica nelle classi
evolutive secondo i criteri più moderni della scienza
dell'educazione, quindi pregherei di riconsiderare questa
deliberazione, sarebbe un fatto che non è a disdoro di nessuno, è
semplicemente ad onore del buon senso e del rispetto di criteri che
non sono stati gettati da noi, ai quali ci siamo adeguati qualche
volta anche malvolentieri perché l'emergenza ci spingeva, e che
adesso vengono vulnerati. Ma è un vulnus che va in spregio alla
città, va in spregio alla caratterizzazione e alla immagine stessa
della città.
Presidente Se nessun altro chiede la parola, dichiaro chiusa la
discussione generale. Ha chiesto la parola l'Assessore alla
pubblica istruzione, Louvin.
Louvin (UV) "Etiam Omerus aliquando dormit", et il paraît que
les conseillers n'ont pas suivi avec beaucoup d'attention ce qui
s'est passé au cours de ces derniers mois autour de cet argument,
et peut-être n'ont même pas suivi avec beaucoup d'attention ce qui
s'est passé à l'intérieur du Conseil municipal. D'ailleurs les
trois intervenants ont fait partie - et quelques-uns ont bien voulu
le rappeler - de ce Conseil municipal pendant de longues
années.
Or, vous êtes tous conscients que la tâche qui revient à la
Région est en l'occurrence celle de construire des établissements
scolaires sur des surfaces qui sont identifiées et normalement
mises à la disposition par l'Administration municipale; il y a même
un devoir par loi d'identification de surface et d'achat de ces
mêmes surfaces pour les mettre à la disposition de la Région pour
réaliser les écoles maternelles.
Par rapport à la Commune d'Aoste personne ne sous-estime les
conditions tout-à-fait particulières, même par rapport aux
bâtiments scolaires; nous nous sommes fait, depuis deux ans et
demi, un devoir de soulager un peu la situation, étant désormais
devenue extrêmement tendue, et d'essayer de trouver des solutions
conformes aux besoins de la population scolaire. Nous avons
sollicité pendant plusieurs mois, je dirais même pendant un an, la
Commune d'Aoste à repérer une localisation alternative pour une
école qui depuis des années aurait dû être localisée ailleurs de
l'endroit où elle a été dans le temps d'une façon provisoire
installée.
Tout le monde connaît la situation, nous l'avons évoquée au mois
de septembre suite à une interpellation, qui avait été présentée
par M. Marguerettaz, tout le monde connaît la situation de l'école
normale d'Aoste, de la nécessité pour des raisons différentes de
faire sortir l'école maternelle de rue de Turin de cet immeuble et
de lui consacrer un espace différent.
Nous avons sollicité à maintes reprises la Commune d'Aoste, pour
que cette identification ait lieu, et aucune solution valable et
viable dans des délais raisonnables n'a été mise sur le tapis,
hormis celle dont nous discutons aujourd'hui.
Le 21 du mois de février de cette année, après avoir insisté une
énième fois pour que la chose ait une définition, nous avons reçu
une communication de la Commune d'Aoste, dans laquelle on nous
confirme que "la destinatione urbanistica vigente e quella prevista
nella variante in fase di adozione dell'area individuata per la
costruzione della suddetta scuola risulta già essere quella per
scuole materne ed edifici scolastici".
Teodorico a probablement eu de grands torts de son vivant, mais
de toute façon quant au choix de violer l'intégrité d'un certain
espace je voudrais inviter les conseillers à le visiter, à
s'interroger sur ce qui a été fait sur cette surface pendant ces
années, à l'état d'abandon dans lequel elle a été laissée, et si la
destination scolaire et le réamenagement, quoique d'une façon
provisoire, de cette surface ne peut pas être quelque chose qui non
seulement ne porte pas du tort à la surface dans son ensemble, mais
en valorise une destination et une possibilité de jouissance
surtout à notre enfance.
Je dois dire à M. Bich que j'ai longtemps réfléchi sur cette
question et j'avais très longtemps discuté avec les administrateurs
de la Commune d'Aoste. Nous en sommes arrivés à cette résolution,
étant convaincus que c'était la seule façon viable pour affronter
ce problème.
Si dans le temps, par un choix peut-être en peu plus
clairvoyant, on avait prévu que l'école du Pont de Pierre ne soit
pas uniquement une école élémentaire, mais qu'elle devienne une
école maternelle et élémentaire, avec des espaces adéquates, avec
la surface que cela aurait demandée, probablement nous ne serions
pas là et nous ne serions pas à discuter de la nécessité de créer
tout à côté un autre établissement, qui puisse accueillir les
enfants entre 3 et 6 ans de ce quartier.
La situation d'ensemble des écoles maternelles à Aoste est
extrêmement tendue, elle sont pleines comme des oeufs, il y a
probablement entre 40 et 60 élèves qui risquent, dans les années à
venir, de ne pas trouver des places, si un réamenagement organique
de ces écoles n'est pas mené.
J'ai eu à ce sujet une rencontre spécifique avec les
administrateurs communaux qui ont assuré tout leur engagement, ils
ont déjà fait état publiquement de l'intention d'affecter la Maison
Savourez à cette même destination, d'autres immeubles aussi
probablement seront récupérés dans ce sens, il y a une politique
d'ensemble qui est menée pour essayer de faire face au
problème.
Je ne voudrais pas quand même que l'on pense que cette décision
que le Gouvernement a pris au mois de juillet, qu'il a réaffirmé
dans ce Conseil au mois de septembre suite à une interpellation et
qu'il a ensuite traduite dans un projet et dans des actes concrets,
a été prise un peu trop légèrement.
Pour répondre enfin à une question plus précise qui nous a été
adressée par M. Florio au sujet de la nécessité de consulter les
bureaux de l'Administration communale, je dois dire que la
procédure qui a été entamée, quoique d'une façon encore non
officielle, a déjà prévu des contacts réitérés avec la Commune
d'Aoste, y compris un surlieu en la présence des techniciens, et
qu'une conférence des services est prévue très bientôt pour
vérifier les modalités de réalisation de l'oeuvre et assurer
qu'elle soit pleinement compatible avec le contexte dans lequel
elle doit s'insérer.
Presidente Ha chiesto la parola il Consigliere Florio.
Florio (VA) Non voterò questa delibera, nonostante le
precisazioni dell'Assessore. Se non ho prestato la dovuta
attenzione ad atti in precedenza passati in quest'aula, faccio
pubblica ammenda.
E' vero che la normativa di piano, sia quella del piano in
vigore approvato nell'84, sia quella della variante generale
approvata nella primavera di quest'anno, individua quelle aree
comunque destinate a pubblica utilità, ma tra questo e il definire
quelle aree come edificabili ne passa! Anzi, la lettura della
premessa alle tavole che spiegano la concatenazione dei vincoli
della variante generale fa pensare più al contrario, cioè più al
fatto che aree di questo tipo debbono mantenersi come eminentemente
non edificate piuttosto che edificate.
Per quanto riguarda poi l'affermazione dell'Assessore, secondo
la quale un intervento di questo tipo renderebbe migliore la
situazione, considerato che l'area oggi è praticamente abbandonata,
vive una situazione di totale abbandono, ricordo all'Assessore che
il totale abbandono nel quale versa quell'area può essere
ricondotto ad una destinazione a parco o a verde, rispettosa
dell'ambiente circostante, mentre una destinazione edificativa
trasforma una volta per sempre quell'area, non vi è più la
possibilità di tornare indietro. Una volta utilizzata dal punto di
vista edilizio, non è più possibile dopo - a pena del trascorrere
di più decenni, ed anche dopo diversi decenni è comunque un ritorno
molto difficile da attuare - farla ritornare ciò che era prima, ciò
che è oggi.
Per quanto riguarda la conferenza dei servizi, può anche essere,
chiedo però all'Assessore quando pensa di ottenere la concessione
ad edificare per questo edificio. Non è avviata nessuna procedura
ufficiale; qui può essere stata avviata qualsiasi tipo di procedura
non ufficiale, non ho motivo di dubitarlo, ma se non c'è la
concessione ad edificare qui non si realizza nulla, ed oggi qui
approviamo il progetto, il bando dell'appalto a licitazione privata
e l'impegno di spesa.
Spero con tutto il cuore che il buon Dio tenga in grande salute
il Clero valdostano, che mantenga piena e totale proprietà delle
aree verdi presenti nel centro storico, perché solo in quel caso
sono certo che anche i miei nipoti e pronipoti potranno
vederlo.
Presidente Ha chiesto la parola il Consigliere Bich.
Bich (APA) Per dichiarazione di voto. Anche noi ci asterremo su
questo argomento, non tanto per dare visibilità del voto, sappiamo
benissimo che passa, quanto perché ci aspettavamo una risposta un
po' più carica di passione e non da homo burocraticus, come ci ha
dato l'Assessore.
I parametri e gli standard che hanno dettato quel PRG alla fine
degli anni ?70 erano quelli di una esplosione demografica, con
famiglie la cui media ad Aosta era di 2,9 persone per nucleo
familiare; oggi siamo a 1,6 persone per nucleo familiare. Per una
semplice legge fisica sappiamo che la disponibilità degli spazi
solo lasciati dalle generazioni che ormai sono transitate da tempo
per la scuola materna e per la scuola elementare è notevole; non
c'è nessuna autorità politica ed amministrativa che possa sostenere
la ineluttabilità del trasferimento dei 2 filoni di classi del
vecchio "magistrale", che ormai è diventato un collettore di molti
ragazzi pronti all'abbandono, la mobilità è verso il vecchio
"magistrale" perché con quattro anni si concludono i corsi
equipollenti agli istituti superiori e quantomeno un pezzo di carta
viene rilasciato.
E' diventato ormai l'appuntamento di chi ha affaticamento nei
corsi scolastici. Non è assolutamente dettato da alcuna legge di
tipo educativo o quant'altro il trasferimento di dette sezioni
all'interno dell'Istituto di via Torino, possono stare benissimo
dove sono o possono trovare ottimo ristoro anche in altri plessi
scolastici. Se si vogliono riportare lì perché ci sarà l'immagine
di qualche Preside, non so cosa, che vuole giustamente radunare il
gregge, però penso che viva benissimo il "magistrale" anche se
resta in via Matteotti e quindi viene mantenuta per due anni
scolastici o quanto è necessaria la sistemazione alle scuole
materne all'interno dell'Istituto di via Torino.
Quindi il problema non si pone in termini di drammatica
attualità, penso invece che possa essere diluito nel tempo e
passare attraverso forme di compensazione temporanea in altri
istituti. Non è assolutamente detto che la denominazione
burocratica del plesso scolastico di piazza dell'Arco di Augusto
debba essere scuola elementare e materna, perché possano essere
collocate ivi una o due sezioni di scuola materna; anzi, mi sembra
che questo Istituto sia stato recuperato molto pregevolmente con un
rimaneggiamento totale della struttura e che possa dare ottima
vivibilità alla presenza di tre sezioni di scuola materna.
Ecco perché mi sembra immotivata, che anzi segua proprio la
logica di allora, di correre dietro ad emergenze spesso stimolate,
spesso colpite da dumping, questa di costruire megastrutture per
problemi che sono molto transeunti.
Comunque il progetto, Assessore ai lavori pubblici, non lo
abbiamo visto; avrebbe voluto vedere l'agilità delle strutture,
sono andato di là bisognoso di avere delle risposte su queste
tematiche di tecnologia costruttiva ma non c'era niente, quindi non
abbiamo avuto modo di apprezzare. Sarebbe il caso che ci desse un
minimo di delucidazione sulla struttura stessa.
Presidente Pongo in votazione la ratifica della deliberazione in
oggetto.
Presenti: 29
Votanti e favorevoli: 20
Astenuti: 9 (Aloisi, Bich, Chiarello, Collé, Florio, Lanièce,
Marguerettaz, Squarzino Secondina, Tibaldi)
Il Consiglio approva
