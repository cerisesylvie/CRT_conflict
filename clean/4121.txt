Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 463 del 5 ottobre 1981 - Resoconto
OGGETTO N. 463/81 - ACQUISTO DI UN'AREA DI TERRENO IN COMUNE DI
VALSAVARENCHE DI PROPRIETÀ DELLA SIGNORA DÉGIOZ EVA - APPROVAZIONE
ED IMPEGNO DI SPESA - DELEGA ALLA GIUNTA.
Presidente
- Do lettura del testo dell'oggetto n. 19:
Il Consiglio regionale
delibera
1)
di approvare l'acquisto, per il prezzo a corpo di
L. 17.000.000, degli immobili distinti al Catasto Terreni del
Comune di Valsavarenche come segue:
F. XV mappale n. 73 di mq. 1054 seminativo - R.D. 2,4 - R.A.
6,32
" mappale n. 74 di mq. 4965 incolto produttivo - R.D. 0,74 -
R.A. 6,24
" mappale n. 124 di mq. 5395 incolto produttivo - R.D. 0,81 -
R.A. 0,28
" mappale n. 125 di mq. 1174 seminativo - R.D. 0,76 - R.A.
4,47
" mappale n. 128 di mq. 338 incolto produttivo - R.D. 0,06 -
R.A. 0,02
" mappale n. 129 di mq. 661 seminativo - R.D. 0,43 - R.A.
0,58
" mappale n. 147 di mq. 2928 prato irriguo - R.D. 16,10 -
R.A. 26,35
2)
di approvare ed impegnare la spesa di L. 17.000.000
finanziandola con imputazione al capitolo 23250 del bilancio
preventivo della Regione per l'anno 1981 ("Spese per l'acquisto e
costruzione di beni patrimoniali"), che presenta la necessaria
disponibilità.
3)
di delegare alla Giunta regionale l'adozione di
ogni provvedimento di esecuzione per addivenire alla stipulazione
dell'atto notarile di compravendita degli immobili di cui si tratta
e, in particolare, per la designazione del notaio rogante, per la
liquidazione delle relative spese, nonché per gli eventuali
accertamenti circa la consistenza e l'intestazione catastale degli
immobili da acquisire.
Presidente
- La parola al Presidente della Giunta per la
relazione.
Andrione
(UV)
- Si tratta, come abbiamo già fatto
altre volte, di acquistare dei terreni che hanno un'importanza
chiamiamola strategica in relazione alle questioni Parco, Oasi, e
cose di questo genere. Non intendiamo permettere che ci siano delle
proprietà al di là di quelle della vecchia riserva di caccia reale
del parco, per poter meglio difendere quelli che a nostro avviso
sono gli interessi del Comune di Valsavarenche. Qui si tratta di
comprare alcuni appezzamenti di terreno che hanno una certa
importanza in materia. Il prezzo è difficile da stabilire perché la
contrattazione dei terreni in quella zona è quello che è, c'è però
un bosco di alto fusto che ha certamente valore. La perizia dice 17
milioni e 428 mila lire, e noi paghiamo 17 milioni.
Presidente -
È aperta la discussione.
Ha chiesto di parlare il Consigliere Mafrica; ne ha facoltà.
Mafrica (PCI)
- Vorrei chiedere alla Giunta qual è il
criterio che segue nell'acquisto di questi terreni. Prima c'era un
terreno che era incolto e sterile, e veniva pagato 12 mila lire al
metro. Questi sono terreni che servono per il parco, e vengono
pagati più o meno 1000 lire al metro. Come mai c'è questa mancanza
di uniformità e perché si procede in questo modo?
Presidente
- Risponde il Presidente della Giunta,
Andrione.
Andrione
(UV)
- La risposta mi sembra abbastanza
facile, Consigliere Mafrica. Primo: laggiù abbiamo comprato una
fontana e quel terreno nella posizione in cui è potrebbe
teoricamente essere fabbricabile. Secondo: qui compriamo in una
zona di ben più alta montagna, dove - l'ho detto io stesso - il
valore reale di quel terreno è rappresentato dal legname, dal bosco
di alto fusto, che noi indubbiamente cureremo, ma non c'è, oggi
come oggi, a Valsavarenche altro terreno. Anche perché quelle date
costruzioni sono dichiarate. Quei dati terreni nel piano comunale
di Valsavarenche - quello stesso piano che il Parco e il Ministero
dell'Agricoltura fanno finta di non conoscere - sono assolutamente
inedificabili.
Presidente
- Altri che intendono prendere la parola? Ci
sono dichiarazioni di voto?
Metto in approvazione l'oggetto n. 19.
Esito della votazione:
Presenti, votanti e favorevoli: 25
Approvato all'unanimità.
