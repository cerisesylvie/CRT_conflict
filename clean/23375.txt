Classificazione
CONSIGLIO REGIONALE



Oggetto del Consiglio n. 2526 del 21 febbraio 2007 - Resoconto
OGGETTO N. 2526/XII - Rinvio della proposta di legge:
"Modificazione alla legge regionale 27 febbraio 1998, n. 7
(Ripartizione e distribuzione dei contingenti di carburanti e
lubrificanti in esenzione fiscale)".
Presidente
- La parola al Consigliere Sandri.
Sandri (GV-DS-PSE)
- Essendo intervenuti dei nuovi punti
che concernono questa legge a livello di trattative con il Governo
centrale, come ci ha annunciato il Presidente Caveri, chiedo di
poter rinviare in Commissione questo testo per poterlo aggiornare
rispetto alla trattativa in corso nei tempi e nei modi che sarà
utile fare.
Fra l'altro, faccio anche la proposta, credo anche a nome di
tutto il Consiglio, di rinviare le altre mozioni ai prossimi
Consigli, sia perché, per quanto riguarda quella sulle condizioni
igieniche e pulizie delle scuole, abbiamo un accordo con
l'Assessore per predisporre un nuovo testo, ma non siamo riusciti
tecnicamente a farlo sia per questioni di tempo... e di rinviare
anche le risoluzioni che dovranno essere votate e di votare solo
quella riguardante Ingrid Betancourt.
Presidente
- Se il Consiglio è d'accordo, vengono
rinviati i punti n. 35, n. 36, n. 37, n. 38 e n. 39; l'oggetto n.
35 è rinviato in I Commissione. Per quanto riguarda la risoluzione,
posso rinviarla solo dopo averla messa in votazione, quelle
relative al casinò sono rinviate al Consiglio del 21 febbraio.
Il Consiglio prende atto, concordando sul rinvio dell'oggetto
n. 35 alla I Commissione consiliare permanente.
