Classificazione
COOPERAZIONE
DEMANIO E PATRIMONIO REGIONALE
UNIONE EUROPEA E RAPPORTI INTERNAZIONALI



Oggetto del Consiglio n. 1453 del 3 novembre 2010 - Resoconto
OGGETTO N. 1453/XIII - Interpellanza: "Esito dell'incontro
con i servizi della Commissione europea in merito all'utilizzo di
fabbricati di proprietà regionale da parte di cooperative
agricole".
Interpellanza
Richiamata la nostra precedente iniziativa discussa in
quest'aula in data 22 settembre 2010 concernente lo stato della
trattativa aperta con i Servizi della Commissione europea in merito
alle norme regionali, ancora da definire, riguardanti le modalità
della cessione a terzi dell'utilizzo dei fabbricati di proprietà
regionale destinati ad ospitare attività svolte da cooperative di
trasformazione e commercializzazione di prodotti agricoli e
derivati;
Ricordato quanto riferito dall'Assessore in merito
all'acquisizione di un primo parere dalla Direzione Generale
Concorrenza sulla possibilità di concordare misure che consentano
all'amministrazione regionale di concedere la gestione di tali
fabbricati a condizioni più favorevoli rispetto al mero valore di
mercato, appellandosi fra l'altro al fatto che presso queste
strutture si producono "prodotti tradizionali di qualità
riconosciuti con marchio DOP" e che trattandosi di produzioni
marginali "sotto il profilo quantitativo a livello europeo, il
mercato verrebbe turbato in misura assai ridotta";
Preso atto della risposta informale degli uffici della
Direzione Generale Concorrenza, citata in aula dall'Assessore,
secondo cui eventuali aiuti al funzionamento sarebbero in contrasto
con i principi della PAC;
i sottoscritti Consiglieri regionali
Interpellano
La Giunta regionale per sapere:
1) qual è l'esito dell'ulteriore incontro con gli uffici
della Direzione Generale Concorrenza, annunciato dall'Assessore
all'agricoltura e risorse naturali per il mese di ottobre, da cui
dipendeva l'iter del più volte annunciato disegno di legge nella
materia;
2) se agli uffici della Commissione europea sono state
fornite realmente informazioni, per lo meno azzardate, quali quelle
riportate nelle premesse;
3) se è intenzione dell'esecutivo affrontare finalmente la
questione prima del 31 dicembre 2010, data in cui scadono buona
parte delle convenzioni in essere con le cooperative di
produttori.
F.to: Chatrian - Giuseppe Cerise
Président
- La parole au Vice-président Chatrian.
Chatrian (ALPE)
- Grazie Presidente.
Il 31 dicembre 2010 scadrà buona parte delle convenzioni in
essere con le cooperative di produttori: dalla cantina sociale di
Morgex al caseificio di Villeneuve, al magazzino di Saint-Pierre,
alla distilleria di Gressan, a quella di Chambave, a quella di
Châtillon, a quella di Valtournenche, di Arnad, di Champagne, di
Aymavilles e poi la lista è lunga. Abbiamo nuovamente presentato
questa iniziativa proprio perché... e leggo testualmente le parole
espresse dall'Assessore in quest'aula, parole che nella forma e
nella sostanza condividiamo:
"la filosofia di fondo che ispira
il nostro approccio nei confronti della commissione è volta alla
possibilità di concordare delle misure che consentano
all'Amministrazione di concedere ai produttori locali l'uso e la
gestione dei fabbricati regionali a condizioni più favorevoli
rispetto al mero valore di mercato"
. In sintesi, noi
condividiamo al 100 percento queste dichiarazioni fatte in aula
sullo stimolo di una nostra iniziativa. Chiediamo nuovamente su
tale argomento, su cui si è detto, se non tutto, tanto in
quest'aula... tutto assolutamente no, altrimenti non saremmo
nuovamente a discuterne, cosa si è fatto concretamente ad oggi,
vista la scadenza prorogata da diversi anni, la scadenza che
avranno quasi tutte le cooperative al 31 dicembre 2010. Come dicevo
prima, si è detto tanto, non esistono situazioni simili come in
Valle d'Aosta fuori dalla nostra regione, ci va una filosofia di
approccio, si è parlato più volte di verifiche, si è parlato e si
sono fatti in questi ultimi tre anni tre rinnovi temporanei delle
convenzioni, portandole tutte a scadenza al 31 dicembre. Si è
parlato più volte di eventuali canoni di affitto, si è parlato di
eventuale valore di mercato e anche di eventuali rimborsi o come
aiutare, sostenere queste importanti attività che hanno una
ricaduta globale nella nostra piccola regione. Vedo i colleghi
delle Commissioni II e di IV, solo qualche settimana fa abbiamo
affrontato come commissione un eventuale nuovo acquisto, per dare
delle risposte concrete nero su bianco a dei bisogni di queste
nostre cooperative, ma c'era un punto, e non solo quello, che non
aveva ancora risposta: cosa si è fatto concretamente.
Abbiamo elencato di nuovo tre quesiti chiari per conoscere la
situazione e soprattutto le intenzioni. Grazie.
Président
- La parole à l'Assesseur à l'agriculture et
aux ressources naturelles, Isabellon.
Isabellon (UV)
- Grazie Presidente.
A seguito della nostra richiesta di approfondimento presso i
servizi della Commissione, si informa che i responsabili della
Direzione generale concorrenza hanno comunicato che, nonostante la
richiesta sia relativa al settore della trasformazione e
commercializzazione di prodotti agricoli, al fine di addivenire ad
un conclusivo parere, avrebbero coinvolto la DG Agricoltura. Lo
scorso 5 ottobre pertanto due Dirigenti, rispettivamente dei
Dipartimenti agricoltura e affari europei, affiancati dal professor
Baldi, consulente presso questa Amministrazione, previa
trasmissione di una nota riassuntiva delle caratteristiche del
sistema agricolo della nostra regione, contenente i termini delle
proposte da esaminare, si sono incontrati con un funzionario della
DG Agricoltura appartenente ai servizi aiuti di Stato della
Commissione europea a Bruxelles. Il funzionario della DG
Agricoltura prima della riunione ha potuto analizzare la
problematica anche con il supporto di altri colleghi e verificare
eventuali possibilità di riferimento a normative europee
specifiche, nonché l'esistenza di decisioni della Commissione
relative a situazioni con caratteristiche simili, cosa alquanto
difficile, come ricordato anche dal Consigliere interrogante. Nel
corso dell'incontro è stato illustrato in maniera puntuale e
dettagliata il contesto morfologico, ambientale ed economico del
settore e i termini delle proposte regionali, tendenti a verificare
la compatibilità di misure che consentano all'Amministrazione di
concedere la gestione di strutture regionali in comodato o, in
subordine, a condizioni più favorevoli rispetto al valore di
locazione sul mercato. Il funzionario ha fatto presente che, pur
comprendendo le problematiche specifiche e gli obiettivi
dell'Amministrazione, le proposte formulate non sono praticabili,
in quanto si tratterebbe di aiuti al funzionamento per i quali non
è rinvenibile una base giuridica nelle regole comunitarie in
materia di aiuti di Stato, né precedenti decisioni autorizzative da
parte della Commissione. Di seguito è stata anche affrontata la
possibilità di effettuare una notifica generica, ovvero senza un
presupposto giuridico specifico sul quale fondare la misura, bensì
basandola direttamente sull'articolo 107, comma 3, lettera c), del
Trattato. A tal proposito il funzionario ha espressamente risposto
che tale ipotesi verrebbe giudicata inammissibile dal servizio
giuridico, che avvierebbe una procedura di infrazione per presunto
aiuto. Nel corso della riunione il funzionario ha ripetutamente
fatto presente che l'unico strumento normativo che possa
giustificare aiuti al funzionamento, a sostegno delle imprese
cooperative che operano all'interno delle strutture di proprietà
regionale è rappresentato dal regolamento
de minimis
. Tale
regolamento prevede che l'aiuto sia imputato al reale beneficiario
finale in misura proporzionale al vantaggio da esso conseguito.
A seguito di tale conclusivo incontro con i servizi della
Commissione, gli uffici competenti dell'Assessorato
dell'agricoltura con il supporto del consulente, avvocato Saracco,
e dei membri della commissione appositamente incaricata, hanno
predisposto un percorso per la gestione dei fabbricati regionali,
che fa riferimento alle disposizioni che attualmente disciplinano
gli affidamenti degli immobili appartenenti al patrimonio
disponibile dell'Amministrazione regionale, ovvero alla legge
regionale n. 12/1997... e, tenendo conto delle osservazioni della
Commissione, prevede l'imputazione degli aiuti ai sensi del
regolamento
de minimis
.
Président
- La parole au Vice-président Chatrian.
Chatrian (ALPE)
- Grazie Presidente.
Probabilmente non si possono più rinviare problemi se non si
decide di affrontarli fino in fondo. Oggi prendiamo atto delle
parole espresse dall'Assessore, in quanto, dopo diversi anni di
attesa delle notifiche, ci stiamo muovendo con le commissioni
competenti della Comunità europea. L'eventuale percorso potrebbe
essere quello della legge n. 12/1997, legge esistente da 13 anni
che gestisce il patrimonio immobiliare regionale e che conosco
abbastanza bene avendo avuto quel ruolo diversi anni fa.
Siamo stupiti, Assessore, della sua risposta, mi spiace che non
sia presente il Presidente della Regione in quanto questo dibattito
più volte in Consiglio è stato affrontato onestamente da parte
nostra, nel senso che si riteneva delicato il percorso, ma si
riteneva che ci fosse la volontà, come ci era stato detto più
volte, di predisporre un percorso alternativo. Mi viene da dire
dopo due anni... che lei ci ha portato al "pascolo" per due anni in
quest'aula. Mi spiace, perché conosciamo abbastanza bene quel
settore, o quanto meno cerchiamo di avere degli elementi e delle
soluzioni da mettere sul tavolo e dei chiarimenti... e lei oggi
dopo quasi tre anni, viene a dirci che probabilmente l'unico
percorso possibile è quello della legge 12/1997, ossia concedere
questi beni di proprietà regionale a valore di mercato alle
cooperative e poi forse eventualmente tramite il
de
minimis
...
Isabellon
(fuori microfono)
- ...non ha capito
bene...
Chatrian (ALPE)
- ...allora non ho capito bene, mi è
sembrato di aver capito che tramite il
de minimis
si potrà
eventualmente integrare questo costo.
Ci spiace non per lei, Assessore, ma per il mondo agricolo e per
il mondo cooperativistico, perché, se questo è il risultato delle
gite a Bruxelles e delle più volte citate eventuali condizioni per
verificare la possibilità di dare corso o "dare gambe" ad un
percorso alternativo, questo non solo ci dispiace, ma ci rammarica
e siamo sempre più convinti che il fatto di rinviare dei problemi
scritti nero su bianco da questo Consiglio, approvati nel lontano
dicembre 2007, probabilmente non aiuta né il settore, né la
crescita reale e soprattutto diversa per un domani comunque
difficile, non solo di questo settore, ma di tanti settori.
Grazie.
Président
- Je pense que nous pouvons terminer ici nos
travaux.
La séance est levée.
---
La séance se termine à douze heures et cinquante-deux
minutes.
