Classificazione
CONSIGLIO REGIONALE
Attività consiliare d'aula


Resoconto integrale del dibattito dell'aula
Oggetto del Consiglio n. 1 del 27 luglio 1988 - Resoconto
OGGETTO N. 1/IX - APERTURA DEI LAVORI DELLA IX
LEGISLATURA.
DOLCHI (Consigliere anziano):
Messieurs les élus, je vous
salue et je donne la bienvenue à tous ceux qui sont dans cette
salle et notamment aux collègues qui reviennent dans cette salle
ainsi qu'aux nouveaux, en souhaitant un bon travail dans l'intérêt
de la Vallée d'Aoste.
J'ai bien dit "Messieurs" parce que - et je le fais seulement
pour des raisons statistiques - c'est la première fois depuis 1949
que dans cette salle ne siège pas une femme.
Je vous confirme que je dirige cette séance parce qu'hélas je
suis le plus âgé et donc je dirige les travaux en tant que
Président provisoire.
A mon côté, M. Louvin, en revanche le plus jeune, est chargé,
selon le règlement intérieur, des fonctions de secrétaire
provisoire, lui aussi.
Je crois que nous pouvons commencer et c'est pour cela que je
lui donne la parole pour l'appel nominal.
APPELLO NOMINALE
PRESIDENTE:
I presenti sono 34 ed è assente il Consigliere
Tonino.
Avant de passer à l'examen de l'ordre du jour - qui vous a été
remis par la lettre de convocation du Président du Gouvernement
régional, en date du 12 juillet - je voudrais vous faire quelques
communications techniques pour améliorer le déroulement des
travaux.
Seguendo una prassi ormai consolidata, pregherei i Gruppi con il
maggior numero di eletti (Union Valdôtaine, Democrazia Cristiana e
Partito Comunista) di segnalarmi il nominativo di uno scrutatore.
Compete alla Presidenza provvisoria la nomina degli scrutatori, ma
è stata sempre richiesta la collaborazione dei Gruppi.
Dopo che saranno state insediate la Presidenza del Consiglio e
la Giunta, ogni Consigliere potrà disporre di un proprio microfono,
mentre ora vi sono dei microfoni in coabitazione fra più
Consiglieri e pertanto, facendomi interprete delle preoccupazioni
delle nostre collaboratrici addette all'impianto di registrazione,
vi prego, nel chiedere la parola, di schiacciare anche il
pulsantino per le prenotazioni, in modo che vi possa essere data la
parola.
Ai vostri posti avete trovato anche una "fiche", che siete
pregati di compilare al più presto possibile, perché si tratta
della "fiche" di appartenenza ai gruppi ed è importante che la
Presidenza non solo conosca il numero e la composizione dei gruppi,
ma disponga anche della dichiarazione volontaria di appartenenza ai
gruppi.
L'Ufficio di Segreteria della Presidenza del Consiglio ha anche
spedito uno stampato che non è ancora stato restituito da tutti i
Consiglieri. Poiché si tratta di uno stampato puramente statistico
ed economico, che riguarda le procedure relative ai versamenti che
competono ai singoli Consiglieri eletti e che comprende anche
alcune indicazioni sul recapito telefonico o all'indirizzo cui
debbono e possono essere fatte le comunicazioni urgenti, è
importante che sia compilato e trasmesso agli uffici della
Presidenza.
Infine, anche se il Regolamento dà tempo cinque giorni, invito i
Gruppi con più di un componente a designare il Capogruppo ed il
Vicecapogruppo, affinché, se si rendesse necessario già nella
seduta odierna convocare la riunione dei Capigruppo, ciò possa
avvenire in modo formale e completo. Invito, pertanto, ad
accelerare al massimo le designazioni dei Capigruppo e dei
Vicecapigruppo e di farle pervenire all'Ufficio di Presidenza.
Queste erano le comunicazioni che vi dovevo fare, nella speranza
di agevolare il lavoro degli uffici e del Consigliere Segretario
provvisorio, nonché del Presidente provvisorio che conta sulla
vostra collaborazione per uno spedito ed ordinato svolgimento dei
lavori.
Detto ciò, credo che si possa passare al primo argomento
all'ordine del giorno.
