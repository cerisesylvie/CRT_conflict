Classificazione
BENI CULTURALI



Oggetto del Consiglio n. 3004 del 7 novembre 2017 - Resoconto
OGGETTO N. 3004/XIV - Interpellanza: "Individuazione di
risorse finanziarie per la promozione dei beni culturali".
Farcoz (Président) -
Point n° 29 de l'ordre du jour. Pour
l'illustration, la parole à la collègue Certan.
Certan (ALPE) -
Con questa interpellanza composta da tre
domande, la più interessante, quella che ci interessa di più, dire
che è la terza: quella che guarda al futuro e che chiede se nella
prossima finanziaria, nel prossimo bilancio, si intendano
predisporre delle risorse destinate alla promozione, alla
pubblicità dei beni culturali, e dei siti in generale, per tutto
quel che riguarda il patrimonio architettonico e archeologico
valdostano.
Questa nostra interpellanza nasce un po' dalla sua
partecipazione, Assessore, alla Borsa mediterranea al turismo
archeologico a Paestum. Credo che la sua partecipazione, in quanto
Assessore, sia stata assolutamente opportuna e - come ho detto -
noi condividiamo e la riteniamo anche necessaria. Così come anche
noi abbiamo partecipato, ad esempio, a Siena, quando è stato fatto
l'evento di lancio per le vie Francigene, e quindi le sette Regioni
hanno preso parte a un incontro; credo che fosse opportuno tenere i
rapporti e, in qualche modo, continuare in questa attività con la
Commissione cultura, soprattutto per l'importanza di
trait
d'union
con le altre Regioni. Quindi nulla da eccepire sulla
sua partecipazione istituzionale, in quanto Assessore. Ciò che,
invece, non condividiamo nelle sue dichiarazioni e che ci vede in
qualche modo fare valutazioni diverse, è laddove lei dice:
"rincresce che, in un momento così importante per il rilancio del
turismo culturale in Valle d'Aosta, con la promozione dell'area
megalitica, non siamo presenti. La Valle d'Aosta non è presente,
per anni abbiamo partecipato con ottimi risultati".
Vede, riguardo a questi "ottimi risultati", la scelta di non
partecipare con uno
stand
come Valle d'Aosta è stata anche
un po' dettata da valutazioni, che abbiamo fatto dati alla mano.
Una era il costo sicuramente elevato della partecipazione, l'altra
motivazione sta nel fatto che abbiamo scelto di provare a insistere
su un turismo e su una promozione di prossimità con le regioni
limitrofe, perché abbiamo visto che poteva avere dei risultati più
immediati e importanti.
Perché, vede Assessore, non abbiamo trovato tante risorse a
disposizione, proprio per quanto riguarda ad esempio la promozione
(una a caso) del sito dell'area megalitica di Saint-Martin de
Corléans: lanciata l'anno scorso, il lancio non è stato supportato
poi, da un sostegno finanziario importante. È vero che avevate
fatto valutazioni diverse con l'Assessorato del turismo - che poi
lo scorso anno però non avete portato avanti -, però adesso
chiediamo che vengano di nuovo rimesse delle risorse, affinché
possa essere fatta la promozione anche di alcuni siti in
particolare. In parte l'avevamo già iniziato, volevo capire se era
sua intenzione, in qualche modo, continuare. Poi ritornerò sulla
questione, ma solo indicativamente per dare un'idea: lo scorso anno
la DGR n. 1362 - che era quella legata all'evento di Paestum del 14
ottobre 2016 - ha stanziato un investimento di 43 mila euro. Quindi
quest'anno la partecipazione a Paestum, per una spesa di 43 mila
euro, non è stata possibile, abbiamo fatto altre valutazioni.
Sappiamo che cosa promuove questo evento, però abbiamo fatto altre
valutazioni, anche in merito ai visitatori e alla tipologia degli
stessi.
Président -
Pour la réponse, la parole à l'assesseur
Rini.
Rini (UV) -
Grazie, collega Certan, mi permette così di
rientrare e ritornare su un tema particolarmente importante.
L'edizione 2017 della Borsa mediterranea del turismo archeologico -
come ha ricordato - tenutasi nella splendida cornice del parco
archeologico di Paestum, ha coinciso in realtà quest'anno anche con
il ventennale di questo ormai consolidato e apprezzato appuntamento
culturale; un appuntamento atteso a livello mondiale dagli esperti
del settore, come lei giustamente ha peraltro ricordato. Ancora una
volta, anche quest'anno, la Borsa si è confermata il più importante
evento dedicato al patrimonio archeologico mediterraneo e,
contestualmente, quindi anche all'offerta turistico-culturale, che
ne scaturisce, di tutti i Paesi partecipanti.
Una
mission
, quella della Borsa mediterranea del turismo
archeologico, improntata alla promozione delle destinazioni
turistiche e archeologiche e al confronto anche interculturale,
sostenuta e patrocinata da enti importanti a livello mondiale quali
il Ministero, il MiBACT, ma anche l'UNESCO, l'ICCROM e la WTO.
Quindi questa diventa anche un'occasione di incontro e confronto
proprio con i rappresentanti di questi organismi. A tale riguardo,
in considerazione del ruolo di rilievo rivestito dal patrimonio
archeologico come tramite di dialogo fra popoli e culture, ogni
anno la Borsa promuove la cooperazione tra diversi Paesi attraverso
lo scambio di esperienze, supportando altresì una sempre più
stretta collaborazione tra le regioni italiane.
Ha avuto luogo inoltre, come ricordavo, la seduta pubblica della
Commissione congiunta di Assessori al turismo e Assessori ai beni
culturali della Conferenza delle Regioni e delle Province autonome,
a cui ho partecipato. Un'occasione di dialogo, ma anche di
confronto, che ha visto peraltro la discussione della "Carta di
Paestum", un documento particolarmente importante - che intendiamo
analizzare anche in quanto Governo regionale, insieme al collega
Marguerettaz - che ribadisce l'importanza di fare rete per
impegnarsi a lavorare in sinergia, al fine di valorizzare e
promuovere il proprio patrimonio culturale.
Il ventennale, però, ha visto anche diverse prestigiose
iniziative - e vorrei citarne una su tutte: l'anteprima dell'anno
europeo del patrimonio culturale, indetto dalla Commissione europea
per il 2018 - e una serie di convegni collegati a questo
importantissimo evento.
Lei parlava dell'investimento e ha citato giustamente anche la
cifra; noi crediamo fermamente - poi rientrerò in quelle che sono
state altre scelte, ma come tali posso non condividerle, ma scelte
legittime - noi crediamo che per la partecipazione con un proprio
stand
- ricordo, peraltro, che, dopo anni di lavoro svolto
da chi mi aveva preceduto, eravamo riusciti ad avere uno stand
particolarmente importante proprio a fianco di quello del MiBACT,
che creava quindi anche una serie di relazioni importanti e
conferiva una visibilità così forte per la nostra Regione - noi
crediamo che un investimento di 40 mila euro per una Borsa così
importante, di un evento così importante, sia una spesa
assolutamente congrua. Lei provi a chiedere cosa costa partecipare
ai saloni in giro per il mondo e vedrà che in questa delibera era
prevista anche tutta la spesa di allestimento dello stand.
Quest'anno lo stand c'era già, quindi questa veniva sottratta, la
cifra sicuramente non era nemmeno di 40 mila euro, ma ben più
bassa, poiché lo stand era stato fatto anche con le
caratteristiche, che richiamavano il nostro territorio, la nostra
regione. E il tutto era stato incentrato e improntato proprio su
Saint-Martin-de-Corléans.
Lei, collega, mi parla di promozione di prossimità, ma sono
ovviamente punti di vista, su questo ovviamente si deve sempre e da
sempre investire, ma non può essere l'unica strategia. Soprattutto
per un sito come Saint-Martin-de-Corléans, che nella sua
maestosità, nella sua grandezza, anche di contenuto, non può
volare, non può vivere, se non con un accordo importante con realtà
diverse, che non possono essere solamente quelle di prossimità.
Peraltro, anche noi avevamo lavorato tanto con la promozione di
prossimità: ricordo l'accordo con il Museo egizio di cui, ahimè,
non vi è più traccia; cercheremo di rimetterlo in piedi, perché
quello era veramente qualcosa che poteva dare uno slancio
diverso.
Dicevo, può questo della Borsa mediterranea del turismo non
essere un investimento dai risultati immediati, ma sicuramente un
investimento sul lungo periodo, una promozione ed una
valorizzazione che passano attraverso la graduale, ma pervasiva
formazione dei più giovani (adulti di domani) e di tutti gli
addetti al settore.
Per quanto riguarda la sua prima domanda, la partecipazione alla
Borsa di Paestum senza dubbio si rileva - come peraltro già detto -
un'importante vetrina per farsi conoscere a livello mondiale. Una
vetrina incredibile grazie all'elevato numero di visitatori
provenienti da ogni parte del mondo. Quest'anno vuoi anche che
probabilmente essendo il ventennale, essendoci questa coincidenza e
questa partecipazione di enti ancora più importante rispetto
all'anno precedente, ci sono stati oltre diecimila visitatori nei
tre giorni di Borsa. Hanno riempito, quindi, sale e
stand
di
questo
format
d'eccezione. Una vetrina tra l'altro sui
mass media
, grazie ai canali di comunicazione, che ha la
stessa Borsa mediterranea del turismo, una vetrina
live
grazie anche ai
social
della Borsa, ma con anche moltissime
condivisioni da parte dei visitatori e dei
blogger
, i
giornalisti di settore, presenti numerosi, e quest'anno, a questa
edizione, in forma e in numero ancora accresciuto.
Va rilevato come il ricco patrimonio culturale della Valle
d'Aosta non manchi mai di destare stupore e meraviglia, proprio per
le sue peculiarità e per il suo essere inserito - e questa è
un'osservazione che io ho portato anche ai colleghi - in un
contesto prettamente alpino, montano, che storicamente,
nell'immaginario comune, viene abbinato sempre alla montagna, alla
neve e non così usualmente, invece, viene associato al nostro
ricco, anzi, ricchissimo, patrimonio culturale e archeologico.
Quindi è una presenza - in particolare quella di epoca romana - che
prevede un impegno costante sul lungo periodo, partecipando alle
diverse edizioni, ma sempre con contenuti nuovi. Le citavo prima,
l'anno scorso abbiamo cercato - e ringrazio davvero tutti coloro
che all'interno della Soprintendenza, tutti gli anni con grande
entusiasmo hanno partecipato a questo evento - avevamo cercato di
creare un format
ad hoc
per la Borsa, tutto incentrato su
Saint-Martin de Corléans, proprio per cercare di incuriosire anche
tutti coloro che passavano.
Per quanto riguarda la sua seconda domanda, innanzitutto
un'importante premessa, perché lei parlava di risorse. Il
dipartimento Soprintendenza per i beni e le attività culturali
dell'Assessorato istruzione e cultura non dispone della parte fondi
destinati alla pubblicità, quindi questo lei dovrebbe ben saperlo.
E questa è un'azione, o meglio, un insieme di azioni che
solitamente risultano in capo all'Assessorato regionale al turismo,
che si occupa di veicolare e di promuovere l'immagine della regione
Valle d'Aosta, in quanto destinazione turistica a tutto tondo,
quindi anche culturale, e con il quale - e vorrei sottolinearlo
questo - si collabora fornendo contenuti e aggiornamenti. Occorre,
tuttavia, sottolineare come, invece, siano stati destinati a
bilancio fondi per l'organizzazione e la promozione di eventi
culturali. Se mi segue, lo ricostruiamo. Li abbiamo messi a
bilancio, quindi a inizio anno con l'approvazione del bilancio.
Questi fondi, quindi, che nel capitolo sono "l'organizzazione e la
promozione di eventi culturali", dove noi l'anno scorso abbiamo
pescato i fondi per la Borsa di Paestum, e dove credevamo che
quest'anno sarebbero stati di nuovo ripescati, sono stati usati
nell'estate 2017 per una serie di eventi che hanno trovato luogo
sia nei castelli che nell'area del teatro romano di Aosta. Una
stagione estiva decisamente ricca, che ha persino corso il rischio
di sovraccaricare talvolta il teatro romano stesso di appuntamenti,
tra loro peraltro talvolta disomogenei. Va altresì precisato che
l'accordo di partenariato tra l'Italia e la Commissione europea
impone - per non utilizzare le risorse finanziarie messe a
disposizione nell'ambito dei programmi europei nel periodo
2014-2020 - il superamento di una visione settoriale e frammentata
degli interventi, rafforzando le complementarietà tra le risorse
del territorio. Quindi questa credo sia una linea che ci vede
peraltro in totale condivisione di intenti.
Per quanto riguarda la terza domanda, specificato che non c'è un
capitolo
ad hoc
, così come avvenuto in passato, sicuramente
stiamo valutando la possibilità di destinare risorse ovviamente
all'organizzazione di eventi o di azioni di promozione. Quindi,
sempre all'interno di quel capitolo di promozione di eventi,
dicevamo di organizzare azioni di promozioni puntuali, destinate
con particolare attenzione o a siti meno conosciuti, oppure a siti
che necessitano oggi di uno sforzo maggiore. Torno per l'ennesima
volta su Saint-Martin-de-Corléans, perché sicuramente è il sito che
in questo momento necessita della maggiore visibilità, perché
crediamo fermamente che questo sito possa fungere da volano anche
per tutto l'insieme di beni e di patrimonio culturale presenti nel
nostro territorio.
Queste saranno le azioni che cercheremo di portare avanti e di
mettere in piedi in questi pochi mesi, che ci accompagneranno alla
fine di questa legislatura.
Si dà atto che alle ore 18:20 riassume la presidenza il
Presidente Rosset.
Rosset (Presidente) -
Per la replica, ha chiesto la
parola la collega Certan, ne ha facoltà.
Certan (ALPE) -
Vede, assessore Rini, su alcune cose
sicuramente la vediamo nello stesso modo. Che
Saint-Martin-de-Corléans sia un sito da valorizzare e di un valore
culturale estremo, credo che ne siamo tutti convinti, tant'è che
una delle prime cose che abbiamo fatto è stato cercare di
organizzare (cosa so essere ancora
in fieri
) un corso di
aggiornamento per tutti gli insegnanti, perché l'anno scorso, a
parte la pomposità dell'evento, dell'inaugurazione, poi non sono
più state organizzate delle visite d'informazione per coloro che
dovrebbero promuovere questo sito,
in primis
gli insegnanti.
E quindi stavamo organizzando proprio in questo periodo, con
l'inizio di questo anno scolastico, un corso di aggiornamento.
Quindi sicuramente Saint-Martin, ma direi non solo: la
"Settimana della cultura" quest'anno ha avuto 49 mila visitatori,
in due weekend 49 mila visitatori. Credo che Paestum, in tutti i
tre giorni, sia sui diecimila visitatori. Quindi diecimila
visitatori - di esperti nel settore, certo, sicuramente - costano
43 mila euro. In due weekend la "Semaine de la Culture" ha avuto -,
sicuramente non esperti del settore -, 49 mila visitatori nel mese
di settembre 2017 e alla Valle d'Aosta è costato tra i 9 e i 10
mila euro. Quindi credo che vi sia una differenza, sicuramente
anche di professionalità, però credo che non sia banale questo
paragone, e non gliene faccio altri.
Su quanto lei ha affermato riguardo ai soldi messi a bilancio e
poi utilizzati in modo diverso, mi dispiace ma è stata proprio male
informata, o forse si è male informata lei, perché quello che è
stato utilizzato per "l'Été au Théâtre" lo abbiamo preso dalla
variazione, quindi dopo sono state messe delle risorse, dunque
probabilmente sono state utilizzate all'inizio e poi sono state
reintegrate quelle che c'erano all'inizio, che però erano molto
scarse... perché l'ha detto lei: manca un capitolo
ad hoc
, e
quindi la terza domanda era proprio questa.
Lei ha detto: "sì, li mettiamo", ma continuerà ad essere ancora
il turismo - che non ha fatto niente negli scorsi anni e niente si
farà - perché il collega Restano stava iniziando a mettere in
cammino questa rete, che non aveva ancora nessuna base, e quindi ci
ritroveremo di nuovo ogni Assessorato ad aspettare che il Turismo
faccia rete.
Con la nostra terza domanda, volevamo proprio chiederle invece
di istituire un capitolo ad hoc, proprio magari e soprattutto per
Saint-Martin. Non sono contraria al fatto che si decida, ad
esempio, che per il 2018 si investa soprattutto su un sito, ma che
ci sia un capitolo ad hoc, dal quale si può andare a prendere delle
risorse per fare promozione, perché - le ripeto - non è stato
possibile fare promozione, eppure, nonostante tutto questo, da
gennaio a settembre - a parte il mese di agosto, ma anche per altri
motivi, che comunque sicuramente merita un'analisi -, ma da gennaio
a settembre comunque sia, il sito di Saint-Martin ha avuto degli
aumenti di presenze, e ci sono i dati a dirlo, quindi non sono io.
Però non è sicuramente ancora conosciuto per come si
meriterebbe.
L'altro passaggio, mi permetto di dire: si informi bene, perché
c'è stato un accordo con "Torino Musei". Con il Museo egizio i
rapporti lei lo sa benissimo come mai si sono interrotti. Lei li
conosce bene e sa anche che sono riiniziati. Lo sappiamo. Assessore
Rini, non faccia la furbetta!
