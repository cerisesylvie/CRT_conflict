Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 477 del 16 settembre 1982 - Resoconto
OGGETTO N. 477/VII - APPROVAZIONE DEL PIANO DI INTERVENTO
PREVISTO DALLA LEGGE REGIONALE 25 AGOSTO 1980, N. 44:
"PROVVEDIMENTI PER IL RISPARMIO ENERGETICO E L'UTILIZZAZIONE DELLE
FONTI INTEGRATIVE ED ALTERNATIVE DI ENERGIA".
PRESIDENTE
: Do lettura del testo della delibera:
IL CONSIGLIO REGIONALE
-
vista la L.R. 25.8.1980, n. 44;
-
sentito il parere del Comitato tecnico per il risparmio
energetico e per l'impiego delle fonti integrative e alternative di
energia;
-
preso atto del parere delle Comunità
Montane;
DELIBERA
di approvare l'allegato testo del "Piano di intervento
previsto dalla L.R. 25.8.1980, n. 44".
PRESIDENTE
: Ha chiesto di parlare l'Assessore
all'Industria, Commercio, Artigianato e Trasporti Chabod. Ne ha
facoltà.
CHABOD - (D.C.):
Questo è un piano elaborato per il 1982,
con qualche piccola modifica; alla categoria produzione di calore i
limiti del contributo vengono elevati non solo alla categoria degli
albergatori ma anche ai campeggi.
Per quanto riguarda la categoria elettrogenerazione sono stati
elevati i limiti del contributo nel caso di investimenti relativi
allo sfruttamento di piccole cadute d'acqua da parte di imprese
agricole non collegate alla rete di distribuzione energia
elettrica. La legge cita i provvedimenti, praticamente cambia
pochissimo.
PRESIDENTE
: Ha chiesto di parlare il Consigliere Mafrica.
Ne ha facoltà.
MAFRICA - (P.C.I.):
Nell'ultima seduta del Consiglio,
prima delle ferie estive, c'è stata una discussione abbastanza
vivace su questa materia: era in discussione proprio la
funzionalità di questa legge.
Vorrei sapere se durante l'estate c'è stata qualche novità, cioè
a che punto sono i finanziamenti concessi per l'anno 1981 - questa
è una legge per il 1982 - e se ci sono notizie su finanziamenti
concessi oppure se ancora il piano per l'81 non è operante.
PRESIDENTE
: Ha chiesto di parlare l'Assessore
all'Industria, Commercio, Artigianato e Trasporti Chabod. Ne ha
facoltà.
CHABOD - (D.C.):
Devo dire che nel periodo estivo abbiamo
avuto molte domande, oltre a quelle che già c'erano, anche di
chiarificazione, perché questa legge non è di facile
applicazione.
Non abbiamo ancora erogato alcun contributo, abbiamo avuto degli
incontri con le banche proprio in questi giorni; ce ne sono
parecchie che sono interessate a questa legge, però per adesso non
abbiamo ancora erogato niente. Dovremo farlo nei mesi di
ottobre-novembre.
PRESIDENTE
: Ha chiesto di parlare il Consigliere Mafrica.
Ne ha facoltà.
MAFRICA - (P.C.I.):
Sarei lieto se l'Assessore Chabod mi
facesse pervenire dei dati più precisi sul tipo di domande
presentate e sulle caratteristiche.
PRESIDENTE
: Ha chiesto di parlare l'Assessore
all'Industria, Commercio, Artigianato e Trasporti Chabod. Ne ha
facoltà.
CHABOD - (D.C.):
Il mio è un Assessorato aperto ed il
Consigliere Mafrica lo sa: può andare negli uffici quando
vuole.
PRESIDENTE
: Metto in approvazione la delibera in
oggetto:
ESITO DELLA VOTAZIONE
Presenti, votanti e favorevoli: 23.
Il Consiglio approva all'unanimità.
