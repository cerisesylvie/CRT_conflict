Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3671 del 17 luglio 1992 - Resoconto
OGGETTO N. 3671/IX Proposta di legge regionale:
"Modificazione alla legge regionale 12 agosto 1987, n. 78
concernente: Costituzione di una Banca regionale".
Presidente
Do lettura e pongo in votazione gli
emendamenti presentati dal Consigliere Martin.
Emendamento All'articolo 1 comma b, sostituire "laurea in
economia e commercio" con "diploma di laurea"; e il comma b) deve
essere eliminato.
Esito della votazione:
Presenti: 26
Votanti: 22
Favorevoli: 22
Astenuti: 4 (Beneforti, Lanièce, Limonet e Trione)
Il Consiglio approva
Presidente
Do lettura e pongo in votazione
l'emendamento presentato dal Consigliere Limonet:
Emendamento All'articolo 1 comma 3 sostituire le lettere a) e
b) e il relativo testo con il seguente:
a) avere maturato o svolto, per almeno 3 anni, esperienze
professionali che richiedano l'iscrizione in appositi albi o di
insegnamento di ruolo, in scuole dalla media superiore
all'università, rispettivamente in attività o materie economiche,
aziendali, giuridiche, finanziarie o tecniche;
b) avere maturato, per almeno 3 anni, esperienze amministrative,
direttive o di controllo presso società di capitali con capitale
sociale non inferiore a Lire 1.000.000.000 e con un fatturato non
inferiore a Lire 5.000.000.000.000;
c) avere maturato, per almeno 5 anni, esperienze amministrative,
direttive o di controllo in regioni oppure in comuni o in Enti
pubblici di rilevanza nazionale.
Esito della votazione:
Presenti: 26
Votanti: 25
Favorevoli: 4
Contrari: 21
Astenuti: 1 (Milanesio)
Il Consiglio non approva.
Presidente
Do lettura e pongo in votazione l'articolo 1
emendato:
Articolo 1 1. Dopo il comma tre dell'articolo 6 della legge
regionale 12 agosto 1987, n. 78 (Costituzione di una banca
regionale), è aggiunto il seguente comma quattro:
"4. I membri nominati dalla Regione nel Consiglio di
amministrazione devono avere almeno uno dei seguenti requisiti:
a) laurea in economia e commercio, giurisprudenza o scienze
politiche;
b) almeno tre anni di esperienza di amministrazione di società o
enti del settore creditizio, finanziario o assicurativo;
c) almeno tre anni di attività di insegnamento all'Università o
in scuola media superiore in materie giuridiche ed economiche."
Esito della votazione:
Presenti: 26
Votanti: 22
Favorevoli: 22
Astenuti: 4 (Beneforti, Lanièce, Limonet e Trione)
Il Consiglio approva.
Presidente
Do lettura e pongo in votazione l'emendamento
presentato dal Consigliere Martin:
Emendamento All'articolo 2 sostituire il paragrafo 3 con il
seguente:
"3. I Sindaci effettivi e supplenti nominati dalla Regione
devono avere i seguenti requisiti: essere iscritti nel registro dei
revisori ufficiali dei conti, o negli albi professionali dei
ragionieri o dei dottori commercialisti".
Esito della votazione:
Presenti: 26
Votanti: 22
Favorevoli: 22
Astenuti: 4 (Beneforti, Lanièce, Limonet e Trione)
Il Consiglio approva.
Presidente
Do lettura e pongo in votazione l'articolo 2
emendato:
Articolo 2 1. Dopo il comma due dell'articolo 7 della legge
regionale 12 agosto 1987, n. 78, è aggiunto il seguente comma
tre:
"3. I Sindaci effettivi e supplenti nominati dalla Regione
devono avere i seguenti requisiti: essere iscritti nel registro dei
revisori ufficiali dei conti, o negli albi professionali dei
ragionieri o dei dottori commercialisti."
Esito della votazione:
Presenti: 26
Votanti: 22
Favorevoli: 22
Astenuti: 4 (Beneforti, Lanièce, Limonet e Trione)
Il Consiglio approva.
Presidente
Pongo in votazione la legge nel suo
insieme.
Esito della votazione:
Presenti: 26
Votanti: 22
Favorevoli: 22
Astenuti: 4 (Beneforti, Lanièce, Limonet e Trione)
Il Consiglio approva.
