Classificazione
EDILIZIA
Edilizia pubblica
ISTRUZIONE PUBBLICA
Università



Oggetto del Consiglio n. 283 del 9 gennaio 2019 - Resoconto
OGGETTO N. 283/XV - Interrogazione: "Notizie sulle perizie
suppletive relative all'appalto per la costruzione della nuova
università da parte della NUV S.r.l.".
Rini (Presidente)
- Punto n. 12 dell'ordine del giorno.
Ha chiesto la parola il collega Lucianaz, per...?
Lucianaz (LEGA VDA)
- Per fatto personale prima di
passare al punto.
Pour le prestige de cette Assemblée, j'ai entendu encore une
fois prononcer pas correctement les noms des localités valdôtaines,
donc qu'il soit bien clair qu'on prononce "Fenìs" et "Verrès", si
vous avez des doutes, il suffit de les prononcer comme en
valdôtain: "Fé-ic" e "Verreh", okay? Merci.
Presidente
-È corretto segnalarlo, ma non è un fatto
personale. Prego, per la risposta al punto 12, la parola
all'Assessore Borrello.
Borrello (SA)
- Collega Ferrero, vista la complessità del
tema e che andrò a enunciare dei riferimenti normativi e anche
delle cifre, le do la disponibilità a fornirle poi copia della
documentazione in modo tale da facilitare il proseguo dell'analisi
della tematica. Si ricordi innanzitutto che Finaosta, su mandato
della Regione, ha costituito a novembre del 2009 la società di
scopo NUV preposta alla realizzazione dell'intervento del polo
universitario di Aosta. La società per conseguire il suo scopo
deve, tra l'altro, provvedere a stipulare i necessari contratti di
progettazione e di esecuzione delle opere. NUV - e questo è un
elemento importante - è pertanto committente e stazione appaltante
di un intero intervento. La Regione è responsabile del procedimento
per le parti di competenza nell'ambito della convenzione.
Convenzione che è stata sottoscritta nel marzo del 2010 tra
Regione, Finaosta e NUV, che disciplina l'attuazione degli
interventi di ristrutturazione delle infrastrutture situate
nell'eliporto di Pollein, nelle caserme Ramires e Battisti e degli
immobili siti nell'area della caserma Testafochi.
Un altro elemento importante che vorrei sottolineare - che è
importante per capire le perizie di variante - è: la Giunta
regionale, con deliberazione n. 1699 del 2013, ha approvato la
scheda di operazione per l'esecuzione dei lavori del primo lotto
del polo, con la quale, a pagina 12 stabilisce che: "
l'utilizzo
delle somme a disposizione derivante da economie o ribassi d'asta e
risultati dal quadro economico dell'intervento è subordinato a
specifica autorizzazione della Regione
": questo è il motivo per
il quale le varianti arrivano in Giunta regionale. L'approvazione
delle perizie attinenti alla realizzazione delle opere sono
pertanto di competenza esclusa di NUV, in quanto società di scopo e
unica committente delle opere in argomento. Le valutazioni di
merito circa le lavorazioni proposte, nonché la legittimità dei
connessi atti attengono esclusivamente alla sfera decisionale della
stessa società, restando in capo alla Regione la sola
autorizzazione dell'utilizzo delle somme a disposizione. Le
varianti in corso d'opera approvate da NUV sono riferibili ai sensi
dell'articolo 132 del decreto legislativo n. 163/2006,
sostanzialmente a tre tipologie, quindi è il quadro normativo di
riferimento a giustificare le perizie di variante: cause impreviste
e imprevedibili, miglioramento dell'opera e della sua funzionalità,
errori o omissioni progettuali.
Il progetto di cui trattasi è articolato e importante per le
caratteristiche architettoniche, lo sappiamo benissimo, e
strutturali. Lo stato di avanzamento ad oggi delle opere raggiunte
è di circa il 59 percento. L'importo dei lavori ammonta, a seguito
dell'approvazione dell'ultima perizia, la PV6, a ? 32.200.000 al
netto di IVA a fronte di un contratto iniziale di ? 30.628.000
sempre al netto di IVA. Di conseguenza, rapido calcolo, le varianti
approvate dal NUV ammontano pertanto a complessivamente ?
1.615.000, pari al 5 percento dell'importo contrattuale.
Nel dettaglio le specifico le varie perizie di variante, poi le
ripeto le do copia. In ogni caso le perizie di variante e le
relazioni del RUP, sono tutte presenti negli atti di Giunta come
allegati, in rispetto di quello che ho detto precedentemente, che
la Giunta autorizza l'importo della spesa e invece le perizie
tecniche sono tutte allegate alla deliberazione di Giunta:
- la PV1 è stata approvata dalla stazione appaltante, quindi,
ripeto, il discorso che dicevo prima, nell'ottobre del 2015 e non
ha comportato aumenti di spesa;
- la PV2, approvata dal NUV il 20 ottobre del 2016, comporta una
maggiore spesa di 507.000 ?, l'autorizzazione della Giunta è del
2016, 243.000 ? per migliorie, ripeto le tre casistiche del decreto
legislativo e 264.000 ? per imprevisti;
- la PV3, che è una perizia di variante, in questo caso prevede
un risparmio di 42.000 ? a seguito dell'evoluzione degli aspetti di
carattere cantieristico;
- la PV4, approvata nell'aprile del 2018, comporta una maggiore
spesa di 674.000 ?, autorizzati con delibera di Giunta regionale
nel 2017 e nel 2018, per quanto riguarda migliorie, adeguamenti
normativi ed errori o omissioni progettuali;
- la PV5 non ha comportato un aumento di spesa.
- la PV6 (la più recente, è del 17 dicembre 2018) comporta una
maggiore spesa di 433.000 ?, autorizzata, ripeto, con DGR del 2018,
di cui 193.000 per migliorie, 120.000 per bonifica e messa in
sicurezza dei siti contaminati; 50.000 ? per adeguamenti normativi
e 56.000 ? per errori o commissioni progettuali.
I contenuti puntuali delle singole lavorazioni e opere sono
esplicitati nelle relazioni del RUP (Responsabile Unico del
Provvedimento) sempre allegate alle delibere di Giunta regionale.
La sommatoria dell'elencazione che le ho formulato produce
1.600.000 a fronte dei 32.000.000, quindi il 5 percento di
variazione rispetto all'importo contenuto nell'appalto.
Per quanto riguarda invece l'ultima domanda: "se ci sono delle
possibilità di valutazioni future rispetto ad un'ulteriore perizia
di variante"
,
lo dico in maniera pubblica, ma è abbastanza a
conoscenza anche di molti colleghi all'interno di quest'aula,
perché è stata esplicitata all'interno del comitato di pilotaggio,
è stata ipotizzata prima della conclusione dei lavori un'ultima
perizia avente in particolare come oggetto la realizzazione della
facciata ovest, in fase di definizione e per la quale al momento,
quindi ad oggi, non abbiamo dati puntuali sugli aspetti di
carattere tecnico e, di conseguenza, gli aspetti di valutazione
economica. Tale perizia, da quanto anticipato per le vie brevi,
potrebbe comportare eventuali maggiori oneri. Le fornirò tutta la
documentazione e anche le tabelle riassuntive rispetto a quanto
annunciato in questa sede.
Presidente
- Per la replica, la parola al collega
Ferrero.
Ferrero (MOUV')
- Certo è stata una sventura chiamarla
Nuova Università Valdostana, perché sono convinto che, quando sarà
finita, di nuovo avrà poco, sarà rimasto poco di nuovo, perché si
continua a rinviare anche il minimo dei lavori del primo lotto e il
termine slitta a chissà quando, questo non è dato sapere a nessuno.
Fanno sorridere le affermazioni di Assessori comunali del Comune di
Aosta, che all'inizio di quest'anno hanno detto: "state tranquilli
che, entro l'estate, il parcheggio e l'area verde della NUV saranno
pronti". Abbiamo visto come sono andate a finire le cose, perché ci
passo tutti i giorni e il parcheggio è stato utilizzato per circa
una settimana dai condomini del condominio Leon D'Oro, che non
avevano accesso ai loro garage, in quanto stavano rifacendo la
strada. Non è dato sapere anche in questo caso perché il parcheggio
non sia già stato aperto, che problemi ci siano, dato che per una
settimana le macchine sono state parcheggiate, chissà... misteri.
Certo che costituire una società di scopo e poi vedere... per
carità, a chi lavora possono capitare degli intoppi, questo lo
possiamo anche capire, ma qui ci sono sei, che diventeranno poi
sette perizie suppletive. Quando tu vai a costituire una società di
scopo, perché la costituisci? Perché ti aspetti che le risorse
interne all'Amministrazione regionale non sarebbero in grado di
sopportare il peso dei progetti e di tutta la gestione per la
realizzazione dell'immobile e allora vorresti ottimizzare
l'attività e l'incisività. Beh, sei perizie suppletive, 1.615.000
euro in più, a cui se ne aggiungeranno di sicuro altri, ma a che
cosa è servita questa Nuova Università Valdostana S.r.l.? A
"intrippare" i portafogli di qualcuno? Che ovviamente, per carità,
ci lavora, ma a spese dei cittadini valdostani. Che cosa se ne farà
non è ancora certo, di fatto ci sono queste spese supplementari e
1.615.000 euro più quello che verrà, in un periodo di vacche magre
come questo, non è poco. Magari bisognerebbe fare una riflessione,
magari una riflessione che anche alcuni colleghi che adesso sono
seduti in maggioranza avevano fatto precedentemente sul fatto di
chiuderle queste società di scopo, che poi hanno dimostrato tutta
la loro... oggi mi sento in vena di generosità e dico debolezza,
non dico altro. Se guardiamo al cantiere dell'Ospedale e al
cantiere dell'Università, beh, veramente facciamo anche... ci
mettiamo una piccola perizia suppletiva vicino alle due opere...
così avremo un muro del pianto valdostano quando si passerà vicino
a queste due cattedrali nel deserto, che non si sa ancora che fine
faranno, ma si continua con ostinazione ad andare nella direzione
di: "andiamo avanti ma non sappiamo dove andremo a finire", e
questo è, arrivati a questo punto, abbastanza ridicolo. C'è poco da
ridere perché i soldi continuano ad uscire dal portafoglio e in
altri frangenti si dice: "le risorse non ci sono". Acquisirò la
documentazione e la ringrazio Assessore, guardando soprattutto gli
errori progettuali, perché agli errori progettuali? Per il semplice
fatto che già in passato - e mi riferisco all'area megalitica di
Saint-Martin - c'erano stati dei giganteschi errori progettuali e
poi alla fine chi ha pagato? Chi ne è stato responsabile? Di questi
errori progettuali io vorrei riuscire a capire di chi sono le
responsabilità e se, riguardo agli errori progettuali, i soldi li
abbiamo tirati fuori noi, oppure li facciamo pagare a chi
progettualmente ha sbagliato, perché penso che questo sia
importante per tutti, perché sennò diventiamo complici degli errori
progettuali e se qualcuno, per imperizia, per disinvoltura, per
distrazione, sbaglia il suo lavoro con i soldi pubblici, è giusto
che paghi.
Presidente
- Grazie colleghi. Possiamo terminare la
seduta, i lavori riprendono alle 15:30.
---
La seduta termina alle ore 12:54.
