Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 181 del 25 novembre 1983 - Resoconto
OGGETTO N. 181/VIII - INTERVENTO PER LA CONSERVAZIONE DA
PARTE DELLA RAI DI TUTTE LE REGISTRAZIONI DEL NOTIZIARIO QUOTIDIANO
"LA VOIX DE LA VALLEE". (Interpellanza).
PRESIDENTE
: Do lettura dell'interpellanza presentata dal
Consigliere Maquignaz:
INTERPELLANZA
Venuto a conoscenza, da indiscrezioni uscite dalla sede
regionale R.A.I. della Valle d'Aosta, che la direzione di detto
Ente avrebbe dato ordine di cancellare le registrazioni di tutte le
trasmissioni del giornale radiofonico quotidiano "La Voix de la
Vallée" antecedenti al 1972;
Ritenuto che questa grave decisione, la cui motivazione
appare ingiustificata o quanto meno poco chiara, avrebbe avuto la
conseguenza assai grave di sopprimere tante testimonianze orali del
precedente passato della Valle d'Aosta, tra le quali alcune "voci"
che furono molto popolari fra la nostra gente (erano, fra gli
altri, assidui collaboratori, con letture di poesie in patois e in
francese gli scomparsi col. Ottavio Bérard e Irene Bibois);
Preoccupato che la disposizione impartita di cancellare le
registrazioni magnetiche abbia incluso altri documenti eccezionali
quale, per esempio, la voce del canonico Joseph Bréan, a suo tempo
intervistato dal Dott. Roberto Costa;
Considerato che, nel quadro degli sforzi che
l'Amministrazione regionale attua, tramite l'A.V.A.S. (Association
Valdôtaine des Archives Sonores), per raccogliere le testimonianze
orali della nostra cultura, è opportuno che niente vada perduto e
che si tenga conto dei vari modi di espressione,
il sottoscritto Consigliere regionale
INTERPELLA
l'Assessore per la Pubblica Istruzione per sapere:
1) se intende intervenire presso la Sede regionale R.A.I. al
fine di accertare se rispondono al vero le indiscrezioni filtrate
dagli ambienti di quell'ente circa la decisione presa di cancellare
le registrazioni della "Voix de la Vallée" anteriori al
1972;
2)
quali passi ritiene opportuno compiere perchè venga
assicurata la conservazione del materiale documentario registrato
eventualmente salvato dalla distruzione;
3)
se non ritiene opportuno adoperarsi affinchè copia
delle registrazioni magnetiche (in audio ma anche in video) delle
trasmissioni concernenti la vita e la cultura della comunità
valdostana venga depositata presso l'A.V.A.S. o, eventualmente,
presso l'Archivio storico regionale.
PRESIDENTE
: Ha chiesto di illustrare la interpellanza il
Consigliere Maquignaz; ne ha facoltà.
MAQUIGNAZ (Féd. DP-UVP
): Oggi, grazie ai moderni sistemi
di registrazione magnetica, il progresso ci può aiutare a mantenere
delle preziose testimonianze orali, voci e volti della vita attuale
che in futuro potrebbero rivestire un interesse sul piano della
storia della Valle d'Aosta, come vorremmo ora poter rivivere,
riascoltandone la voce, i protagonisti delle battaglie per
l'Autonomia Valdostana: Chanoux, Chabod, Stévenin, Caveri,
Deffeyes, ecc.
Proprio nel momento in cui l'Amministrazione regionale sta
aumentando l'azione di appoggio all'A.G.A., è giunta voce che la
sede della R.A.I. avrebbe disposto la cancellazione delle
registrazioni del giornale radiofonico "La Voix de la Vallée" che
sono anteriori al 1972. Se questo è vero, dobbiamo preoccuparci
perchè rischieremmo di perdere delle preziose testimonianze orali;
ricordo per esempio le voci del Col. Bérard, della poetessa Bibois
e colgo anche l'occasione per chiedere se la voce del Canonico
Bréan è stata coinvolta nell'eventuale scempio. Lo scopo di questa
interpellanza però è di chiedere all'Assessore alla Pubblica
Istruzione quali provvedimenti intende adottare per fare sì che
questo patrimonio culturale venga conservato, per esempio
attraverso l'acquisizione del materiale per l'archivio regionale
oppure, addirittura, direttamente per l'A.V.A.S.
PRESIDENTE
: Ha chiesto di parlare l'Assessore alla
Pubblica Istruzione Faval, ne ha facoltà.
FAVAL (U.V.):
Peut-être le Conseiller Maquignaz n'était
pas encore présent et n'a pas écouté ce matin ce qu'on s'est dit,
le Conseiller Riccarand et moi, en ce qui concerne un concours que
l'Administration régionale vient de faire pour permettre à
l'A.V.A.S. de récupérer en Vallée d'Aoste tous les témoignages
oraux qu'il est indispensable de recueillir parce que, si nous
attendons encore, probablement nous n'aurons plus la possibilité de
faire ce travail. Ceci concerne exactement le travail que
l'A.V.A.S. est en train de faire et nous pouvons dire à M.
Maquignaz que depuis long temps l'A.V.A.S. a des contacts directs
avec la R.A.I. d'Aoste pour l'échange de matériel et même pour
demander à la R.A.I. un aide pour faire des copies du matériel dont
l'A.V.A.S. elle-même dispose.
En ce qui concerne spécifiquement la possibilité que la R.A.I.
ait éliminé une partie du matériel, j'ai interpellé le directeur de
la R.A.I d'Aoste et la réponse est la suivante:
Rispondo alla sua del 17.11.1983 con la quale si comunica che il
Presidente del Consiglio regionale le ha trasmesso copia di una
interpellanza del Consigliere Maquignaz con la quale egli le
domanda di accertare se rispondono al vero le indiscrezioni
filtrate dagli ambienti della sede regionale R.A.I circa la
decisione presa di cancellare la registrazione del notiziario
quotidiano "La Voix de la Vallée" anteriore al 1972. Le
indiscrezioni che il Consigliere Maquignaz afferma essere uscite
dalla sede regionale della R.A.I. per la Valle d'Aosta sono false e
tendenziose, non è mai stata data disposizione di cancellazione
alcuna di programmi registrati da questa sede. Le faccio nota-- re
che prima del luglio 1976 la R.A.I. non aveva in Valle d'Aosta una
sede regionale ma solo un'agenzia giornalistica dipendente dal
centro di produzione di Torino. Malgrado ciò i responsabili
dell'agenzia stessa hanno fatto in modo che la sede ereditasse
vecchie registrazioni e vecchie interviste effettuate dal 1961 al
1975. Per quanto riguarda i rapporti con l'A.V.A.S. le allego una
fotocopia di convenzione sottoscritta dalla stessa associazione con
la quale la sede regionale R.A.I. per la Valle d'Aosta si è
impegnata a riprodurre per conto dell'A.V.A.S. le registrazioni che
interessano per l'attività culturale da essa svolta. E' stato
tacitamente convenuto anche che i nostri archivi storici e
culturali sono a completa disposizione di detta associazione. Per
quanto riguarda l'accenno personale che viene fatto, le comunico
che la voce del Canonico Joseph Bréan da me registrata negli anni
'50, è stata da me consegnata al mio arrivo alla nastroteca di sede
come documento storico-culturale al quale ho sempre dato la massima
importanza, non per la calda amicizia che mi legava al canonico
Bréan, ma perchè convinto della eminente rappresentatività dello
scomparso.
Nel confermarle che non è stata data e non sarà mai data
disposizione di cancellazione del materiale registrato e conservato
da questa sede, le assicuro che la direzione di sede seguirà tutti
i problemi inerenti alla conservazione affinchè rimangano i
documenti sonori riguardanti la storia, la vita e la cultura della
comunità valdostana. Tengo a precisarle che le teche richiedono
occupazione di persone e di spazio e che pertanto la direzione di
sede non pensa necessario per ora una sovraoccupazione per
l'A.V.A.S in quanto la stessa associazione potrà ricorrere al
nostro archivio quando e come vorrà. Le leggo lo elenco del
materiale in possesso, ecc.."
PRESIDENTE
: Ha chiesto di parlare il Consigliere
Maquignaz, ne ha facoltà.
MAQUIGNAZ (Féd. DP-UVP
): Ringrazio l'Assessore Faval per
la risposta molto precisa; sono soddisfatto che esista un rapporto
di collaborazione fra la Regione e la sede regionale della R.A.I.
ed in effetti, se le cose stanno come ha fatto notare l'Assessore,
devo prendere atto di aver forse commesso un'imprudenza nelle
premesse dell'interpellanza, non avendo valutato con attenzione se
queste voci potevano essere fondate o meno. Non volevo essere
polemico con la sede regionale della R.A.I. e poichè, da quanto ho
capito, la direzione è rimasta un po' offesa, intendo oggi
pubblicamente scusarmi con la Direzione della R.A.I. perchè non era
mia intenzione offenderla. D'altra parte lo scopo
dell'interpellanza non era questo, era quello di chiedere
all'Assessore di valutare le possibilità di acquisire al patrimonio
regionale queste testimonian
ze
orali.
