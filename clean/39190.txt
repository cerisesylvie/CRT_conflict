Classificazione
FINANZA REGIONALE E LOCALE
Partecipazioni azionarie regionali



Oggetto del Consiglio n. 2495 del 22 novembre 2016 - Resoconto
OGGETTO N. 2495/XIV - Approvazione di risoluzione:
"Presentazione di deroghe al decreto legislativo n. 175/2016 a
favore delle società partecipate in attivo".
Rosset (Presidente) -
Punto n. 25.04 dell'ordine del
giorno. Per l'illustrazione, ha chiesto la parola il collega
Roscio, ne ha facoltà.
Roscio (ALPE) -
Cercherò di illustrare brevemente questa
nostra risoluzione che ci sembra oltretutto vada nella direzione di
recepire delle istanze che credo siano ampiamente condivise visto
che lo spunto è uscito anche sui mezzi di stampa e riguarda la
preoccupazione di diversi Sindaci per l'applicazione del decreto n.
175/2016, più noto come "decreto Madia", che tanto ha fatto
discutere anche per via delle recenti legge che sono state
approvate da questo Consiglio. Sembra che l'applicazione del
decreto Madia, per quanto riguarda la produzione di energia
elettrica da idroelettrico, quindi da fonti rinnovabili, da fonti
pubbliche, che è stato un argomento di discussione più volte: io
ricordo la posizione di ALPE sulla gestione delle risorse in
maniera rispettosa dal punto di vista ambientale, in modo tale che
le ricadute vadano il più possibile alle collettività che hanno
questo bene, posizione chiara non solo da oggi...sembra che
l'applicazione di questa norma addirittura superi i principi della
legge e le conseguenze sembra che possano essere deleterie per le
collettività. D'altronde, se i principi della legge sono quelli
dell'efficienza, quello di garantire la concorrenza e la riduzione
della spesa, sembra che quello che si paventa sia un superamento a
danno invece di chi opera correttamente nel settore. Addirittura
questa concorrenza per il libero mercato sembra che vada a danno
delle società con partecipazioni pubbliche, che operano invece nel
mercato. Questa come ricaduta ha dei danni sulle Collettività
locali e sui Comuni, che alla fine operano proprio per favorire le
Collettività locali. Oltretutto questo rischio di dismettere le
quote o di dismettere la proprietà intera delle centraline
idroelettriche, in tempi che sembrerebbero essere molto brevi,
vorrebbe dire spesso e volentieri non solo vendere, ma svendere dei
beni. Siccome proprio nel testo della legge è previsto che si
possano introdurre invece dei decreti del Presidente del Consiglio
dei ministri che ancora non ci sono, a nostro parere, bisognerebbe
cercare di intraprendere delle azioni a livello nazionale, quindi
sollecitando i nostri Parlamentari affinché facciano due cose: da
un lato, lavorino per tutelare i nostri Comuni, ma facciano
un'azione di raccordo con altre realtà che hanno i nostri stessi
problemi su questo tema per fare azioni di
lobbing
per
arrivare a questo scopo. Credo quindi che il tema sia chiaro e
credo sia ampiamente condiviso, quindi può trovare - ma d'altronde
forse c'è stata una qualche anticipazione in tal senso - un
consenso da parte di questo Consiglio.
Presidente -
Ha chiesto la parola il collega Bertin, ne
ha facoltà.
Bertin (ALPE) -
Questo è un provvedimento che se passa
così com'è, può creare dei seri danni agli Enti locali valdostani,
che negli anni hanno investito, hanno creduto in questa risorsa,
per avere, oltre ai danni che inevitabilmente ci sono nel
realizzare questi impianti, anche delle ricadute positive sul
territorio che ha questi danni. Per molti Comuni questa rappresenta
una fonte importante dal punto di vista finanziario, rappresentando
anche il 10-20 percento del bilancio stesso, pertanto un obbligo di
cedere in tempi brevi comporta anche un rischio di svendere le
partecipazioni di queste società, che in certi casi sono
addirittura maggioritarie. Penso al caso della Valle del Gran San
Bernardo, nella quale tutti i Comuni sono coinvolti e tutti hanno
dei benefici significativi da queste centraline che, in un momento
di difficoltà economica e finanziaria degli Enti locali,
rappresentano un valore aggiunto che non può essere trascurato.
Pertanto, è importante che i nostri rappresentanti a Roma agiscano
il più efficacemente possibile per dare delle deroghe da questo
punto di vista e in qualche modo riuscire a limitare i danni di
quella che potrebbe essere un'applicazione di questa normativa.
Presidente -
Ha chiesto la parola il collega Gerandin, ne
ha facoltà.
Gerandin (GM) -
Prima premessa. Capiamo che andiamo a
parlare comunque di una legge che di fatto è già una legge
approvata, pertanto sicuramente ci sono delle difficoltà.
Detto questo, non è la prima volta che all'interno di leggi
finanziarie si correggono eventualmente alcuni aspetti che possono
essere deleteri come in questo caso. La finanziaria a noi risulta
che passerà con un voto di fiducia entro domenica, pertanto se ci
fosse veramente la possibilità di intervenire - noi non sappiamo se
ci sono ancora i tempi tecnici, su questo non abbiamo degli
elementi aggiuntivi - però a noi parrebbe opportuno che quanto meno
un segnale di questo genere su una proposta, se siamo ancora in
tempo ad emendare o eventualmente a presentare alcuni emendamenti
in questo senso come Parlamentari, sarebbe opportuno farlo. È
giusto ricordare che in passato, quando si andavano ad identificare
le società da cedere, c'era il requisito di dire quelle che sono in
passivo. Se questo requisito fosse reinserito sul disegno di legge
della finanziaria, potremmo eventualmente ovviare a questo tipo di
problematiche. In questo momento mi pare che la scelta, così com'è
stata legiferata, non fa distinzioni tra attivo e passivo.
Pertanto, è chiaro che se noi leggiamo il dispositivo di legge
della Madia, in questo momento a noi pare che non ci siano tanti
margini.
Preoccupa anche il fatto che ci siano dubbi interpretativi
addirittura sul fatto che si possano o meno ottenere delle
royalty
, per cui ci sarebbe, oltre il danno, la beffa.
Pertanto quello che vogliamo sollecitare è proprio questo: se siamo
ancora in tempo all'interno della finanziaria, che si preveda,
anche perché questo aspetto non riguarda solo i Comuni valdostani,
ci sono anche altre realtà montane che hanno delle entrate
derivanti da questo, se c'è la possibilità in qualche maniera di
intervenire... Viceversa, se non siamo in tempo per la finanziaria,
che si trovi un disegno di legge in cui inserire questa
problematica, che riguarda quei Comuni che hanno investito, perché
hanno investito anche risorse proprie importanti.
Presidente -
Ha chiesto la parola il collega Restano, ne
ha facoltà.
Restano (PNV) -
Mi permetto di intervenire per
sottolineare l'importanza di questa risoluzione, ma soprattutto per
significare che le centraline sono un patrimonio della collettività
comunale, ma molte centraline sono state costruite in convenzione
con i consorzi di miglioramento fondiario dai Comuni, da delle
società miste, ma con l'autorizzazione dei consorzi che permettono
di utilizzare le proprie condotte, le proprie opere di presa per
produrre energia elettrica. Di conseguenza, i consorzi hanno un
contributo in virtù di questa convenzione, che permette oggi a loro
di sopravvivere e con questi soldi di sostenere le spese minime per
la sopravvivenza e non andare ad incidere in maniera significativa
sulla contribuzione da parte dei proprietari dei terreni. Abbiamo
quindi un'importanza che non è solo limitata alla mera produzione
di energia elettrica, ma anche a quella del mantenimento del
territorio. Ben venga quindi un sostegno da parte dei nostri
rappresentanti a Roma affinché si possa mantenere questa
peculiarità tipica della Valle d'Aosta e di altre regioni
montane.
Presidente -
Non ci sono altre richieste di intervento,
dichiaro chiusa la discussione. Ha chiesto la parola il Presidente
della Regione, ne ha facoltà.
Rollandin (UV) -
Questo tema non può che interessare
tutti e capisco gli interventi che ci sono stati, però vorrei
precisare due aspetti: Primo, questo non è in approvazione, è
legge, già quando si è discusso di questo. È una legge che
purtroppo è molto chiara, è la stessa che porta la CVA a vendere le
quote di partecipazione, perché lì si dice: o vendi tutto o vendi
le quote. Il discorso quindi è quello: è già legge ed è specifica
ed inequivocabile purtroppo sul discorso dell'idroelettrico. Su
questo tema noi abbiamo fatto un'analisi di tutti i Comuni che
hanno delle percentuali di partecipazione in alcune società: c'è
chi ha l'1 percento, chi ha il 2 percento, chi ha delle quote
maggiori. Noi votiamo questa risoluzione, però vogliamo essere
anche chiari sul fatto che oggi la possibilità di incidere nella
modifica della Madia per intervenire in questo settore è molto
flebile. La votiamo perché siamo d'accordo di provare ad
intervenire, però su questo ci sono state lunghissime discussioni
che hanno portato a questo risultato nel settore specifico
dell'idroelettrico. Questo voglio dirlo a scanso di equivoci.
Quindi noi votiamo questa risoluzione sapendo che però le
chance
di poter avere un esito positivo sono obiettivamente
ridotte perché parliamo di una legge già in vigore, che ha tutti i
suoi risvolti che conosciamo e, per onestà, lo diciamo. Noi
comunque, per lo spirito di cui si è detto, votiamo questa
risoluzione.
Presidente -
Possiamo mettere in votazione? Dichiaro
aperta la votazione. La votazione è chiusa.
Presenti: 31
Votanti           
: 31
Favorevoli: 31
Il Consiglio approva all'unanimità.
