Classificazione
CONSIGLIO REGIONALE
Attività consiliare d'aula



Oggetto del Consiglio n. 478 del 7 aprile 2021 - Resoconto
OGGETTO N. 478/XVI - Rinvio alla prossima adunanza consiliare
del D.L. n. 14: "Disposizioni in materia di Uffici stampa e altre
disposizioni in materia di personale".
Bertin (Presidente) -
Possiamo riprendere i lavori
sospesi in precedenza. Vi è stato inviato tramite
email
il
parere degli uffici delle finanze, parere che è negativo, pertanto
gli emendamenti non possono essere posti in votazione, ma possono
essere comunque illustrati dai proponenti. Vedo una richiesta di
intervento da parte del consigliere Aggravi per mozione
d'ordine.
Aggravi (LEGA VDA) -
Per una mozione d'ordine. Intanto
chiederei la possibilità di avere il parere anche sugli emendamenti
presentati dalla Presidenza perché, almeno per quello che mi
riguarda, non è stato inviato. Gli emendamenti sono stati inviati,
ma il parere su quegli emendamenti, che immagino vengano messi al
voto, non è stato inviato.
Per quanto riguarda poi il parere che leggo testé, sinceramente
vorrei un approfondimento di giustificazione, ma lo cercheremo.
Chiederei una brevissima sospensione per una riunione di
minoranza.
Presidente -
La sospensione è accordata. Come ho
comunicato alla Conferenza dei Capigruppo di ieri, la sala qui di
fianco è autorizzata per sette persone in questa situazione di
pandemia. Vi chiedo soltanto di rimanere nei limiti. Grazie e ci
vediamo al più presto.
La seduta è sospesa dalle ore 10:26 alle ore 11:22.
Bertin (Presidente) -
Possiamo riprendere i lavori del
Consiglio. Consiglieri vi invito a prendere posto. Durante la pausa
si è riunita la Conferenza dei Capigruppo, la quale ha convenuto
che il punto all'ordine del giorno 4.01, riguardante "Disposizioni
in materia di Uffici stampa e altre disposizioni in materia di
personale", verrà rinviato al prossimo Consiglio, mentre i lavori
odierni riprenderanno con l'oggetto 7 all'ordine del giorno. Finito
questo punto si sospenderanno i lavori del Consiglio per riprendere
nel pomeriggio alle ore 16:00, e non alle ore 15:00, con il DEFR.
Questo è stato convenuto dalla Conferenza dei Capigruppo e pertanto
passiamo direttamente al punto 7 dell'ordine del giorno.
Il Consiglio prende atto.
