Classificazione
CONSIGLIO REGIONALE
Attività consiliare d'aula



Oggetto del Consiglio n. 863 del 25 luglio 2019 - Resoconto
OGGETTO N. 863/XV - Ordine dei lavori. Rinvio
oggetti.
Rini (Presidente) -
Colleghi, prima di proseguire, è con
profonda tristezza e commozione che vi comunico l'improvvisa
scomparsa del papà del nostro collega, dell'assessore Albert
Chatrian. A nome mio personale e dell'Ufficio di Presidenza e
ovviamente dell'intero Consiglio regionale esprimiamo la nostra
vicinanza all'amico Albert in questo duro e tristissimo momento. Lo
abbracciamo davvero forte e con affetto. Ovviamente tutti i suoi
punti all'ordine del giorno di sua competenza sono rinviati al
prossimo Consiglio regionale. Ha chiesto la parola il presidente
Fosson.
Fosson (PNV-AC-FV)
- Mi associo anch'io a nome mio
personale e di tutto il Governo al cordoglio per la morte del papà
del nostro collega Albert Chatrian. Il collega Chatrian era appena
stato colpito da un altro grave lutto, quando alcuni mesi fa era
mancata la sua mamma, quindi è ancora più dolorosa in questo
momento la perdita anche del papà. Desidero esprimere tutta la mia
vicinanza e affetto in questo momento così difficile e così
prossimo a un altro così importante lutto che lui ha sofferto.
Presidente -
I punti all'ordine del giorno 16, 19, 24, 25
e 42 sono rinviati al prossimo Consiglio. Passiamo alla trattazione
congiunta dei punti 11 e 12 all'ordine del giorno.
