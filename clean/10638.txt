Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1631 del 28 novembre 1990 - Resoconto
OGGETTO N. 1631/IX - Disegno di legge: "Completamento di
interventi inclusi nei programmi di cui alla legge regionale 18
agosto 1986, n. 51 (FRIO) e successive modificazioni, per i trienni
1986/88, 1987/89, 1988/90 e 1989/91".
Presidente - Ha chiesto di parlare il relatore, Consigliere
Mafrica, ne ha facoltà.
Mafrica (PCI)
- Questo disegno di legge ha lo scopo di
utilizzare la parte ancora disponibile di finanziamenti per gli
interventi FRIO del programma 1990-92.
Il FRIO (Fondo regionale investimenti occupazione) viene attuato
mediante programmi triennali e anno dopo anno una parte dei
finanziamenti viene destinata ad opere magari iniziate negli anni
precedenti.
Il fondo disponibile per il 1990 ha ancora somme per 6 miliardi
242 milioni che possono essere oggi rifinalizzati, altrimenti
finiscono in economia. Il disegno di legge utilizza questa somma e
un altro miliardo 800 milioni, che deriva da minori costi di
programmi precedenti, per fare fronte a spese superiori al previsto
in programmi degli anni 86-88, 87-89 e 89-91.
Si tratta di una ridistribuzione che in maggior parte è
destinata ai sentieri (64 percento), ai fabbricati (9 percento),
agli acquedotti (17 percento).
Queste maggiori spese sui programmi degli anni precedenti
derivano soprattutto dal fatto che fra le modalità di esecuzione
indicate nei progetti di massima presentati dai comuni e le
modalità invece consigliate dagli stessi uffici, dal servizio
regionale competente, ci sono dei costi in aumento.
Il disegno di legge quindi è molto semplice nella sua natura e
ha una logica che mi pare del tutto chiara; il problema semmai è
quello di rivedere i meccanismi con i quali il nucleo di
valutazione ammette i progetti dei comuni ai finanziamenti previsti
da questa legge. In questo senso c’è stato un
impegno che è contenuto nel programma presentato dalla Giunta
regionale.
Presidente
- E’ aperta la discussione.
Ha chiesto di parlare il Consigliere Rollandin, ne ha
facoltà.
Rollandin (UV)
- Seulement pour dire qu’on
a déjà examiné ce problème dans la Commission compétente; je crois
que le problème est surtout de vérifier s’il est
possible que dans le futur il y ait le maximum de célérité face à
l’exigence de réaliser les travaux, car ici il
s’agit de la difficulté d’application
de la loi elle-même et du fait que parfois les mêmes travaux ont eu
des modifications.
Je crois qu’on va dans la direction de prévoir
qu’en collaboration avec les communes, dans les plus
brefs délais, il y ait la réalisation des différents projets inclus
dans la liste, qui est approuvée chaque année par le FRIO.
Presidente
- Si passa all’esame
dell’articolato. Do lettura
dell’articolo 1:
Articolo 1
1 - L’autorizzazione di spesa di cui al capitolo
22890 del bilancio della Regione disposta, per
l’anno 1990, dall’articolo 5, secondo
comma della legge regionale 15 gennaio 1990, n. 8 (legge
finanziaria), e dall’articolo 1, primo comma della
legge regionale 21 agosto 1990, n. 48 (legge finanziaria per
l’assestamento del bilancio), non utilizzata ai fini
della formazione del programma triennale 1990/92 del Fondo
Regionale Investimenti Occupazione, è destinata, per lire 6242
milioni, al completamento di interventi inclusi nei programmi di
cui alla legge regionale 18 agosto 1986, n. 51 (FRIO) e successive
modificazioni, per i trienni 1986/88, 1987/89, 1988/90 e
1989/91.
Presidente
- Pongo in votazione l’articolo
1:
Esito della votazione
Presenti, votanti e favorevoli: 24
Il Consiglio approva all’unanimità
Presidente
- Do lettura dell’articolo
2:
Articolo 2
1 - La presente legge è dichiarata urgente ai sensi del terzo
comma dell’articolo 31 dello Statuto Speciale ed
entrerà in vigore il giorno successivo a quello della sua
pubblicazione nel Bollettino Ufficiale della Regione.
Presidente
- Pongo in votazione l’articolo
2:
Esito della votazione
Presenti, votanti e favorevoli: 24
Il Consiglio approva all’unanimità.
Presidente
- Pongo in votazione la legge nel suo
complesso:
Esito della votazione
Presenti, votanti e favorevoli: 26
Il Consiglio approva all’unanimità
***
