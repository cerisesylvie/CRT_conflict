Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 50 del 27 gennaio 1983 - Resoconto
OGGETTO N. 50/VII - EVENTUALE RADDOPPIO DELLA GALLERIA DEL
MONTE BIANCO E REALIZZAZIONE DEL NUOVO COLLEGAMENTO STRADALE
AOSTA-COURMAYEUR.- (Interpellanza).
PRESIDENTE:
Do lettura dell'interpellanza presentata dal
Consigliere Berti.
INTERPELLANZA
RILEVATO che la stampa nazionale si è soffermata con
particolare evidenza su affermazioni che avrebbe fatto il
Presidente della Regione Piemonte circa il raddoppio della galleria
del Monte Bianco;
OSSERVATO che non risulterebbero istanze ufficiali in tal senso
da parte dei gruppi finanziari che compongono l'attuale società del
Traforo del Monte Bianco;
CONSIDERATO che l'attuale galleria del Monte Bianco ha sinora
assorbito senza difficoltà il traffico turistico e commerciale e
che è in grado di mantenere,
p
roprio per le sue
caratteristiche costruttive, e persino superare gli attuali livelli
di traffico;
CONSTATATO invece che il problema più
p
ressante è
oggi quello di migliorare il collegamento stradale sul versante
sud, nel tratto compreso fra Aosta e l'imbocco italiano della
galleria;
INTERPELLA
il Presidente della Giunta per sapere se in via ufficiosa
esistono orientamenti per giungere ad un eventuale
raddop
p
io della galleria del Monte Bianco ed in caso
affermativo se gli orientamenti sono indirizzati verso la
realizzazione di una nuova camionabile internazionale o verso la
creazione di un tunnel ferroviario. Si chiede inoltre se si sono
iniziate trattative per la costituzione di un Consorzio finanziario
verso il quale far convergere il denaro occorrente alla
realizzazione dell'autostrada con Courmayeur secondo il progetto
approvato dalla Regione e dall'ANAS e nell'eventualità ciò non
fosse avvenuto si chiede che l'Amministrazione regionale, per voce
del Presidente della Giunta, promuova in tempi brevi l'iniziativa
allo scopo di contribuire alla soluzione rapida dell'annoso
problema.
PRESIDENTE:
Ha chiesto di parlare il Consigliere Berti,
ne ha facoltà.
BERTI - (Art. e Comm. valdostani)
: Qui in Valle d'Aosta,
almeno a livello di Consiglio regionale - eccetto una intervista
rilasciata poco tempo fa al TG3 dall'Assessore Borbey - non si
parla in maniera abbastanza ufficiale di questo problema che
investe invece tutto il nostro territorio e non solo quello, nella
previsione di un traffico internazionale.
Ho appreso dalla stampa nazionale che ci sono in previsione
degli accordi fra Presidente della Regione Piemonte e responsabili
del settore francese, e sono stati esclusi almeno così si dice -
nell'articolo che ho letto - i responsabili, che poi sarebbero
quelli più naturali, della Regione Valle d'Aosta. Una volta si
parla di un raddoppio di galleria camionabile, una volta di
raddoppio di un tunnel ferroviario, quindi penso che da parte
francese ci possa anche essere questa spinta perché loro sono in
stato di avanzamento dei lavori già imminenti a Chamonix con la
loro autostrada, noi ci troviamo poi a Valle del traforo con un
imbuto in quanto il problema interessa soprattutto la popolazione e
l'attività dell'Alta Valle, il transito veicolare e camionabile che
esercita la propria attività tutti i giorni in un budello di
strada, quindi bisogna vedere se si sta facendo qualcosa a livello
di Giunta regionale per costituire quel famoso consorzio per poter
accedere ai finanziamenti anche abbastanza cospicui, per finanziare
almeno questo tratto.
Secondo il mio punto di vista è molto più impellente il problema
del collegamento tunnel Aosta che il traforo. Ad ogni modo volevo
sentire una risposta ufficiale per dare anche informazione alla
nostra popolazione di ciò che verrà successivamente fatto nel
raddoppio o nel collegamento camionabile o autostradale
dell'Aosta-Courmayeur.
PRESIDENTE:
Ha chiesto di parlare l'Assessore ai Lavori
Pubblici Borbey, ne ha facoltà.
BORBEY - (D.C.):
Come premessa, niente di ufficiale nè di
ufficioso ha in mano la Regione Valle d'Aosta inerente al raddoppio
del traforo del Monte Bianco; non ha mai avuto contatti in campo
nazionale con gente che può essere interessata nel settore, quindi
diciamo pure la società del Traforo del Monte Bianco o l'IRI, e
neppure con la Francia, ma ci è pervenuta dalla stampa la notizia
che il Presidente della Regione Piemonte si è incontrato con il
Presidente del Cantone Ginevrino, parlando di questo problema.
Quando al TG3 ho fatto una velocissima intervista, avevo detto una
cosa specifica che poi il TG3 ha tagliato, e cioè che se il
Presidente della Regione Piemonte si interessasse a favore della
Valle d'Aosta per il raddoppio della strada invece che per il
traforo, forse farebbe qualcosa di meglio che non parlare di cose
che sono nel futuro e non a breve scadenza.
Di ufficiale abbiamo che il Consiglio regionale ha approvato un
progetto di massima per il collegamento col traforo del Monte
Bianco. Questo progetto è stato pagato dalla società del Traforo
del Monte Bianco, la quale ha già commissionato il progetto
esecutivo del tratto Morgex-Courmayeur. L'ANAS ha già fatto il
progetto esecutivo del tratto per la circonvallazione di Aosta,
anche se i tempi sono lunghi perché purtroppo con tutte le
sollecitazioni, l'ANAS è senza fondi ed anche i famosi miliardi che
sono stati dichiarati dal Ministro dei Lavori Pubblici, in parte
sono ancora sulla carta, perché devono essere finanziati con la
legge finanziaria dello Stato. Però è ribadito il finanziamento di
42 miliardi. Per la tangenziale di Aosta mancheranno altri 15-20
miliardi; da dichiarazione del Presidente della Giunta - perché in
proposito ho interpellato il Presidente, quindi la dichiarazione è
stata fatta proprio il giorno della visita del Ministro Nicolazzi
ad Aosta -, allorché da parte dello Stato ci sarà il finanziamento
concreto e quindi partiranno gli appalti per i primi tre lotti, il
quarto lotto degli ultimi 15 miliardi sarà anche a carico della
Regione Va11e d'Aosta. Il Ministro ha detto di non essere contrario
a questa impostazione; interpellata la Giunta, questa si è
dichiarata favorevole e spero che anche il Consiglio regionale lo
sia, perché in bilancio abbiamo messo 20 miliardi.
Per quanto concerne invece il prosieguo da Sarre a Morgex, il
discorso si farà molto più ampio. Posso dire al Consigliere Berti
che il Presidente della Giunta si sta interessando sia direttamente
che assieme alla Giunta ed all'Assessorato ai Lavori Pubblici -
quindi anche al sottoscritto. Due tecnici finanziari del settore
valdostano nominati dalla Regione, un esperto esterno ed il rag.
Vitali, hanno già avuto due incontri con dei tecnici dell'Italstat
per fare il piano finanziario. Il Presidente si sta muovendo per
ottenere anche i futuri finanziamenti, ma a monte dobbiamo disporre
di un piano finanziario e di quote societarie. Ma per forza di cose
le due massime compartecipanti a questa società dovranno essere la
Società del Traforo del Monte Bianco e la Regione Valle d'Aosta,
per le altre è ancora in sospeso la denominazione.
PRESIDENTE:
Ha chiesto di parlare il Consigliere Berti,
ne ha facoltà.
BERTI - (Art. e Comm. valdostani):
Mi premeva di sapere
almeno in via ufficiale a che punto era la situazione, quindi mi
ritengo soddisfatto della risposta. Pregherei l'Assessore di farsi
carico in Giunta di tenere informato il Consiglio su questo
problema, che interessa buona parte della popolazione valdostana,
una volta deciso che si è appaltato, perché ogni due tre giorni
abbiamo notizie contrastanti.
