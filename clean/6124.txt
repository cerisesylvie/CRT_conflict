Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 567 del 14 maggio 1984 - Resoconto
OGGETTO N. 567/VIII - INTERVENTO DELLA REGIONE VALLE D'AOSTA
A FAVORE DELLE POPOLAZIONI COLPITE DAL MOVIMENTO SISMICO ANCORA IN
ATTO NELLE REGIONI DELL'ITALIA CENTRALE.
PRESIDENTE:
Do lettura del testo della delibera:
IL CONSIGLIO REGIONALE
constatata la particolare gravità e vastità del movimento
sismico ancora in atto nelle regioni dell'Italia centrale;
ritenuto doveroso che anche la Regione Valle d'Aosta
partecipi, con un proprio contributo, ai primi interventi in atto
da tutta la Nazione al fine di alleviare le gravi difficoltà in cui
le Regioni interessate dal sisma si sono venute a trovare;
DELIBERA
1)
di approvare l'intervento della Regione autonoma
Valle d'Aosta per un ammontare di spesa di L. 300.000.000.
(trecentomilioni) destinando tale somma per gli interventi di primo
soccorso a favore degli abitanti delle Regioni del centro sud
maggiormente colpiti dal movimento sismico ancora in atto;
2)
di approvare la spesa di L. 300.000.000.
(trecentomilioni) da imputare al cap. 42000 del bilancio preventivo
della Regione per l'anno 1984 ("Contributi, sovvenzioni e sussidi
ad enti e privati, istituzioni e fondazioni assistenziali"), il cui
stanziamento viene a tal fine aumentato di L. 200.000.000 mediante
prelievo dal cap. 50800 "Fondo di riserva per spese impreviste",
che presenta la necessaria disponibilità di fondi;
3)
di delegare alla Giunta regionale l'adozione dei
successivi provvedimenti per la liquidazione della spesa;
4) di dichiarare la presente ai sensi dell'art. 63 della
legge 16.5.1978, n. 196, per specifiche ragioni d'urgenza,
immediatamente eseguibile.
PRESIDENTE
: Ha chiesto di parlare il Presidente della
Giunta, ne ha facoltà.
ROLLANDIN - (U.V.):
Selon les accords que nous avions
pris ce matin, on a fait la réunion des chefs de groupe et, à la
suite de ça, on a proposé à l'attention du Conseil régional la
délibération suivante, là où on soumet au Conseil l'approbation
d'une allocation de 300 millions pour les populations touchées du
tremblement de terre de ces derniers jours.
Je pense qu'avec cette première intervention encore une fois
nous aurons la possibilté de démontrer notre amitié envers les
populations qui ont été si durement touchées.
PRESIDENTE
: Metto in votazione l'iscrizione d'urgenza
della delibera in oggetto ai sensi del 2° comma dell'art. 50, del
Regolamento:
ESITO DELLA VOTAZIONE
Presenti 27
Votanti 27
Maggioranza 24
Favorevoli 27
Il Consiglio approva all'unanimità
PRESIDENTE
: E' aperta la discussione sulla proposta.
Come vedete, sono stati aggiunti al testo concordato i commi 3°
e 4°, relativi alla delega alla Giunta regionale dell'adozione dei
successivi provvedimenti per la liquidazione della spesa e la
dichiarazione, ai sensi dell'art. 63 della legge 16.5.1973, n. 196,
di immediata eseguibilità per specifiche ragioni d'urgenza. La
metto in approvazione.
ESITO DELLA VOTAZIONE
Presenti 28
Votanti 28
Favorevoli 28
Il Consiglio approva all'unanimità
