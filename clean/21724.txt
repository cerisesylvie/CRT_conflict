Classificazione
ASSISTENZA SANITARIA E OSPEDALIERA



Oggetto del Consiglio n. 1449 del 21 settembre 2005 - Resoconto
OGGETTO N. 1449/XII - Gara di appalto per la gestione del nuovo
centro per pazienti psichici di Donnas. (Interrogazione con
risposta scritta)
Interrogazione con risposta scritta
Richiamata l'iniziativa consiliare del 28 luglio u.s.
relativamente al trasferimento a Donnas e al cambiamento di
gestione della comunità per pazienti psichici del Pont
Suaz;
Preso atto che l'appalto per la gestione del nuovo centro per
pazienti psichici sito a Donnas è stato vinto da una cooperativa
diversa da quella che ha gestito da anni il centro sito a Pont
Suaz;
Ritenendo che tale scelta dovrebbe rispondere a precisi
criteri di trasparenza, quali quelli indicati nella delibera di
Giunta n. 1926/03, nell'ottica di scegliere il soggetto gestore più
idoneo per tale servizio, rivolto, tra l'altro, a persone
particolarmente fragili e indifese;
Avendo inoltre appreso che nei primi mesi della nuova
gestione sarà utilizzato anche personale della Cooperativa che
finora ha gestito il servizio;
Ritenendo opportuno che, anche a livello politico, sia fatta
chiarezza su una situazione che riguarda soggetti deboli e che
comunque vede l'utilizzo di risorse pubbliche;
Visti il bando, l'attribuzione del punteggio (in cui si
sommano elementi qualitativi, quali la validità del progetto, ad
elementi quantitativi, quali il numero degli operatori e dei
volontari, tenuto conto tra l'altro dei piccoli numeri che
caratterizzano l'utenza del servizio) e l'esito della gara di
appalto;
Considerando infine che è interesse dello stesso organo
politico acquisire tutti gli elementi che garantiscono la
correttezza dello specifico iter amministrativo;
la sottoscritta Consigliera regionale
Interroga
l'Assessore competente per sapere:
1) se il bando della gara di appalto recepisce in toto i
requisiti indicati nella Delibera di Giunta n. 1926/03 e, in caso
contrario, quali sono stati omessi e per quali motivi;
2) quali sono i motivi che giustificano l'assegnazione
dell'appalto ad una cooperativa che risulta penultima nella
valutazione del progetto (punti 19) di contro al Consorzio Trait
d'union, già gerente, che risulta primo con 23 punti (su di un
massimo attribuibile di 25), tenendo conto tra l'altro della
tipologia del servizio socio-sanitario per il quale, a fronte
altresì di piccoli numeri, gli aspetti qualitativi sono
assolutamente prioritari rispetto ai profili
economico-quantitativi;
3) se, prima della proclamazione dell'esito (peraltro
annunciato con incredibile tempestività sui giornali, forse prima
del riscontro stesso ai diretti interessati), sono stati fatti i
doverosi controlli relativi alla veridicità delle asserite e
autocertificate garanzie circa il personale (profili professionali,
garanzie sindacali, previdenziali, con riferimento alle zone di
provenienza, eccetera) e il volontariato;
4) se all' "affiancamento" dei precedenti operatori
corrisponderà una duplicazione dei costi per i primi sei mesi, con
conseguente responsabilità contabile, e come si concilia questa
decisione con la presunta superiorità oggettiva dei
vincitori.
F.to: Squarzino Secondina
Président - La collègue a eu sa réponse par lettre n° 7316 en
date du 1er septembre 2005.
.
