Classificazione
SPORT E TEMPO LIBERO
Manifestazioni sportive



Oggetto del Consiglio n. 196 del 13 gennaio 2021 - Resoconto
OGGETTO N. 196/XVI - Interrogazione: "Proposta di un percorso
alternativo per lo svolgimento in Valle d'Aosta di una tappa del
Giro d'Italia 2021".
Bertin (Presidente) -
Punto n. 9 all'ordine del giorno.
Per il Governo, risponde l'assessore Jean-Pierre Guichardaz, ne ha
facoltà.
Guichardaz J. (PCP) -
Grazie anche davvero al collega
Brunod per l'articolata e documentata interrogazione, che mi ha
dato modo anche di approfondire la questione, di comprendere anche
i passaggi e il pregresso iter riguardo un tema di cui non avevo
informazioni.
L'ipotesi di una tappa del Giro d'Italia 2021, costruita intorno
al Monte Bianco, con partenza da Aosta e arrivo a Pila, era stata
effettivamente verbalmente prospettata nell'estate del 2019 nel
corso di un incontro a Milano tra una delegazione dell'Assessorato
regionale del turismo e l'Amministratore delegato di RCS Sport,
azienda organizzatrice dell'evento. L'incontro era stato richiesto
all'epoca dall'Assessorato, per manifestare il proprio interesse a
ospitare una tappa del Giro d'Italia anche nel 2020, proposta che,
poi, non era stata accolta dagli organizzatori per il fatto che la
Valle d'Aosta aveva già ospitato una tappa della competizione nei
due anni precedenti. Era stata quindi sottoposta alla valutazione
degli organizzatori un'idea alternativa, quella cioè di una tappa
intorno al Monte Bianco per il giro 2021. L'idea era sembrata, tra
l'altro, rivestire per RCS Sport un qualche interesse. Io le
riporto la cronaca degli avvenimenti così come mi è stata detta,
perché all'epoca, com'è noto, facevo altro. Anche in considerazione
del fatto che il 2021 sarebbe stato l'anniversario della nascita
del Valdostano Maurice Garin, primo vincitore del Tour de France e
che l'ipotesi di tappa, che lei ha ben descritto e riportato in
premessa, avrebbe interessato altri due Paesi e che parti del
tracciato, tra l'altro, sarebbero state in sterrato.
Occorre a questo punto ricordare che le prime valutazioni per
l'individuazione del tracciato della corsa da parte degli
organizzatori iniziano generalmente nell'anno precedente l'evento e
si chiudono molti mesi prima dell'inizio della competizione, basti
pensare che il tracciato del Giro 2019 era stato presentato alla
stampa nell'ottobre del 2018, mentre quello del Giro 2018
addirittura nel settembre dell'anno prima.
Stante queste premesse, posso dirle che la proposta di una tappa
nel Giro d'Italia 2021 costruito intorno al Monte Bianco con
partenza da Aosta e arrivo a Pila o una qualsiasi tappa alternativa
avrebbe dovuto essere sviluppata, presentata e condivisa con gli
organizzatori della competizione nel corso dell'anno 2020 e
sappiamo che nel 2020 la Giunta regionale operava in
amministrazione ordinaria, quindi non poté assumere un atto di
amministrazione straordinaria qual è quello proprio di proporre la
propria candidatura ad accogliere una tappa del Giro, così come non
poté in alcuna maniera, non era nelle condizioni di poter prenotare
le relative risorse a valere proprio sul bilancio 2021. D'altra
parte, non si può che condividere pienamente l'importanza che il
Giro d'Italia e, più in generale, gli eventi sportivi di grande
richiamo possono rivestire per la promozione turistica e anche per
il mondo dello sport, che spesso, diciamo per emulazione o per
traino, trae dei vantaggi da eventi di questo genere.
Colgo quindi l'occasione per informarla che abbiamo preso un
contatto sia con gli organizzatori del Giro, per pianificare un
incontro a breve e valutare le possibilità di una candidatura della
Valle d'Aosta per ospitare per i prossimi anni una tappa, sia con
gli organizzatori anche di altri eventi di richiamo, tra cui anche
una tappa del circuito mondiale, per esempio, di tennis WTA, sempre
per valutare la possibilità di ospitare tali eventi sul territorio
regionale.
Presidente -
Per la replica, ha chiesto la parola il
consigliere Brunod a cui passo la parola.
Brunod (LEGA VDA) -
Grazie Assessore per la sua risposta
dove ha fatto anche lei tutti i passaggi che io avevo un po' messo
nella mia interrogazione, passaggi molto tecnici sul discorso dove
ovviamente, come ha ribadito anche lei, nel 2019 non era lei
Assessore e si è fatto trasmettere questi passaggi.
Ritengo molto importante la presenza di questi grandi eventi
nella nostra regione, è con dispiacere che apprendo ovviamente da
appassionato... dalla sua risposta ho capito chiaramente che nel
2021 non ci sarà sicuramente la tappa del Giro d'Italia. Sono
comunque abituato anch'io che nelle diverse competizioni e
soprattutto in questi grandi eventi non si arriva a ridosso
dell'evento dove si devono ancora definire le tappe. Ovviamente,
come messo in premessa, sui vari siti del settore circolano queste
notizie, quindi penso che tutti gli appassionati, non solo
valdostani, vedendo queste notizie, si si aspettassero una tappa
del Giro in Valle d'Aosta, che, come ha detto lei e come riteniamo
noi, è estremamente importante per la valorizzazione storica,
culturale, enogastronomica, ma soprattutto sarebbe stata una grande
occasione per un po' chiudere il cerchio visto che ultimamente si
parla tanto di immobilità ciclistica, tutte le sue varie
sfaccettature legate al ciclismo, le sue diversità. Era l'occasione
per mettere in evidenza e in risalto tutti questi nostri stupendi
percorsi che abbiamo in Valle d'Aosta, sia le strade poderali, le
strade regionali e tutti i sentieri che si prestano molto bene a
quest'attività, quindi avere una tappa del Giro Valle d'Aosta era
un'ottima vetrina per mettere in parallelo in risalto queste nostre
peculiarità.
Mi dispiace quindi un po', però ovviamente sono felice contento
che lei ha ribadito che ci sarà attenzione per prestare da subito
l'impegno di accordarsi con gli organizzatori per portare di nuovo
il Giro in Valle d'Aosta nei prossimi anni. La ringrazio quindi e
penso che tutti gli appassionati di ciclismo valdostano
aspetteranno con grande passione questo evento.
