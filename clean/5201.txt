Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2067 del 23 aprile 1991 - Resoconto
OGGETTO N. 2067/IX Concessione di un contributo di lire
52.920.000 all'Amministrazione comunale di Emarèse per l'acquisto
di immobili da destinare ad area verde attrezzata, ai sensi della
legge regionale 27 giugno 1986, n. 27. Approvazione e liquidazione
di spesa.
Presidente
Do lettura del testo della delibera:
Deliberazione Il Consiglio
Premesso che la legge regionale 27 giugno 1986, n. 27 ha
previsto l'intervento finanziario da parte della Regione, fino al
massimo del 90%, a favore dei comuni per la creazione di un
patrimonio immobiliare comunale;
Atteso che l'Amministrazione comunale di Emarèse ha presentato
richiesta per accedere ai relativi finanziamenti per l'acquisto di
immobili siti in località Col Tzecore di proprietà della
"Consorteria Sommarèse-Chassan", contraddistinti al Catasto Terreni
del Comune censuario di Emarèse al fg. 13 mappali 254-417-418-419,
per complessivi 9299 mq. al fine di realizzare un'area verde
attrezzata;
Considerato che l'acquisto in questione comporta una spesa
complessiva di lire 58.800.000=;
Visti i pareri dei competenti Assessorati;
Dato atto che l'acquisizione dei terreni è inserita nella
relazione previsionale e programmatica del Comune;
delibera
1) di approvare la concessione di un contributo di lire
52.920.000= (cinquantaduemilioninovecentoventimila) a favore
dell'Amministrazione comunale di Emarèse per l'acquisto di immobili
siti in località Col Tzecore, di proprietà della "Consorteria
Sommarèse-Chassan", contraddistinti al Catasto Terreni del Comune
censuario di Emarèse, al fg. 13 mappali 254-417-418-419 per
complessivi 9299 mq., al fine di realizzare un'area verde
attrezzata;
2) di approvare ed impegnare la spesa di lire 52.920.000=
(cinquantaduemilioninovecentoventimila) da imputare al capitolo
20620 del Bilancio preventivo della Regione per l'anno 1991
("Contributi ai Comuni per la costituzione di un patrimonio
comunale immobiliare"), il quale presenta la necessaria
disponibilità;
3) di disporre che la somma venga liquidata ai sensi dell'art.
58 della legge regionale 27 dicembre 1989, n. 90, a cura della
Presidenza della Giunta regionale alla stipulazione di regolare
atto notarile di compravendita, nel rispetto delle condizioni
generali di acquisto risultanti dalla domanda di contributo.
Presidente
Ha chiesto di parlare il Consigliere
Perrin, ne ha facoltà.
Perrin (UV)
Le parc du pique-nique du Col Tzecore
devrait être formé sur des terrains qui sont situés dans la Commune
d'Emarèse et d'autres dans la Commune de Challand.
Je voudrais savoir si cet achat concerne toute l'aire qui est
nécessaire ou seulement une partie, s'il y aura donc successivement
un deuxième délibération.
Presidente
Ha chiesto di parlare il Presidente della
Giunta, ne ha facoltà.
Bondaz (DC)
Si tratta dei terreni che sono nel Comune
di Emarèse, quindi per quel che riguarda il Comune di Challand si
provvederà con una successiva deliberazione.
Presidente
Pongo in votazione la delibera in
oggetto.
Esito della votazione
Presenti, votanti e favorevoli: 32
Il Consiglio approva all'unanimità
