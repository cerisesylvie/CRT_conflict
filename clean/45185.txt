Classificazione
ASSISTENZA SANITARIA E OSPEDALIERA
Personale medico e paramedico



Oggetto del Consiglio n. 1984 del 2 novembre 2022 - Resoconto
OGGETTO N. 1984/XVI - Interrogazione: "Notizie in merito al
passaggio dal ruolo sanitario al ruolo amministrativo di personale
infermieristico dell'Azienda USL della Valle d'Aosta".
Marguerettaz Presidente) -
Prima della sospensione, punto
n. 19. Per la risposta, ha chiesto la parola l'assessore
Barmasse.
Barmasse (UV) -
La prima domanda del consigliere Manfrin
è "Se vi sia del personale infermieristico che dal 2020 a oggi sia
passato dal ruolo sanitario a quello amministrativo" e la seconda
domanda: "In caso affermativo se sia stato dato il nulla osta da
parte della USL a tale passaggio di ruolo".
Abbiamo ovviamente sentito l'Azienda USL della Valle d'Aosta e
informo che su tutti i passaggi di ruolo effettuati dal primo
gennaio 2020 a oggi risulta che nessun dipendente, rientrante tra
il personale infermieristico, sia transitato dal ruolo sanitario a
quello amministrativo nel periodo medesimo.
Presidente -
Per replica, il collega Manfrin.
Manfrin (LEGA VDA) -
Qui devo farle effettivamente una
piccola correzione, nel senso che non potremo prendere e utilizzare
i riferimenti che la USL le ha fornito, perché la USL le ha detto
che non c'è stato nessuno che ha fatto questo passaggio.
Io sono riuscito a trovare ben quattro nominativi, con quattro
delibere: una del febbraio 2021, un'altra di agosto 2021, un'altra
di agosto 2022 ed un'altra di novembre 2021 dove personale
sanitario è transitato in un ruolo amministrativo, quindi non
sanitario.
A fronte di questo - ovviamente foglio che poi le consegnerò
così potrà fare i dovuti approfondimenti - ha creato un po' di
stupore, perché quando si dice e si sostiene che c'è una crisi e
che non si trova personale per affrontare il carico di lavoro che
purtroppo viene richiesto ogni giorno, e poi si autorizza il
personale infermieristico o il personale medico ad andare a
ricoprire dei ruoli che non sono ovviamente quelli sanitari, c'è un
problema, perché a quel punto si sta autorizzando e dando il nulla
osta a una persona che potrebbe essere assolutamente utile, a una
figura che chiaramente per la sua formazione ha bisogno di anni e
anni di specializzazione si sta dando autorizzazione di andare ad
occuparsi di tutt'altro lasciando scoperto un buco. Come sappiamo
il personale sanitario non si trova e questo è un grosso
problema.
Io mi permetterò poi di consegnarle quest'elenco così potrà fare
le sue verifiche. Rimane l'amarezza della mancata lungimiranza di
chi deve dare questi nulla osta ed evidentemente poi a privato la
parte sanitaria regionale del servizio di almeno - sono quelle che
sono riuscito a trovare - quattro unità di personale.
Vedremo, abbiamo la buona notizia del reintegro di cinquanta
dipendenti che erano sospesi e che sicuramente potranno agire al
meglio e integrare il personale che mancava, per lo meno da questo
punto di vista c'è un'integrazione, però se ci fossero anche
quattro unità in più, sicuramente non farebbe schifo.
Presidente -
15 minuti di pausa per cambiare aria.
La seduta è sospesa dalle ore 17:19 alle ore 17:36.
