Classificazione
CONSIGLIO REGIONALE
Costituzione e funzionamento degli organi consiliari



Oggetto del Consiglio n. 1723 del 6 aprile 2011 - Resoconto
OGGETTO N. 1723/XIII - Presa d'atto delle dimissioni
rassegnate dal Consigliere Tibaldi dalla carica di Consigliere
Segretario e sua sostituzione.
Presidente
- Ricordo che, in data odierna, il Consigliere
Tibaldi ha rassegnato le dimissioni dalla carica di Consigliere
Segretario.
Il Consiglio
prende atto delle dimissioni rassegnate dal Consigliere
Tibaldi dalla carica di Consigliere Segretario.
Presidente
- La Conferenza dei Capigruppo è pervenuta
alla determinazione di procedere alla votazione del Consigliere
Segretario in sostituzione del collega Tibaldi.
La parola al Consigliere Louvin.
Louvin (ALPE)
- Nell'esprimere a nostra volta il
ringraziamento al collega Tibaldi per il servizio che ha reso
all'interno dell'Ufficio di Presidenza a nome di tutti i colleghi
dell'opposizione, che ha rappresentato insieme al Vicepresidente
Chatrian in questa fase della legislatura, nel riconoscergli tutta
la serietà, l'impegno, la correttezza sul piano istituzionale che
lo ha contraddistinto, crediamo che non sia da meno la proposta,
che andiamo a fare a nome dei gruppi ALPE e PD, di un altro collega
con spiccato senso delle istituzioni come il collega Gianni Rigo,
al quale vi chiediamo di portare il vostro voto in qualità di
Consigliere Segretario dell'Ufficio di Presidenza del Consiglio
regionale.
Presidente
- Invito il Consigliere Segretario a procedere
all'appello.
Esito della votazione:
- Consiglieri presenti e votanti: trentacinque;
- Schede nulle: una;
- Schede valide: trentaquattro;
- Schede bianche: dieci;
Hanno riportato voti:
- RIGO: ventiquattro;
Presidente
- Prendendo atto delle dimissioni presentate
dal Consigliere Segretario Tibaldi, in base all'esito della
votazione, proclamo eletto alla carica di Consigliere Segretario
del Consiglio regionale il Consigliere Gianni Rigo, a cui formulo
le nostre felicitazioni e gli auguri di buon lavoro.
Domani l'Assessore Isabellon è assente per motivi istituzionali,
chiedo al gruppo ALPE se è d'accordo di discutere il punto n. 13
all'ordine del giorno...va bene.
