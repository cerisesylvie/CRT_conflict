Classificazione
ASSETTO DEL TERRITORIO
Urbanistica e pianificazione territoriale


Resoconto integrale del dibattito dell'aula
Oggetto del Consiglio n. 325 del 13 gennaio 1999 - Resoconto
SÉANCE DU 13 JANVIER 1999 (MATIN)
OGGETTO N. 325/XI Situazione concernente la pianificazione
urbanistica del Comune di Sarre. (Interrogazione con risposta
scritta)
Interrogazione r.s. Preso atto della preoccupante situazione
concernente la pianificazione urbanistica del Comune di Sarre;
Appreso che la Giunta regionale non ha provveduto a formulare
nelle scadenze previste dalla normativa regionale, le proprie
valutazioni sulla Variante generale del Piano Regolatore di
Sarre;
Rilevato che in assenza di tale valutazione, la Variante si
applica come vigente;
Evidenziato che si tratta del primo caso in cui la Regione non
rispetta i termini per le sue valutazioni sulla pianificazione
comunale;
i sottoscritti Consiglieri regionali
Interrogano
la Giunta regionale per sapere:
1) in che data la Giunta regionale esprimerà le proprie
valutazioni rispetto alla Variante al PRG del Comune di Sarre;
2) quali provvedimenti cautelativi sono stati assunti per
evitare che il Comune di Sarre rilasci autorizzazioni e concessioni
relative alla Variante prima della sua definitiva approvazione.
F.to: Curtaz - Beneforti - Squarzino Secondina
Presidente È stata data risposta scritta.
