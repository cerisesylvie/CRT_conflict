Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 143 del 30 marzo 1981 - Resoconto
OGGETTO N. 143/81 - ELENCHI DETTAGLIATI DEI LAVORI IN ECONOMIA
DIRETTA E PER COTTIMO FIDUCIARIO ESEGUITI O DELIBERATI NEL CORSO
DEL 1980. (Interrogazione con risposta scritta)
Presidente
- Do lettura dell'interrogazione presentata
dal Consigliere Viberti:
INTERROGAZIONE CON RISPOSTA SCRITTA
VISTA l'abitudine invalsa presso l'Assessorato ai Lavori
Pubblici di eseguire opere pubbliche con il sistema dell'economia
diretta;
CONSIDERATO che questo sistema di esecuzione di lavori
dovrebbe essere impiegato in casi limitati, regolati da precisate
disposizioni di legge;
APPURATO che nel corso del 1978 si è fatto ricorso frequente
e spesso ingiustificato alla procedura dell'esecuzione di lavori in
economia, per un ammontare di spesa di oltre cinque miliardi e
mezzo;
CONSIDERATO che con questo sistema non si garantiscono
regolari gare di appalto e si determinano risvolti
clientelari;
RILEVATO INOLTRE che in tal modo si elude e si falsa quanto
previsto nel piano lavori;
AL FINE DI CONOSCERE l'entità effettiva dei lavori eseguiti
con tale sistema;
INTERROGA
l'Assessore regionale ai LL.PP. per conoscere:
a)
gli elenchi dettagliati di tutti i lavori eseguiti
in economia diretta e per cottimo fiduciario nel corso del 1980.
Detto elenco, per ogni opera che vi compare, dovrà essere corredato
da:
- numero e oggetto della deliberazione di Giunta regionale
con la quale sono stati approvati i lavori;
- gli impegni di spesa ed il relativo capitolo che compaiono
in ognuna delle deliberazioni;
- l'importo dei lavori regolarmente eseguiti, per ogni
opera;
- l'impresa esecutrice dell'opera;
b)
si richiede inoltre di fornire l'elenco dettagliato
dei lavori in economia diretta e per cottimo fiduciario
regolarmente deliberati e non eseguiti, precisando per ognuno di
essi l'importo delle somme stanziate e la relativa finalizzazione,
siano essi lavori compresi o no nel piano lavori 1980.
Presidente
- È stata data risposta scritta.
