Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 92 del 18 febbraio 1982 - Resoconto
OGGETTO N. 92/VII - ATTIVITA' DELLA GIUNTA REGIONALE PER
RISOLVERE IL PROBLEMA DELL'ASSUNZIONE DA PARTE DELLA NUOVA SIAS DEI
PARTECIPANTI AL CORSO RISERVATO AI DISOCCUPATI INVALIDI.
(Interrogazione).
PRESIDENTE:
Do lettura dell'interrogazione presentata dal
Consigliere Carlassare:
Nel corso della seduta tenutasi in data 14 gennaio 1982 il
Consiglio ha dibattuto in merito al problema sorto dalla mancata
assunzione, da parte della Nuova SIAS, dei corsisti che hanno
frequentato il corso, finanziato dalla C.E.E., riservato a
disoccupati invalidi, istituito con deliberazione di Giunta
regionale n. 2281 del 9.5.1980;
Rammentando che la conseguente mozione, approvata con voto
unanime dal Consiglio, tra le altre cose, impegnava la Giunta
regionale a svolgere con urgenza tutte le attività idonee per il
raggiungimento dello scopo presso le competenti autorità aziendali
e ministeriali;
INTERROGA
la Giunta per conoscere:
1)
quali contatti sono stati avviati con le competenti
autorità;
2)
quale soluzione si sta delineando, e se
l'assunzione da parte della Nuova SIAS dei lavoratori interessati è
ipotizzabile in tempi brevi.
PRESIDENTE:
Ha chiesto di parlare il Presidente della
Giunta. Ne ha facoltà.
ANDRIONE - (U.V.):
Sono state tenute tre sedute alla
Presidenza della Giunta e infine quella conclusiva martedì scorso -
in mia assenza - con l'Assessore all'Industria, Commercio,
Artigianato e Trasporti, Chabod. Si deve verificare se l'anno di
pre-assunzione, il 1982, verrà contato lavorativo a tutti gli
effetti quindi i pensionamenti e tutto quanto partirebbero dal
1982, ed allora l'accordo è raggiunto. Fra l'altro sembra che non
sia impossibile avere questa garanzia. Qualora non vi fosse questo
tipo di garanzia, c'è l'impegno della Giunta regionale di
riconvocare le parti per vedere cosa si può fare per chiudere la
vicenda.
La causa è iniziata e continua, ma è stata ritirata fino a
quando non vi sia questo accordo definitivo fra le Organizzazioni
sindacali da una parte e la Società Nazionale Cogne dall'altra.
PRESIDENTE
: Ha chiesto di parlare il Consigliere
Carlassare. Ne ha facoltà.
CARLASSARE
-
(Dem. Prol. Nuova Sin.):
Siamo di
fronte ad un comportamento della Cogne che si perpetua nel tempo e
che prima ancora di questa vicenda, riguarda la mancata assunzione
dei corsisti delle scuole Cogne dell'anno precedente.
Poiché la Cogne continua ad utilizzare tutti i fondi C.E.E. per
corsi di riqualificazione e di vario genere, ed usufruisce anche di
una serie di servizi regionali per poter ottenere questi
investimenti ed utilizzare le leggi esistenti, ritengo
indispensabile che la Regione stabilisca nei confronti della Cogne
un rapporto logico anche se brutto dell'"io do a te, tu dai a me",
per cui sin dall'inizio si pretenda che gli impegni assunti siano
poi condotti a termine.
Questo si riconduce anche al discorso fatto in precedenza dal
Presidente Andrione concernente le prospettive della Cogne. Il
problema non è rappresentato solo dai 17 operai che non vengono
assunti, bensì ci troviamo di fronte alla realizzazione di un piano
che prevede come minimo il feroce ridimensionamento della Cogne, e
che in un'ipotesi non così lontana potrebbe portare anche alla
chiusura dello stabilimento stesso. Per cui il condurre sino in
fondo una battaglia in favore di 17 operai significa iniziare ad
opporsi sulle cose concrete, e non solo sui grandi principi, a
questo piano che potrebbe depauperare definitivamente la Valle
d'Aosta del tessuto industriale che l'ha vista primeggiare per
molto tempo.
