Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2325 del 12 novembre 1986 - Resoconto
OGGETTO N. 2325/VIII - ELIMINAZIONE DI UNA STRETTOIA DELLA
STRADA STATALE PER COGNE. - (Interrogazione con risposta
scritta)
PRESIDENTE
: Do lettura dell'interrogazione con risposta
scritta presentata dal Consigliere Baldassarre:
INTERROGAZIONE CON RISPOSTA SCRITTA
Sulla strada statale per Cogne, e precisamente all'altezza
del Villaggio "Vieyes", (al confine tra il Comune di Aymavilles e
quello di Cogne) esiste una strettoia causata da una casa non
allineata con il resto delle abitazioni.
Tale strettoia costituisce un serio pericolo per il traffico
veicolare, ed
in particolar modo per quello pedonale poiché
le autovetture devono transitare alternativamente ed i pullman
effettuare complesse manovre.
Considerata l'opportunità di acquistare detto immobile poiché
il proprietario intende venderlo,
SI INTERROGA
la Giunta regionale per sapere se intende acquistare l'edificio
in questione per poi demolirlo, consentendo così l'ampliamento
della carreggiata eliminando i pericoli.
PRESIDENTE
: Ha chiesto la parola l'Assessore ai Lavori
Pubblici Fosson; ne ha facoltà.
FOSSON (D.C.):
La risposta scritta arriverà in giornata
al Consigliere Baldassarre.
