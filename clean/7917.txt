Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2337 del 12 novembre 1986 - Resoconto
OGGETTO N. 2337/VIII - CARENZA DI RISULTATI DEGLI INTERVENTI
REGIONALI PER IL RISANAMENTO DEL BESTIAME. -
(Interpellanza)
PRESIDENTE:
Do lettura dell'interpellanza presentata dai
Consiglieri Millet e Bajocco:
INTERPELLANZA
CONSTATATO
che negli ultimi anni la Regione ha speso
decine di miliardi per il risanamento del bestiame senza ottenere
alcun risultato;
SOTTOLINEATO
come sia necessario individuare le
ragioni per cui, nonostante l'abbattimento di migliaia di bestie
ogni anno, non si riesce a debellare nè la brucellosi nè la
tubercolosi bovina;
AL FINE
di chiarire ulteriori elementi concernenti il
problema del risanamento;
i sottoscritti Consiglieri regionali
INTERPELLANO
gli Assessori competenti per conoscere:
1)
quanti sono i capi di bestiame acquistati fuori
Valle da allevatori valdostani in seguito al risanamento della
campagna 1985/86 e quale è il valore medio di acquisto per
capo;
2)
quali sono i criteri con cui la Commissione,
prevista all'art. 9 della deliberazione di Giunta n° 4780/86, fissa
il valore di allevamento di ogni capo;
3)
quanti capi di bestiame ogni anno vengono
trasferiti fuori Valle per lo svernamento;
4)
quali sono gli intendimenti della Giunta per
trovare soluzioni adeguate ad un problema che permane in situazione
di straordinaria gravità ormai da troppi anni.
PRESIDENTE:
Ha chiesto la parola il Consigliere Millet;
ne ha facoltà.
MILLET (P.C.I.):
Questa interpellanza trova la sua ragion
d'essere in seguito alle risposte che sono state fornite
dall'Assessore Voyat nel corso dell'ultima seduta del Consiglio
regionale, dalle quali emergevano con evidenza alcuni dati
piuttosto significativi.
È stato detto che l'indennizzo regionale, nel corso della
campagna 1985/86 è asceso a 17 miliardi e 900 milioni; mentre la
valutazione della Commissione preposta dalla delibera che dava
inizio alla campagna faceva ascendere tale cifra a ben 22 miliardi
e 594 milioni. Con un piccolo calcolo scopriamo che la valutazione
media è stata di 2,7 milioni a capo. La Regione ha pagato quindi
per ogni capo mediamente 2 milioni e 140 mila lire. La differenza
tra queste due cifre è di 561 mila lire. Risulta con immediatezza
la sproporzione tra queste due cifre: il capo alla macellazione è
valutato mezzo milione, mentre l'indennizzo che dà la Regione
ammonta a 2 milioni e 140 mila lire. Ne consegue che su un capo
l'indennizzo regionale copre circa l'80%, mentre il valore del capo
di bestiame al momento della macellazione raggiunge e forse supera
di poco il 20%. Non so se questa proporzione è giusta o meno, in
ogni caso si tratta di cifre che debbono farci riflettere.
Con la prima domanda dell'interpellanza, infatti, noi vogliamo
sapere: quanti sono i capi di bestiame (di razza valdostana)
acquistati fuori valle da allevatori valdostani in seguito al
risanamento della campagna 1985/86 e quale è il valore medio di
acquisto per capo. Ciò, ovviamente, per riuscire a scoprire qual è
il vero valore attribuito fuori Valle alla razza valdostana, anche
perché ci sono alcune cose che non quadrano. Assistiamo infatti ad
un crescendo non indifferente. Nella campagna 1984/85 l'indennizzo
regionale è asceso a 12 miliardi e 765 milioni, in quella del
1985/86 esso è arrivato a 17 miliardi e 900 milioni con un
incremento di 5 miliardi pari al 40%. Nella campagna 1985/86 si
sono abbattuti 8300 capi, mentre in quella precedente ne sono stati
abbattuti 7200; ma facendo una media "pro capite" risulta che nella
campagna del 1985/86 si registra un incremento superiore al 18%
rispetto alla media della campagna precedente. Dai dati delle prime
quattro delibere di Giunta di quest'anno, scopriamo che la media
"pro capite" è di 2 milioni e 300 mila lire, mentre l'anno scorso,
come ho già detto, essa si era attestata a 2 milioni e 140 mila
lire. L'incremento è del 9%, con un crescendo non indifferente,
anche se risulta essere più contenuto rispetto a quello registrato
tra la campagna del 1985/86 e quella del 1984/85, è sempre
superiore al tasso d'inflazione che per quest'anno sembra aggirarsi
intorno al 6%.
Questi dati devono farci meditare anche perché non riusciamo a
vedere alcun risultato positivo emergere da queste campagne
piuttosto costose. Anche l'altra volta in Consiglio ci è stato
risposto in modo piuttosto vago per dirci che non si approda a
nulla, a meno che questa volta l'Assessore non voglia smentire i
dati fornitici nello scorso Consiglio sui primi risultati della
campagna in corso, dai quali emerge chiaramente che siamo su
livelli medi superiori a quelli dell'anno scorso. Infatti abbiamo
raggiunto un incremento del 13% al quale si debbono aggiungere i
dubbi su quell'altro 4%, e quindi arriveremo al 14%-15%...
(...INTERRUZIONE...)
Ma, stando all'esperienza degli anni scorsi, quel 4% potrà
diventare un 3%, sempre che sia giusto il dato di partenza.
Aggiungendo pertanto un'altra unità al 13%, arriviamo al 14% e così
non sbagliamo. Ciò significa che nel prossimo anno la Regione
spenderà oltre 20 miliardi per la campagna di risanamento del
bestiame. Il veterinario capo ha dichiarato in un'intervista che
esiste un vaccino che può essere usato per la profilassi della
tubercolosi, il cui uso però è facoltativo.
(...INTERRUZIONE...)
ROLLANDIN (fuori microfono):
"Adesso c'è il divieto
assoluto di vaccinazione!"
MILLET (P.C.I.):
Io non lo so, ma riferisco solo quello
che ho sentito. Certamente non voglio mettere in dubbio che ciò sia
possibile o meno, comunque in quell'intervista egli diceva che gli
allevatori non erano obbligati a...
(...INTERRUZIONE...)
ROLLANDIN (fuori microfono):
"Si tratta di un'altra
malattia e non c'entra per niente la tubercolosi".
MILLET (P.C.I.):
Ma l'intervista è stata rilasciata in un
momento in cui si parlava di tubercolosi. Certo è che io non sono
un medico e neppure un veterinario, per cui non capisco certe
finezze professionali...
(...INTERRUZIONE...)
No, no, si parlava proprio della tubercolosi. Io non so se poi
esistono delle questioni tra i veterinari come quelle che possono
esistere tra i medici, alcuni dei quali credendo di curare una
malattia in realtà ne curano un'altra. In ogni caso io ho riferito
quello che ho sentito e pertanto chiedo di essere meglio informato
in merito.
La seconda domanda dell'interpellanza chiede che vengano
valutati questi capi abbattuti, proprio perché si pone il problema
della sproporzione tra ciò che si riceve dalla Regione e la
valutazione del capo al momento della sua macellazione. Si è
passati infatti da una situazione nella quale certi allevatori
impedivano il risanamento ad una situazione estrema in cui qualcuno
cercava, addirittura, di far ammalare dei capi per poterli poi
abbattere. Ne consegue che qualche cosa non funzioni.
Però il problema più grosso è costituito dal fatto che,
nonostante tutto, gli anni passano ma nulla viene risolto
nonostante le buone intenzioni da parte di tutti, e tocca sempre e
solo all'Amministrazione regionale dover tirare fuori i soldi con
un tasso di crescita sempre più consistente.
Noi cercheremo di comprendere come mai non si riesce a risolvere
questo problema o perlomeno non si inverte la tendenza di crescita
della spesa per il risanamento del bestiame.
Abbiamo voluto far riflettere il Consiglio su alcuni dati che
abbiamo richiesto all'Assessore sul numero di capi di bestiame
acquistati fuori Valle. Di recente infatti i giornali ci hanno
fatto sapere dell'arresto di alcuni allevatori che importavano in
Italia dalla Svizzera alcuni capi. Penso che si tratti di un
esempio piuttosto significativo.
Sarebbe anche interessante conoscere il valore attribuito a
questi capi acquistati fuori Valle, perché se questi capi di razza
valdostana vengono acquistati fuori Valle ad un prezzo medio
inferiore alla valutazione che hanno in Valle d'Aosta, ci potrebbe
essere, da parte di alcuni, un certo interesse a portar fuori
questi capi, per poi riportarli in Valle per farli ammalare e
quindi abbattere, riuscendo anche a guadagnarci. Bisognerebbe
capire come intervenire in merito e sarebbe interessante conoscere
le valutazioni attribuite ai singoli capi dall'apposita
Commissione, anche perché se si ha l'intenzione di elargire qualche
contributo agli agricoltori è opportuno prevedere altri meccanismi,
senza sfruttare il furbesco espediente di valutare di più un capo
di bestiame. È molto più serio. In questo modo, praticamente,
nell'arco di 4 o 5 anni si è abbattuto quasi tutto il bestiame
valdostano.
Con la terza domanda dell'interpellanza intendevamo conoscere il
numero dei capi di bestiame che ogni anno vengono portati a
svernare fuori Valle e con la quarta ed ultima domanda chiedevamo
all'Assessore se la Giunta aveva in mente qualche proposta o idea
nuova per cercare, nel corso di questa campagna, di risolvere
almeno in parte questo problema, affinché non si giunga ad
abbattere 9000 capi, ma si ritorni al limite più contenuto dei 7000
capi abbattuti, come nella campagna 1984/85.
PRESIDENTE:
Ha chiesto la parola l'Assessore alla Sanità
ed Assistenza Socia le Voyat; ne ha facoltà.
VOYAT (U.V.):
Cercherò di rispondere a quanto di mia
competenza, al resto credo che provvederà l'Assessore Perrin.
Il Consigliere Millet lamenta il fatto che si diano sempre le
stesse risposte, ma deve anche riconoscere che, purtroppo, vengono
formulate anche sempre le stesse domande ed io non posso cambiare
le risposte nell'arco di 15 giorni. Se i dati di cui dispongo sono
quelli che continuo ad esporre qui in Consiglio, non posso certo
cambiare le risposte. Si cerchi, almeno, di riconoscere la coerenza
delle mie risposte.
Nel merito dell'intervista rilasciata dal Veterinario capo,
citata dal Consigliere Millet, posso dire che egli non parlava
certamente di quel vaccino per utilizzarlo nella cura della
tubercolosi. È vero che noi chiediamo di fare alcune vaccinazioni
in autunno od in primavera per prevenire certe influenze del
bestiame e che, però, non tutti fanno, ma quelle vaccinazioni non
hanno nulla a che vedere, né direttamente e né indirettamente, con
la tbc.
Rispondo alla prima domanda specifica dell'interpellanza del
Consigliere Millet che chiede di sapere quanti sono i capi di
bestiame acquistati fuori Valle da allevatori valdostani dicendo
che dal 1° gennaio, cioè da quando abbiamo introdotto un sistema di
controllo, 1065 sono i bovini entrati in Valle d'Aosta.
Nel merito della valutazione attribuibile ai capi di bestiame,
l'Assessore Perrin potrà dare una risposta senz'altro più chiara di
quella che potrebbe essere fornita dal sottoscritto, però ritengo
che la stessa valutazione possa variare in relazione al tipo di
bestiame acquistato.
La terza domanda chiede di conoscere il numero dei capi di
bestiame che vengono trasferiti ogni anno fuori Valle per lo
svernamento. Esistono due tipi di svernamento: il primo consiste
nel trasferire tutto l'allevamento, compreso tutto il personale che
accudisce il bestiame; il secondo si limita a trasferire in
Piemonte solo una parte del bestiame e si tratta in genere di capi
giovani (manzi o manze di tre anni). Il totale dei capi di bestiame
sotto controllo che viene fatto svernare in Piemonte ammonta a
1609, dei quali 1040 sono trasferiti con l'intero allevamento,
mentre per i restanti 569 si tratta solo di capi giovani che fanno
parte di qualche allevamento.
Nel merito degli intendimenti della Giunta per trovare soluzioni
adeguate ad un problema che permane in situazione di straordinaria
gravità ormai da troppi anni, ribadisco che la Giunta ha certamente
l'intento di modificare la situazione cercando delle soluzioni per
migliorare questo servizio. Però è opportuno riconoscere che anche
se cerchiamo di fare notevoli sforzi, non sempre riusciamo ad
ottenere i risultati sperati. Quest'anno, ad esempio, poiché c'è
del bestiame ammalato di brucellosi e visto che qualcuno potrebbe
abusare nell'uso del "buc 19" su animali che vorrebbe vedere
ammalati, si fanno dei prelievi per effettuare dei controlli
specifici. Evidentemente i controlli possono essere fatti solo su
quegli animali che sono nelle condizioni di poter subire certi
prelievi e cioè devono essere capi in gravidanza o che lo erano
fino a pochi giorni prima del prelievo, altrimenti non esiste altra
possibilità, almeno al momento, per verificare se c'è stato o meno
abuso di "buc 19". Nel merito abbiamo chiesto anche all'Istituto
zooprofilattico di Torino di fornirci delle indicazioni sui
prelievi che si potrebbero effettuare per tenere sotto controllo i
vari capi di bestiame.
PRESIDENTE:
Ha chiesto la parola l'Assessore
all'Agricoltura, Foreste ed Ambiente Naturale Perrin; ne ha
facoltà.
PERRIN (U.V.):
Pour quelques réponses supplémentaires sur
le point 2 en complément du point 1 pour ce qui est du prix moyen
du bétail, même s'il est inférieur aux achats en Vallée
d'Aoste.
Cette donnée n'est pas vraiment exacte mais il n'y a pas une
grande différence. Pour l'évaluation du bétail, il y a une
commission composée de dix membres divisée en deux
sous-commissions. Ces commissions comprennent dix experts de races
et deux éleveurs de longue expérience. Les experts ont participé à
des cours organisés par les organes compétents et partant, ont des
connaissances spéciales en matière d'évaluation du bétail. Il est
clair que dans l'évaluation on tient compte d'une série de données
dont la race, le moment du marché (ainsi donc y a-t-il des
variations sous cet aspect) la morphologie de l'animal, la
fonctionnalité du bétail, les buts de l'élevage de ce bétail et
surtout l'appareil mammaire pour s'assurer qu'il s'agit d'un bon
producteur. Il est tenu compte aussi évidemment de l'âge du bétail,
du fait que la bête qui doit être abattue a un veau ou non, de la
possibilité productive, du poids etc.. Tout ceci porte à la
détermination de la valeur du bétail vif; il s'agit d'une
évaluation qui n'est pas faite sur des barèmes mathématiques (on ne
pèse pas l'animal) mais sur des données sûres, pour le fait que les
membres de la commission ont les capacités techniques nécessaires
pour établir un jugement sur l'animal. Ce problème est délicat à
résoudre et nous sommes les premiers à vouloir y mettre fin. J'ai
déjà eu l'occasion de le dire, ici et dans d'autres occasions, nous
pourrions destiner cette grosse somme d'argent public à
l'agriculture mais en le déversant d'une autre manière, pour
d'autres buts et de façon à permettre une distribution égalitaire
sur tout le territoire. Nous sommes les premiers à être préoccupés
et à essayer de remédier. Nous le faisons au moyen de contrôles de
plus en plus sévères, des dénonciations le cas échéant. Pour ce
faire, nous avons informatisé le bureau de l'assainissement du
bétail et partant, nous pouvons suivre chaque animal, chaque
étable, chaque propriétaire. En effet, dans l'ordinateur sont
introduites toutes les données nécessaires dont le nom du
propriétaire, le lieu, l'étable, l'animal, son numéro etc.. Nous
avons procédé, comme le sait le Conseiller Millet, en collaboration
avec l'Association régionale des éleveurs valdôtains, à
l'institution de l'"anagrafe" du bétail, de façon que parallèlement
à la campagne d'assainissement du bétail, il y ait une campagne
pour revoir toute l'"anagrafe". Au fur et à mesure il sera fait le
point sur le bétail de chaque étable, au moyen d'un tatouage à
l'oreille si celui-ci n'existe pas, ou en rectifiant le tatouage
s'il est en mauvais état et en replaçant le bouton auriculaire du
bétail. Ainsi nous aurons maintenant deux possibilités de lecture
au lieu d'une qui était jusqu'à présent le numéro auriculaire et
celui du tatouage à l'oreille. Ces numéros maintenant correspondent
et nous permettent de suivre tout ce qui se passe; nous avons déjà
eu maintenant grâce à ces procédés la possibilité de constater
qu'il y avait quelques numéros doubles et donc d'y remédier. Grâce
à l'ordinateur les erreurs éventuelles seront discernées.
Nous avons par ailleurs l'intention de revoir les primes aux
étables indemnes de façon à encourager le maintien du bétail mais
ce n'est pas tout: il faut procéder parallèlement sur deux voies:
d'un côté donner une prime plus haute à l'éleveur qui sait
maintenir un bétail sain; de l'autre côté continuer ce contrôle et
essayer d'arriver à freiner toute possibilité de fraude et de faire
régresser la maladie.
Cette année, avec les commissions et les deux techniciens qui
s'occupent à l'intérieur du bureau de l'assainissement du bétail,
nous essayons de mettre "blanc sur noir", toute une série de
données, d'évaluations etc. de sorte que pour la prochaine campagne
d'assainissement du bétail, l'on puisse arriver à parfaire encore
certains aspects. A ce propos l'attention devra être portée sur les
vaches de race valdôtaine provenant du Piémont. Il faudra vérifier
les possibilités de gain et, partant, de fraude, de certains
éleveurs. Le Conseiller Millet faisait allusion à ces douze vaches
venues de l'étranger: le risque n'est pas là car dans ce cas les
vaches sont payées en fonction de ce que donne l'Etat en cas de
nécessité d'abattage dans le cadre de l'assainissement du bétail;
ce montant se chiffre environ à 350.000 lires par tête du bétail.
Toutefois, il est justement impérieux de multiplier les contrôles
si l'on veut limiter les fraudes.
C'est dans cette direction, avec l'aide des techniques modernes
telles que l'informatique, que nous pensons arriver.
PRESIDENTE:
Ha chiesto la parola il Consigliere Millet;
ne ha facoltà.
MILLET (P.C.I.):
Alcune risposte mi lasciano piuttosto
insoddisfatto. Infatti il non volerci comunicare il valore medio di
acquisto di un singolo capo di bestiame significa che non si è in
grado di quantificare quella cifra oppure essa è molto lontana dai
valori che le sono attribuiti in Valle d'Aosta. Scorrendo l'elenco
degli allevatori e vedendo che alcuni di essi, da qualche tempo a
questa parte, fanno macellare in modo sistematico 100, 60 o anche
50 capi all'anno, mi sorge anche qualche dubbio o sospetto. In due
campagne, quella del 1984/85 e quella del 1985/86, un agricoltore è
riuscito addirittura a far macellare ben 200 capi di bestiame! Mi
auguro che lo stesso non sia presente anche negli elenchi di
quest'anno. Se questo allevatore riesce ad acquistare i capi di
bestiame ad un prezzo inferiore di mezzo milione al valore
attribuito al capo al momento della sua macellazione, facendo una
semplice operazione è possibile rendersi conto che costui ogni anno
può garantirsi un reddito piuttosto discreto, pari a circa 50
milioni all'anno, e ciò a danno ovviamente della stragrande
maggioranza degli allevatori.
Non sono soddisfatto della risposta che mi è stata fornita
perché, di fronte alle cifre dell'indennizzo regionale, ritengo
opportuno che si sappia che cosa si paga. Io non dubito che la
Commissione sia composta di persone esperte e serie, ma credo che
sarebbe opportuno fornire loro qualche indicazione più precisa.
Perché può verificarsi ad esempio che qualcuno acquisti un capo di
bestiame pagandolo 3 milioni e che tre mesi dopo, cioè al momento
della sua macellazione, lo stesso capo venga pagato 4 milioni, tra
indennizzo regionale e cifra pagata dal macellaio per il capo da
abbattere consentendogli così di lucrare una bella cifra da tutta
l'operazione! Quest'anno infatti l'indennizzo regionale ha
raggiunto un massimo di 3,5 milioni per un singolo capo, ma ho
visto che ci sono parecchie valutazioni per singolo capo che
superano i 3 milioni, ai quali ovviamente occorre aggiungere la
quota che viene pagata all'allevatore dal macellaio. Vedo che
qualcuno giustifica il maggior valore di 1 milione attribuito al
capo di bestiame in soli tre mesi con una specie di legame
affettivo che si instaura tra l'allevatore e l'animale, ma credo
che questo c'entri ben poco dopo soli 3 mesi!
Credo quindi che sarebbe conveniente controllare tutte queste
procedure e valutazioni, anche perché, come ho detto prima, la
Regione spende parecchio ed il valore del suo indennizzo è pari
all'80% della valutazione complessiva del capo di bestiame al
momento della sua macellazione, mentre il valore della macellazione
pura e semplice è solo pari al 20% della valutazione attribuita al
capo di bestiame. Si tratta quindi di due valori ben diversi tra
loro.
Noi allora ci eravamo dichiarati d'accordo nel pagare
all'allevatore la differenza di valore per il capo da abbattere, e
ci dichiariamo d'accordo ancora oggi, però se l'intero meccanismo
può facilitare l'insorgere di certi espedienti o furberie per
lucrare a danno della maggioranza degli allevatori onesti, diventa
necessario riporsi il problema per cercare di limitare gli
inconvenienti che possono e potrebbero verificarsi. Chi è preposto
ai controlli ed alle valutazioni deve essere molto rigoroso
nell'applicare la normativa, per evitare che una piccola minoranza
che approfitta di certe conquiste sociali e legislative faccia sì
che siano poi tutti, e quindi anche la maggioranza onesta degli
allevatori, a pagare.
Sono anche d'accordo con quanto ha detto l'Assessore Perrin e
cioè che non si può "dare l'elemosina" a chi mantiene le stalle
indenni, altrimenti si corre il rischio che nessun allevatore si
impegni a mantenere le stalle indenni proprio perché riceve molto
poco rispetto a chi non lo fa. Anche in questo occorrerebbe trovare
un giusto equilibrio per evitare che qualcuno, specie tra gli
anziani, ci impedisca di controllare i suoi capi di bestiame.
In conclusione, però, resta il fatto che la Regione spende "un
sacco di soldi" senza ottenere alcun risultato, nonostante ciò che
dicono gli Assessori Perrin e Voyat. Io capisco che si tratta di
interventi che danno risultati graduali, però continuiamo a vedere
che ogni anno aumenta il numero dei capi abbattuti, così come
aumenta anche il valore dell'indennizzo concesso dalla Regione. È
un problema che bene o male deve essere risolto. Ben sapendo che
tutto ciò non è facile da ottenere, anche noi cercheremo di dare il
nostro contributo, per evitare che la tendenza continui a
proseguire nel senso sbagliato, a dimostrazione del fatto che non
si è ancora imboccata la strada giusta.
Sollecitiamo quindi gli Assessori, e quanti altri sono preposti,
ad impegnarsi di più nel cercare di risolvere questo problema.
All'Assessore Voyat vorrei però suggerire di rileggere bene le
interpellanze, che io non voglio rileggere qui in aula, così potrà
rendersi conto che non si tratta delle solite domande perché i
problemi sono molto diversi. Se nel prossimo Consiglio presenterò
altre interpellanze, lo farò in funzione dei nuovi elementi o
problemi che nel frattempo saranno sorti.
In ogni caso noi ci impegnamo ad operare ed a sollecitare chi di
dovere affinché si riesca ad imboccare finalmente la strada giusta
per dare una soluzione a tutti questi problemi.
