Classificazione
STATUTO



Oggetto del Consiglio n. 794 del 4 agosto 2004 - Resoconto
OGGETTO N. 794/XII - Salvaguardia dell'autonomia della Valle
d'Aosta in relazione al disegno di legge costituzionale di
modificazione della Parte II della Costituzione. (Approvazione di
risoluzione e reiezione di altra risoluzione).
Risoluzione
Appreso che la Commissione Affari Costituzionali della Camera
dei Deputati ha licenziato, modificandolo, il 26 luglio scorso, il
testo del Disegno di legge costituzionale di modificazione degli
articoli della Parte II della Costituzione, già approvato dal
Senato nella seduta del 25 marzo scorso;
Rilevato come, tra le modifiche approvate, quella che ha
determinato l'inserimento del comma 13 bis all'articolo 42 del
disegno di legge costituzionale - che recita: "s
ino
all'adeguamento dei rispettivi statuti e salvo quanto previsto
dall'articolo 34, comma 4, le disposizioni della presente legge
costituzionale si applicano anche alle Regioni a statuto speciale e
alle province autonome di Trento e di Bolzano" - sia
particolarmente lesiva delle prerogative statutarie della Valle
d'Aosta e delle altre Regioni a Statuto speciale e Province
Autonome, le quali vedrebbero immediatamente, a seguito
dell'entrata in vigore della legge costituzionale in questione,
stravolti i rispettivi statuti, anche in riferimento al
procedimento elettorale dei Consigli regionali;
Considerato che una tale operazione configura, nella
sostanza, un'implicita e peggiorativa modifica dello Statuto
speciale della Valle d'Aosta, senza che il Consiglio regionale sia
in alcun modo stato sentito in merito, nemmeno nel rispetto della
pur debole garanzia di cui all'articolo 50 comma 3 dello Statuto
speciale;
Considerato, anzi, che le indicazioni espresse dal Consiglio
regionale stesso con la propria mozione n. 314/XII del 19 dicembre
2003 sono state completamente disattese - in ordine al principio
dell'intesa e della partecipazione attiva della Regione
all'elaborazione dei provvedimenti di carattere costituzionale che
la riguardano e alla necessità che la seconda Camera del Parlamento
sia costituita da rappresentanti degli enti territoriali ivi
rappresentati in modo paritario - malgrado le iniziative intraprese
dal Presidente della Regione nei confronti dei Presidenti del
Senato e della Camera in accordo con i Parlamentari
valdostani;
Considerato altresì che il nuovo articolo 42, comma 13 bis,
del disegno di legge costituzionale, se approvato, comporterà, in
particolare, il completo svilimento dell'articolo 18 dello Statuto
valdostano oltre che la reintroduzione del controllo di merito
sulle leggi regionali in base al parametro del cosiddetto
"interesse nazionale", prerogative irrinunciabili per la nostra
autonomia;
Ritenendo, pertanto, il disegno di legge costituzionale in
argomento estremamente lesivo del sistema di autogoverno
valdostano, in quanto comportante la cancellazione della nostra
specialità, precostituzionale e fondata su profonde e riconosciute
radici storiche e culturali;
Il Consiglio regionale
Richiama la propria mozione n. 314/XII del 19 dicembre
2003;
Esprime profondo dissenso sul risultato dei lavori
parlamentari relativamente al Disegno di legge costituzionale di
modificazione degli articoli della Parte II della Costituzione,
così come licenziato dalla Commissione Affari Costituzionali della
Camera dei Deputati, il 26 luglio 2004;
Ribadisce l'imprescindibile necessità che l'ordinamento della
Repubblica si sviluppi nel senso di un reale federalismo,
salvaguardando le potestà e le competenze statutarie della Valle
d'Aosta e delle Regioni e Province ad autonomia differenziata e
prevedendo che la seconda Camera del Parlamento sia costituita da
rappresentanti degli enti territoriali, ivi rappresentati in modo
paritario;
Conferma l'esigenza che le modificazioni dello Statuto
speciale della Valle d'Aosta avvengano obbligatoriamente di intesa
con il Consiglio regionale e che un tale principio di garanzia sia
espressamente previsto con legge costituzionale;
Riafferma la necessità che il Disegno di legge costituzionale
di modificazione degli articoli della Parte II della Costituzione,
attualmente all'esame del Parlamento, riporti una forte clausola di
salvaguardia per le autonomie differenziate, prevedendo che le
modificazioni alla Costituzione si applichino a queste
esclusivamente ove prevedano forme di autonomie più ampie rispetto
a quelle di cui esse già dispongono, secondo i rispettivi statuti e
le relative norme di attuazione;
Invita i Parlamentari valdostani a voler rappresentare e
sostenere, nelle sedi opportune, le posizioni espresse dal
Consiglio e ad intraprendere ogni utile iniziativa a difesa e per
la valorizzazione dell'autonomia della Valle d'Aosta;
Invita il Presidente della Regione e il Governo regionale a
proseguire nell'adozione di ogni misura idonea alla tutela delle
prerogative della Valle d'Aosta.
Aosta, 29 luglio 2004
F.to: Cesal - Nicco - La Torre - Maquignaz - Pastoret -
Viérin Marco
Risoluzione
Visto il testo del Disegno di legge costituzionale approvato
lo scorso 26 luglio dalla Commissione Affari Costituzionali della
Camera dei Deputati;
Rilevato che nel testo scaturito dai lavori della Commissione
sono state mantenute ed aggravate scelte contraddittorie rispetto
ad un'impostazione autenticamente federalista;
Evidenziato, in particolare:
1) che è stata mantenuta una discutibile contestualità fra
l'elezione dei consigli regionali e l'elezione del Senato;
2) che è stato attribuito al Presidente della Repubblica il
compito di indire le elezioni regionali;
3) che, in nome dell'"interesse nazionale", è stato
reintrodotta una forma di controllo di merito sulle leggi
regionali;
Evidenziato che alcune disposizioni appaiono penalizzanti
rispetto alle esperienze autonomistiche più avanzate e radicate,
come quelle delle regioni a Statuto Speciale;
Ribadita la necessità di una trasformazione dello Stato
italiano in senso federale rafforzando l'autonomia, la
responsabilità e la capacità di autogoverno delle Regioni;
Evidenziato che non esiste vero federalismo senza il
federalismo fiscale e che anche sotto questo aspetto il Disegno di
legge costituzionale è notevolmente carente;
Il Consiglio regionale della Valle d'Aosta
Esprime un giudizio negativo sulle disposizioni del disegno
di legge di riforma costituzionale che comprimono gli spazi di
autonomia e di autogoverno delle Regioni a Statuto
Speciale;
Ribadisce la necessità che la riforma federale dello Stato
italiano innalzi le competenze e le potestà delle Regioni a Statuto
ordinario, senza comprimere e stravolgere le potestà e le
competenze delle Regioni a Statuto speciale;
Afferma l'importanza decisiva del federalismo fiscale e la
necessità di capovolgere l'attuale impostazione tributaria
centralista, tramite l'inserimento nella Costituzione della quota
del gettito tributario che le Regioni devono destinare allo Stato
ed al Fondo perequativo ed attribuendo tutto il resto, cioè la
maggior parte del gettito tributario, alle casse delle
Regioni;
Invita i parlamentari valdostani ad operare per una revisione
del testo di riforma costituzionale secondo i principi
sopraindicati.
F.to: Riccarand - Curtaz - Squarzino Secondina
Président - Nous considérons une discussion unique des deux
résolutions.
La parole au Conseiller Cesal.
Cesal (UV) - Chers collègues, les modifications apportées par la
Commission de la Chambre des députés au projet de loi
constitutionnelle qui revoit les articles de la partie IIe de la
Constitution italienne, approuvé en première lecture par le Sénat
lors de sa séance du 25 mars dernier, méritent une profonde
réflexion de la part de cette Assemblée. Je souhaite que cette
réflexion ne soit pas déterminée par la logique simple et stérile
de l'appartenance politique, mais qu'elle puisse tenir compte des
réelles conséquences que les modifications apportées auront,
évidemment si approuvées, sur la vie politique et institutionnelle
de notre Région. Nous avions déjà critiqué le texte issu du Sénat,
quand nous avions retenu les modifications proposées pas claires du
tout, bien au contraire. Nous étions tout de même convaincus que
cette ébauche n'aurait pu qu'être améliorée dans les successifs
passages parlementaires. Hélas, nos convictions ne se sont pas
réalisées: le texte issu de la Commission des affaires
constitutionnelles de la Chambre des députés, dont nous avons pris
connaissance la semaine dernière, est beaucoup plus pénalisant pour
notre Région, car il a aplati les compétences des Régions à statut
spécial sur celles des Régions à autonomie ordinaire.
Je ne voudrais ici citer que les modifications plus importantes
et seulement celles qui ont une retombée sur la vie politique et
institutionnelle de la Vallée d'Aoste: l'application de la
procédure d'annulation par le Président de la République des lois
régionales contrastant avec l'intérêt national; la dissolution des
Conseils des Régions et des Provinces autonomes avant la fin du
prochain mandat en vue d'en organiser la nouvelle élection
parallèlement à celle du Sénat de la République; la définition, en
cas de dissolution d'un Conseil avant l'expiration naturelle de son
mandat, de la durée du mandat suivant par une loi de l'Etat, afin
que cet organe et le Sénat soient toujours élus en même temps.
Selon la nouvelle formulation de l'article 22, qui porte:
"Modifications à l'article 47 de la Constitution", le Président de
la République aura le pouvoir de convocation des élections des
conseils régionaux et de fixer la première séance de ces derniers,
pouvoir que notre Statut ne peut qu'attribuer au Président de la
Région. La clause de sauvegarde, visée à l'article 34 du texte voté
par le Sénat, qui aurait dû s'appliquer aux Régions à statut
spécial uniquement dans la mesure où elle élargirait une plus
grande autonomie, comme il avait été prévu par la loi
constitutionnelle n° 3/2001, a été complètement effacée du texte en
question. En effet, les amendements approuvés par la Commission des
affaires constitutionnelles de la Chambre des députés ont limité la
portée de cette clause aux seuls aspects concernant les compétences
législatives dans les matières faisant l'objet de ce qu'on appelle,
avec un terme anglophone beaucoup à la mode, "devolution". Une
autre clause diamétralement opposée... a introduit une clause
transitoire en vertu de laquelle ladite loi sera immédiatement
applicable, dans l'attente de l'harmonisation des statuts
respectifs, même aux Régions et aux Provinces autonomes. Suite aux
modifications apportées et sans une forte clause de sauvegarde, le
pouvoir de substitution de l'Etat s'étendrait donc à toutes les
matières de compétence régionale.
Les dispositions contenues dans le projet de loi sont
incontestablement antithétiques à notre Statut spécial et aux
autres statuts d'autonomie différenciée. Les Présidents des Régions
et Provinces à statut spécial, réunis hier à Trieste, ont déjà
exprimé avec un document leurs préoccupations par rapport à ces
modifications, qui n'ont que le but de renforcer la majorité
gouvernementale de Centre-Droite, qui probablement souffre de
quelques "fibrillations" à son intérieur. Je me limiterai à vous
lire le communiqué de presse, car le document est un peu long, qui
est sorti de la réunion d'hier à Trieste, où on dit dans la partie
substantielle:
"Si parla di un impegno comune a promuovere ogni utile
iniziativa volta ad impedire, da un lato, norme che sono
espressione di un superato principio di supremazia statale e,
dall'altro, ad introdurre, con la ripresa dei lavori parlamentari a
settembre, quei correttivi ritenuti necessari a salvaguardare le
discipline statutarie delle forme e condizioni particolari di
autonomia. Tra le proposte di integrazione al documento in
discussione, anche un riferimento all'ipotesi di un'iniziativa
referendaria"
.
J'espère donc, suite à ces événements, que la discussion puisse
se développer sans polémiques stériles et sans clés de lecture
partitique, comme j'ai par ailleurs essayé de le faire aujourd'hui,
sans employer les tons polémiques utilisés la semaine dernière lors
du débat qui a suivi les communications du Président de la Région.
Le moment demande un engagement constructif et un débat franc et
loyal de la part de tout le monde. Le document est donc ouvert aux
suggestions et aux propositions mélioratives, il l'était même avant
de sa présentation, M. Curtaz: on a distribué le document à tous
les membres de la Ie Commission, on se serait attendu une
initiative de votre part pour apporter, au moment de la
présentation du document, toutes les corrections qui vous pouviez
retenir nécessaires. Celle-ci n'est pas arrivée, on a constaté que
vous avez présenté un document alternatif, ce qui démontre votre
volonté de ne pas vouloir collaborer et de ne pas vouloir
participer en sens constructif au débat d'aujourd'hui. Il s'agit
tout de même de revendiquer les compétences qui nous appartiennent
historiquement, qui remontent au moins à la période
pré-constitutionnelle - et, quand je parle de
"pré-constitutionnelle", je me réfère au décret du lieutenant du
Roi qui a été publié avant de la Constitution italienne - et
auxquelles nous ne pouvons pas renoncer sans réagir.
Président - Le débat est ouvert.
La parole au Conseiller Nicco.
Nicco (GV-DS-PSE) - Sarò molto breve perché il collega Cesal è
stato molto preciso, esaustivo e convincente e perché la
discussione che si sta sviluppando in materia di riforme
istituzionali nel Parlamento mi appassiona sempre meno, perché non
mi sembra una discussione seria. Una volta a discutere di tali
questioni era l'Assemblea costituente, poi vennero le bicamerali,
in seguito siamo passati alla "baita di Lorenzago" e ora siamo alla
telefonata risolutiva dell'Onorevole Berlusconi all'Onorevole
Bossi: "
Umberto, sulla "devolution" garantisco io"
, questo è
quanto hanno riferito i giornali. Vi è da rimanere un po'
sconcertati, non so quale sarà il quadro di riferimento
dell'autunno, confesso che la mia fantasia non è abbastanza fervida
e creativa per immaginarlo. Trovo soprattutto inaccettabile,
inverecondo, indegno di un paese civile il mercanteggiamento, il
baratto a cui abbiamo assistito in questi giorni fra riforme
istituzionali e riforma delle pensioni, questa specie di "do ut
des" intrecciato a voti di fiducia a raffica che ridicolizza ed
esautora il Parlamento; lo ha detto molto meglio di quanto posso
dirlo io un costituzionalista di rango come Giovanni Sartori in un
articolo di fondo comparso qualche giorno fa su "Il Corriere della
Sera".
Non può evidentemente non preoccuparci la situazione della Valle
d'Aosta in tale contesto, quindi credo che faccia bene questo
Consiglio a ribadire una posizione di critica ferma sia al "modus
operandi", sia alla sostanza delle proposte avanzate dal Governo,
ma penso che noi non dovremmo fermarci lì, credo che dobbiamo fare
un passo in più, qualche altra riflessione nostra interna a questa
Assemblea, perché ad un certo punto era pur stata indicata una
certa strada su cui lavorare: quella di preparare il testo di un
nuovo Statuto, di trasmetterlo a tutti i Consigli comunali della
Valle d'Aosta, di modo che potessero esprimersi in merito e
proporre eventuali correzioni ed integrazioni, per tornare in
questo Consiglio e approvare un testo da sottoporre con referendum
consultivo al giudizio diretto dei cittadini; dicevamo in una
precedente riunione del Consiglio:
"afin qu'il puisse devenir
l'expression la plus vaste et la plus unitaire possible de la
Vallée d'Aoste et qu'il en tire sa légitimation et sa force"
.
Molti hanno ritenuto temeraria, pericolosa quella via, forse
foriera di chissà quali sventure istituzionali; credevo allora e
credo tuttora che fosse invece una strada doverosa.
Abbiamo molto discusso qui del presunto carattere pattizio o
"octroyé" del nostro Statuto. Dissi allora e rimango sempre di
questa opinione che nessuna norma giuridica impediva e impedisce al
Parlamento di stravolgerlo e queste recenti vicende ne sono una
anche troppo chiara conferma. Noi in questa situazione siamo
rimasti fermi, in attesa e, mentre noi eravamo in attesa, altri
hanno proseguito sulla loro strada. Questo Consiglio non ha voluto
seguire la strada di un'iniziativa forte, né con la Commissione
speciale prima, né con la I Commissione poi. La Commissione
speciale ha finito i suoi lavori nel dicembre 2000, sono passati 2
anni e mezzo della precedente legislatura e nessuna forza politica
né di maggioranza, né di opposizione, nonostante espliciti impegni
in tal senso, ha presentato alcun progetto o iniziativa in tal
senso, vi fu solo quella mia personale provocatoria proposta di
legge e nient'altro, nessuna proposta allora, ma neanche in questo
primo anno della dodicesima legislatura e così, di fronte alle
proposte provenienti dal Parlamento nazionale, noi abbiamo nulla da
contrapporre; credo che su tale questione dovremo fare qualche
seria riflessione, maggioranza ed opposizione, è un problema di
tutto il Consiglio.
Nel merito del disegno di legge costituzionale mi soffermo su un
solo punto. All'atto dell'approvazione di quel disegno di legge da
parte del Senato abbiamo criticato in I Commissione, in occasione
dell'audizione del Senatore Rollandin, la formulazione che è stata
introdotta all'articolo 33. Questo articolo è un testo alquanto
ambiguo, distinto in due parti, in palese antitesi l'una con
l'altra: nella prima si parla sì di questa famosa "previa intesa",
ma nella seconda parte poi, con una formulazione alquanto
farraginosa, si delinea un percorso che è tutt'altro che un'intesa:
la Regione dovrebbe manifestare entro 6 mesi l'assenso all'intesa.
Ora, se il Consiglio e il Parlamento hanno raggiunto già un'intesa,
non si capisce proprio il senso letterale di tale affermazione;
credo che noi e il Parlamento abbiamo un'idea del tutto diversa, se
non opposta, di cosa sia un'intesa. In quella discussione ci era
stato detto che era stato presentato un ordine del giorno, che il
Governo aveva accolto, nel quale si diceva testualmente che il
Governo era impegnato a definire, prima dell'esame del
provvedimento nell'altro ramo del Parlamento, "le modalità per il
raggiungimento e la valorizzazione dell'intesa necessaria per le
modifiche degli statuti, specificando in particolare le conseguenze
delle inattività delle parti". Mi pare che questo articolo sia
rimasto tale e quale e che anche tale ordine del giorno non abbia
portato a nulla, ad ulteriore conferma di quanto detto prima,
ovvero dell'assai scarsa considerazione che tale Governo ha delle
nostre istanze.
Président - La parole au Conseiller Riccarand.
Riccarand (Arc-VA) - Il nostro gruppo, fin dall'inizio della
nuova legislatura al Parlamento italiano, ha preso molto sul serio
il processo - che era stato concordato fra le forze della "Casa
delle Libertà" e poi avviato - di riforma istituzionale; avevamo
valutato come un elemento su cui fare molta attenzione la famosa
"bozza di Lorenzago", che molti hanno preso in giro, ma che era un
progetto con una sua solidità e che avrebbe lasciato un segno
nell'attività parlamentare. In effetti, il processo di riforma è
andato avanti, ha superato l'esame del Senato, e pensiamo tutti
che, se non vi sarà un'augurabile interruzione anticipata della
legislatura, è possibile che si arrivi a una conclusione di questo
processo di riforma. Il testo approvato al Senato aveva alcuni
aspetti positivi rispetto a una trasformazione in senso federale
dello Stato italiano, ma conteneva anche molte ombre e alcuni
aspetti decisamente negativi e critici ed erano stati già in
passato evidenziati anche nel dibattito in commissione e in
Consiglio regionale. Il disegno di legge costituzionale, approvato
lo scorso 26 luglio dalla Commissione affari costituzionali della
Camera dei deputati, mantiene e aggrava, a nostro avviso, scelte
contraddittorie rispetto ad un'impostazione che si definisce a
parole federalista, ma che così non è. In particolare, le scelte da
noi ritenute più contraddittorie, già indicate dai relatori che
sono intervenuti prima di me, sono: il mantenimento della
discutibile contestualità fra l'elezione dei consigli regionali e
quella del Senato; l'aver attribuito - questa è una novità - al
Presidente della Repubblica il compito di indire le elezioni
regionali; l'aver reintrodotto in nome dell'interesse nazionale una
forma di controllo di merito sulle leggi regionali che era stata
abolita dalla riforma del Centro Sinistra; le disposizioni
conclusive dell'articolo 43 del disegno di legge che appaiono,
anche se la formulazione è molto confusa, molto penalizzanti
rispetto ad esperienze autonomistiche più avanzate e radicate come
quelle delle Regioni a statuto speciale. Sotto questi aspetti
riteniamo che vi sia stato un arretramento rispetto ad
un'impostazione federalista, perché prevedere che il Presidente
della Repubblica indica le elezioni regionali non si può dire che
sia un esempio di federalismo. Per quale motivo deve essere il
Presidente della Repubblica ad indire le elezioni regionali? Magari
è solo un fatto simbolico, ma è un simbolo che fa "a pugni"
rispetto ad un'impostazione federalista.
Noi, quindi, condividiamo le preoccupazioni che sono state
espresse da più parti rispetto a questo testo e ci auguriamo che
venga modificato nel corso del dibattito alla Camera. Abbiamo però
anche una convinzione - e qui credo che abbiamo una visione diversa
"dall'Union Valdôtaine" -: noi abbiamo la volontà, la convinzione e
il desiderio che effettivamente si faccia una riforma in senso
federale in Italia, che si faccia un vero federalismo; a noi
interessa difendere e radicare l'autonomia valdostana, ma anche che
tutte le altre regioni possano crescere ad un alto livello di
autonomia: ci importa che non vengano "compresse" le Regioni a
statuto speciale, ma ci interessa che le Regioni a statuto
ordinario abbiano una vera autonomia, come non hanno oggi. Su
questo forse abbiamo una visione diversa, una sensibilità diversa,
perché abbiamo visto anche in passato che ad ogni tappa di riforma
federale - è stato clamoroso il caso della riforma istituzionale
fatta dal Centro Sinistra - ci siamo divaricati nettamente sul
giudizio, tanto è vero che vi è stato un referendum al quale voi
avete votato contro e noi e la Sinistra in Valle d'Aosta abbiamo
votato a favore di quella riforma, perché magari non risolveva i
nostri problemi, ma sicuramente ha rappresentato un grosso passo
avanti, di cui alcune cose oggi vengono anche messe in discussione.
Noi, quindi, siamo favorevoli a una riforma in senso federale,
riteniamo che bisogna crederci per noi, ma anche per l'intero
assetto dello Stato italiano.
Nella risoluzione che abbiamo presentato abbiamo volutamente
evidenziato anche un tema, rispetto al quale si tende a "sfuggire"
in questo Consiglio, ma che è poi decisivo rispetto a un discorso
autonomista: il discorso fiscale. Riteniamo che un punto debole di
tale riforma istituzionale sia il fatto che, così come sono
formulati gli articoli sulla parte finanziaria, non determina una
vera autonomia finanziaria per le regioni italiane, mentre questa è
una chiave fondamentale, perché sì le competenze vanno benissimo
ma, se non vi sono le risorse, con cosa si gestiscono tali
autonomie? Riteniamo quindi che dobbiamo chiedere che la Valle
d'Aosta abbia la sua autonomia e le Regioni a statuto speciale non
vengano "compresse" nella loro autonomia, ma dobbiamo anche
chiedere che vi sia un processo che vada avanti e si arrivi a un
vero federalismo fiscale. Avanziamo allora anche in questo
documento una proposta concreta: così come con la riforma fatta dal
Centro Sinistra, che a torto non è stata votata "dall'Union
Valdôtaine", si è capovolto il discorso sulle competenze fra Stato
e regioni, perché si è passati dall'elencazione delle competenze
delle regioni all'elencazione delle competenze dello Stato,
attribuendo le altre funzioni alle regioni - a volte con qualche
zona di ombra e di ambiguità, ma il processo è stato di notevole
portata -, adesso bisogna fare la stessa cosa sotto l'aspetto
fiscale. Occorre, affinché vi sia una riforma federale, che questa
definisca chiaramente la quota del gettito tributario che le
regioni italiane danno allo Stato italiano e al Fondo perequativo -
che, giustamente, è stato previsto e inserito nella Costituzione -
affinché vi sia una redistribuzione a favore anche delle regioni
che hanno meno risorse ma, individuata tale quota, tutto il resto
deve rimanere a livello regionale - e questo deve valere per noi,
ma anche per le altre regioni -: una volta definito quello che deve
andare allo Stato e al Fondo perequativo, la maggior parte delle
altre quote... non saranno i 9/10, perché non è possibile, sarà una
quota inferiore, ma la quota maggioritaria dei tributi deve
rimanere a livello regionale. Se non si prevede questo nella
riforma federale, se non sosteniamo tale discorso, ci manca un
passaggio fondamentale! In tale risoluzione abbiamo voluto
accennare a questo "nodo" - che viene sempre un pochino omesso dai
nostri ragionamenti e sappiamo perché - in quanto ci sembra che, se
vogliamo fare un discorso federalista, lo si debba fare fino in
fondo: deve essere un discorso che riguarda le competenze, ma anche
- ed è fondamentale - le risorse finanziarie.
Président - La parole au Conseiller Viérin Marco.
Viérin M. (SA) - Credo, come ha ben detto anche qualche altro
collega, che il Presidente della I Commissione abbia già affrontato
il tema in senso pratico e abbia analizzato la questione ad oggi.
E' bene quindi dare anche una risposta agli attacchi pervenuti nel
giorno che il Presidente della Regione fece le sue dichiarazioni in
quest'aula: attacchi ai nostri Parlamentari, attacchi al fatto che
non siamo stati sufficientemente attenti, attacchi al fatto che
probabilmente non abbiamo avuto la capacità di avere un giusto
contatto. Dico solo questo: il Governo, oltre a non mantenere certi
impegni assunti, ha sovvertito completamente gli accordi presi
quando in prima lettura la questione è passata al Senato. Se
vogliamo essere pratici, mi sono appuntato alcune procedure di
lavoro che questo Governo ha adottato negli ultimi giorni. Basti
ricordare che gli emendamenti della "Casa delle Libertà", salvo
quelli che avevano problemi tecnici, sono stati tutti approvati;
basti pensare che gli emendamenti dell'opposizione sono stati tutti
respinti, questo è un dato concreto, caro Consigliere Frassy!
L'opposizione e i rappresentanti in Commissione delle minoranze
linguistiche, Onorevole Zeller... quando hanno capito ancora una
volta che non si poteva avere un dialogo aperto, ma vi era una
certa arroganza e prepotenza da parte della maggioranza, hanno
abbandonato l'aula della commissione, per protestare contro un
metodo a dir poco scandaloso, in quanto stiamo parlando di una
riforma costituzionale che deve consentire a tutti di partecipare
in maniera compiuta. È stata stravolta in soli 2 giorni, privando
le nostre istituzioni di ogni possibilità di interloquire sia con
il Governo, sia con il Parlamento. È chiaro che a settembre vedremo
il dibattito e la nostra capacità sarà quella, anche se piccola per
la dimensione che abbiamo, di portare la nostra voce, insieme alle
altre Regioni a statuto speciale, sia in commissione, sia al
dibattito a settembre alla Camera.
Credo che da sempre i Parlamentari della Valle d'Aosta
collaborino con il Governo regionale e seguano i provvedimenti
riguardanti la nostra realtà, si muovano assieme per trovare le
soluzioni più idonee per la nostra Regione. Il problema vero è che
questo Governo nazionale, non riuscendo a tenere assieme la sua
maggioranza, sta facendo venire meno il dialogo democratico; ha già
dei problemi al suo interno, figuriamoci con le Regioni a statuto
speciale! A conferma di questo basti pensare al consueto ricorso al
voto di fiducia; si è parlato di "Lorenzago Uno", di decisioni
prese "en petit comité" passando sulla testa di tutti, da notizie
in mio possesso, mi sembra che sia già stata lanciata la proposta
di "Lorenzago Due" e, probabilmente, vedremo qualcosa di nuovo in
questi giorni, magari seguirà "Lorenzago Tre" e via dicendo; questo
è il metodo di procedere.
Ritengo che questo Consiglio debba essere molto attento:
possiamo farci anche autocritica, però credo che, quando si agisce
in questa maniera, potevamo anche fare tante altre cose, ma il
risultato, purtroppo, sarebbe stato identico. La nostra capacità
deve essere quelle di metterci tutti insieme in questo Consiglio,
non dividendoci, ma "mettendoci tutti insieme" anche come
rappresentanti delle Regioni a statuto speciale, perché anche se è
vero che abbiamo delle visioni diverse, non siamo qui a dire che le
altre regioni non debbano crescere in senso federale, anche con il
federalismo fiscale, anzi ben venga, però non possiamo accettare
che, per fare questo, vi sia un gioco al ribasso delle nostre
competenze statutarie.
È vero poi che siamo indietro sul dibattito in merito alle norme
di attuazione, questo è un problema, ma abbiamo anche in
Commissione paritetica una situazione difficile, perché non si
riesce a discutere di niente, come ci è stato dichiarato dal Prof.
Barbagallo nel corso della sua audizione, quindi dobbiamo fare una
riflessione profonda. Vi è il rischio, se va avanti questa modifica
costituzionale, di compromettere alcune delle prerogative
statutarie, acquisite in oltre 50 anni di confronto e di dialogo
con lo Stato centrale; probabilmente, viviamo il momento più
difficile di questi cinquant'anni di dialogo con lo Stato centrale:
questo è il nocciolo della questione.
A nome della "Stella Alpina" dichiaro che siamo molto
preoccupati e quindi riteniamo indispensabile che venga
ripristinato il precedente testo, lo diciamo tutti, spero vi sia un
consenso unanime al riguardo; il testo è già approvato in prima
lettura al Senato almeno per le parti concordate, e qui mi
ricollego al discorso del Vicepresidente Nicco. Auspichiamo che si
possa definire il concetto di "intesa", quella famosa intesa che
tante volte è stata oggetto di dibattito in Consiglio e più volte
l'Assemblea si è espressa sulla necessità di trovare questo accordo
con lo Stato, in maniera da definire il concetto "dell'intesa",
però ad oggi siamo lì ad aspettarlo ma, dicevo, tutti insieme
dobbiamo difendere la nostra autonomia con tutti i mezzi a nostra
disposizione, facendo ognuno il proprio dovere. A questo riguardo,
ho visto degli ordini del giorno o dei comunicati che ci sono
pervenuti firmati anche da esponenti di "Forza Italia" e da altre
forze politiche che non sono né regionaliste, né di Centro
Sinistra; credo e spero vivamente che "Forza Italia", come altre
forze politiche presenti in Consiglio, condividano un atto univoco
su questo aspetto. La sensibilità comunque è già stata diversa dal
giorno stesso che il Presidente ha fatto le comunicazioni.
Consigliere Frassy, allora il suo collega Lattanzi disse che i
rappresentanti della Regione Valle d'Aosta avevano fatto poco e poi
aggiunse:
"è vero che le riforme avvengono senza il nostro
contributo e per me quello dei nostri Parlamentari in Parlamento...
è proprio perché questi Parlamentari non esistono che siamo
tagliati fuori da qualsiasi dialogo"
. È chiaro che con la forza
dei numeri non è che si può fare un ragionamento in questo momento
al Parlamento nazionale, perché i numeri stanno da una parte, però
vedo anche che in altre Regioni a statuto speciale "Forza Italia"
ha fatto un ragionamento diverso. Ho trovato un articolo del giorno
stesso in cui il Presidente fece questa comunicazione al Consiglio
del Trentino, dove il responsabile Coordinatore del Trentino Alto
Adige - cito -:
"stamani arriverà a Roma il Coordinatore
regionale di "Forza Italia", Mario Malossini, che alle ore 12,30,
insieme al collega Flavio Mosconi, Presidente della Commissione dei
dodici, si recherà dal Sottosegretario alle riforme, Aldo Brancher,
a chiedere che in aula a settembre sia almeno eliminata la norma
introdotta in commissione con "l'emendamento Anedda, Saponara,
Fontanini e Di Giandomenico""
. Questa è una sensibilità diversa
che ha avuto "Forza Italia" in Trentino, quindi vi è bisogno di
capire chi vuole difendere l'autonomia e chi vuole fare altre
cose.
Spero si riesca a trovare l'unanimità su questa questione,
altrimenti è inutile, Consigliere Riccarand, che ci parliamo, ci
diciamo le cose che avremmo potuto fare, ma alla fine, se non siamo
d'accordo qui in 35, vuol dire che andremo poco lontano.
Président - La parole au Conseiller Frassy.
Frassy (CdL) - Mi viene spontaneo intervenire dopo il collega
Viérin, perché forse nella fretta di voler fare "il primo della
classe", ha iniziato a dispensare delle pagelle di autonomia che
non so a che "pro" ci vedevano fra gli ultimi della classe. Non è
così, perché, al di là degli equivoci che insorgono sempre
nell'ascoltare gli interventi altrui nel dibattito - e non più
tardi di questo pomeriggio il collega Isabellon lamentava tale
difetto di comunicazione con il nostro gruppo -, io devo dire che
parlano gli atti. L'ultima mozione che questo Consiglio ha
predisposto sull'argomento porta la firma del nostro rappresentante
in I Commissione, Lattanzi, perciò assolutamente nessun imbarazzo,
anzi, se dobbiamo dirla tutta, qualche imbarazzo ce l'abbiamo per
alcune conclusioni che sono contenute in tale ulteriore
rivisitazione della modifica del citato disegno costituzionale.
Abbiamo questo imbarazzo, perché la nostra parte politica, oltre a
governare in quel di Roma, governa anche sul territorio; di
conseguenza, pensiamo di aver dimostrato anche sul territorio con
il ruolo che ha ricoperto per lungo tempo il Presidente della
Regione Piemonte, Ghigo, una sensibilità indiscussa sulle
problematiche di tipo autonomistico. Ciò non ci esime peraltro dal
rilevare, come ha fatto anche qualche altro collega negli
interventi precedenti - penso all'intervento del collega Nicco,
doppiamente coinvolto nella vicenda per l'esposizione personale,
oltre che per il convincimento politico che lo ha animato in quella
esposizione personale -, che sicuramente qualche responsabilità ce
l'abbiamo come istituzione, come Consiglio regionale, perché
l'autonomia, oltre che venire rivendicata e difesa, riteniamo vada
costruita, vada sostenuta nelle esigenze delle modificazioni che i
tempi impongono al concetto di autonomia.
Non sarà sicuramente colpa del nostro gruppo in questa o nella
scorsa legislatura se l'istituzione "Regione Valle d'Aosta" non è
riuscita a produrre alcunché nel dibattito di autoriforma dello
Statuto e penso che qualche critica i colleghi "dell'Union" la
debbano mettere nel conto di questo bilancio, perché voi avevate un
triplo onere: l'onere di dichiararvi forza autonomista per
antonomasia, quello derivante dall'essere maggioranza relativa
divenuta poi maggioranza assoluta e quello che un vostro illustre
esponente, giurista, Roberto Louvin, era stato Presidente della I
Commissione, istituita ben 2 legislature fa per tentare la riforma
dello Statuto. Sarebbe successo qualcosa? È difficile fare la
storia con i "se" e con i "ma"; sicuramente, al di là delle
emozioni che suscitano certi ordini del giorno, avremmo avuto degli
elementi sostanziali sui quali rapportarci nell'impresa non sempre
facile di dialogare a distanza con chi rappresenta il Governo
nazionale; anche perché tali "scene" noi le abbiamo già viste in
tale Assemblea quando governava il Centro Sinistra, non
dimentichiamoci le valutazioni, le raccomandazioni che questo
Consiglio ebbe modo di esprimere un paio di anni fa. Il problema è
che a Roma litigano, le riunioni non sono più nelle sedi
istituzionali dagli stucchi dorati della Bicamerale, piuttosto che
della "Bicameralina", vengono fatte in baite, come dice qualcuno
ironizzando, però a Roma, magari a "colpi di maggioranza" - non
dimentichiamoci che la prima riforma fatta dal Centro Sinistra è
passata con 3 voti di maggioranza, tanto che ha avuto la necessità
di essere sottoposta a referendum -, vanno avanti: a Roma,
nonostante i litigi, il Centro Sinistra prima e il Centro Destra
dopo stanno andando avanti. Penso allora che anche voi, colleghi
"dell'Union", nonostante i vostri litigi, perché su questo penso
che non siete secondi a nessuno, dovreste riuscire ad andare
avanti, invece vi "congelate".
Dovendo esprimere una posizione politica, mi richiamo alla
riflessione che ha fatto il collega Nicco, ma non vorrei mettergli
in bocca delle affermazioni diverse, perciò non se ne abbia a male
se non l'ha fatta lui, ma un suo collega di maggioranza. Qui il
problema non è ideologico, di contrapposizione fra Sinistra e
Destra, regionalisti e autonomisti, qui la posizione è quella di
difendere una prerogativa, che penso tutti noi dobbiamo difendere
perché rappresentiamo un'istituzione autonoma; se non credessimo in
questa istituzione, forse non saremmo qui e giocheremmo altri
ruoli. Devo peraltro rilevare che il documento presentato dalla
maggioranza è inficiato da questa "vis polemica" nei confronti
dell'operato del Governo e della sua maggioranza; auspico che si
possano togliere tali aspetti, che nulla aggiungono a questa
risoluzione, affinché vi sia una presa di posizione che possa
riassumere la coralità del Consiglio regionale, non perché si
voglia cercare una facile unanimità, ma perché su detta materia è
importante che in tutte le sue componenti politiche, anche in
quelle che hanno una "corrispondenza" nella maggioranza di governo,
vi sia un'espressione chiara di difesa dell'autonomia, quanto meno
di quella autonomia che abbiamo conseguito. Se poi pretendete anche
di impegnarci sul dibattito ancora in itinere, ovviamente delle
difficoltà possono insorgere nel condividere tale documento. A
conclusione di questo mio ragionamento, "in primis" penso di aver
rassicurato il collega Viérin e subito dopo penso di aver ribadito
la posizione che il nostro gruppo ha tenuto anche nel passato ogni
volta che tale argomento è stato affrontato al di fuori della
"speculazione" delle posizioni politiche di opposizione o di
minoranza. Auspichiamo vi possa essere una sospensione dei lavori
per definire in testo che ci possa vedere partecipi nella fase di
votazione finale.
Presidente - Se i colleghi condividono la richiesta di
sospensione del Consigliere Frassy per tentare di conciliare i due
testi, accordiamo una sospensione di 5 minuti.
Si dà atto che la seduta è sospesa dalle ore 22,14 alle ore
22,53.
Président - La parole au Conseiller Cesal.
Cesal (UV) - Aspetto di avere il testo corretto e modificato
nella riunione che abbiamo avuto nella saletta di fianco, intanto
devo porre rimedio ad un errore grossolano dipeso da me: nella
concitazione la settimana scorsa, quando abbiamo presentato la
mozione, mi sono dimenticato di farla firmare al collega Viérin
Laurent, che ha partecipato attivamente alla stesura e oggi non ha
trovato il suo nome in calce all'iniziativa. Chiedo scusa
pubblicamente di questa dimenticanza: di aver dimenticato di far
firmare ad un membro importante della I Commissione.
La riunione non ha portato l'unanimità su tale documento, la
cosa ci dispiace in quanto abbiamo perso per strada il gruppo
"Arcobaleno" che, dal mio punto di vista, ha perso un'occasione per
dimostrare il suo interesse ad un argomento di questo genere, che
andrebbe affrontato con uno spirito più laico, meno ideologico,
quindi...
(interruzione del Consigliere Curtaz, fuori
microfono)
... assumo le mie responsabilità, non chiedo di solito al
Presidente Perrin come mi devo comportare o quali sono i giudizi
che devo esprimere in questa sala. Dispiace comunque perché bisogna
riconoscere pubblicamente la buona volontà di "Forza Italia", che
ha contribuito a portare le opportune modificazioni a tale testo.
Mi limito ad illustrare le modificazioni apportate. Nella parte
preliminare al secondo "considerato", laddove si dice:
"considerato, anzi, che le indicazioni espresse dal Consiglio
regionale stesso con la propria mozione n. 314/XII del 19 dicembre
2003 sono state completamente disattese - in ordine al
principio
dell'intesa..."
, dopo le parole
"in
ordine",
si aggiunge:
"alla richiesta del"
principio
dell'intesa. Nella parte che recita:
"ritenendo, pertanto, il
disegno di legge costituzionale in argomento estremamente lesivo
del sistema di autogoverno valdostano, in quanto comportante la
cancellazione della nostra specialità, precostituzionale e fondata
su profonde e riconosciute radici storiche e culturali"
viene
sostituita la parola
"riconosciute"
con la parola
"antiche"
. Nella parte deliberativa si prevede
"esprime
forte preoccupazione"
, anziché
"esprime
profondo dissenso"
. Nella parte relativa alla "conferma" viene
sostituito il capoverso, che diventa:
"conferma l'esigenza che
le modificazioni dello Statuto speciale della Valle d'Aosta
avvengano sulla base del principio di intesa con il Consiglio
regionale da introdursi con legge costituzionale, e, comunque, nel
rispetto della procedura di consultazione del Consiglio della Valle
sancita dall'articolo 50, comma 3, dello Statuto speciale della
Valle d'Aosta"
. Infine il penultimo capoverso diventa:
"invita i Parlamentari valdostani ed i Gruppi parlamentari tutti
a voler sostenere le posizioni espresse dal Consiglio e ad
intraprendere ogni utile iniziativa a difesa e per la
valorizzazione dell'autonomia della Valle d'Aosta"
. Con questo
ho concluso l'illustrazione delle modificazioni concordate con
"Forza Italia", per cui chiedo al Consiglio di esprimersi in
maniera positiva. Auspico che il breve momento di sospensione abbia
fatto cambiare idea anche al gruppo "Arcobaleno", che inviterei ad
esprimersi positivamente, in quanto ritengo che questo sia un
momento molto importante e uscire dal Consiglio con una proposta
unanime rafforzerebbe le nostre richieste.
Président - La parole au Conseiller Curtaz.
Curtaz (Arc-VA) - Solo per esplicitare l'atteggiamento del
nostro gruppo su questo punto all'ordine del giorno, in modo che
non vi siano equivoci o interpretazioni errate. Per quanto riguarda
la risoluzione presentata dal Consigliere Cesal, non parteciperemo
al voto. Non condividiamo quel provvedimento abbastanza da votare a
favore, anche perché riteniamo che la nostra risoluzione sia più
corretta e più laica, nonostante quanto un po' stranamente ha
sostenuto il collega che mi ha preceduto. Non partecipiamo alla
votazione per consentire che il Consiglio si esprima ad unanimità
dei votanti e quindi per rafforzare verso l'esterno la posizione
del Presidente Perrin, che dovrà rappresentare tutta la Regione
rispetto a questa vicenda, perché crediamo che l'obiettivo di
cambiare tale normativa vergognosa sia comune, ma quello che ci
divide sono le premesse, che sono l'espressione di una diversa
sensibilità su questo problema. Non parteciperemo al voto quindi,
mentre l'ipotesi alternativa da noi proposta - che spero qualcuno
legga (perché, da quanto ho sentito, credo l'abbiano fatto in
pochi) per scoprire che è assai simile ai documenti già approvati
dalle altre regioni a Trieste ieri e in altre sedi - avrà il nostro
voto favorevole.
Presidente - Pongo in votazione la risoluzione a firma del
collega Cesal nel testo emendato:
Risoluzione
Appreso che la Commissione Affari Costituzionali della Camera
dei Deputati ha licenziato, modificandolo, il 26 luglio scorso, il
testo del Disegno di legge costituzionale di modificazione degli
articoli della Parte II della Costituzione, già approvato dal
Senato nella seduta del 25 marzo scorso;
Rilevato come, tra le modifiche approvate, quella che ha
determinato l'inserimento del comma 15 all'articolo 43 del disegno
di legge costituzionale - che recita: "sino all'adeguamento dei
rispettivi statuti e salvo quanto previsto dall'articolo 34, comma
6, le disposizioni della presente legge costituzionale si applicano
anche alle Regioni a statuto speciale e alle province autonome di
Trento e di Bolzano" - sia particolarmente lesiva delle prerogative
statutarie della Valle d'Aosta e delle altre Regioni a Statuto
speciale e Province Autonome, le quali vedrebbero immediatamente, a
seguito dell'entrata in vigore della legge costituzionale in
questione, stravolti i rispettivi statuti, anche in riferimento al
procedimento elettorale dei Consigli regionali;
Considerato che una tale operazione configura, nella
sostanza, un'implicita e peggiorativa modifica dello Statuto
speciale della Valle d'Aosta, senza che il Consiglio regionale sia
in alcun modo stato sentito in merito, nemmeno nel rispetto della
pur debole garanzia di cui all'articolo 50, comma 3, dello Statuto
speciale;
Considerato, anzi, che le indicazioni espresse dal Consiglio
regionale stesso con la propria mozione n. 314/XII del 19 dicembre
2003 sono state completamente disattese - in ordine alla richiesta
del principio dell'intesa e della partecipazione attiva della
Regione all'elaborazione dei provvedimenti di carattere
costituzionale che la riguardano e alla necessità che la seconda
Camera del Parlamento sia costituita da rappresentanti degli enti
territoriali ivi rappresentati in modo paritario - malgrado le
iniziative intraprese dal Presidente della Regione nei confronti
dei Presidenti del Senato e della Camera in accordo con i
Parlamentari valdostani;
Considerato altresì che il nuovo articolo 43, comma 15, del
disegno di legge costituzionale, se approvato, comporterà, in
particolare, il completo svilimento dell'articolo 18 dello Statuto
valdostano oltre che la reintroduzione del controllo di merito
sulle leggi regionali in base al parametro del cosiddetto
"interesse nazionale", prerogative irrinunciabili per la nostra
autonomia;
Ritenendo, pertanto, il disegno di legge costituzionale in
argomento estremamente lesivo del sistema di autogoverno
valdostano, in quanto comportante la cancellazione della nostra
specialità, precostituzionale e fondata su profonde e antiche
radici storiche e culturali;
Il Consiglio regionale
Richiama
la propria mozione n. 314/XII del 19 dicembre 2003;
Esprime
forte preoccupazione sul risultato dei lavori parlamentari
relativamente al Disegno di legge costituzionale di modificazione
degli articoli della Parte II della Costituzione, così come
licenziato dalla Commissione Affari Costituzionali della Camera dei
Deputati, il 26 luglio 2004;
Ribadisce
l'imprescindibile necessità che l'ordinamento della
Repubblica si sviluppi nel senso di un reale federalismo,
salvaguardando le potestà e le competenze statutarie della Valle
d'Aosta e delle Regioni e Province ad autonomia differenziata e
prevedendo che la seconda Camera del Parlamento sia costituita da
rappresentanti degli enti territoriali, ivi rappresentati in modo
paritario;
Conferma
l'esigenza che le modificazioni dello Statuto speciale della
Valle d'Aosta avvengano sulla base del principio di intesa con il
Consiglio regionale da introdursi con legge costituzionale, e,
comunque, nel rispetto della procedura di consultazione del
Consiglio della Valle sancita dall'articolo 50, comma 3, dello
Statuto speciale della Valle d'Aosta;
Riafferma
la necessità che il Disegno di legge costituzionale di
modificazione degli articoli della Parte II della Costituzione,
attualmente all'esame del Parlamento, riporti una forte clausola di
salvaguardia per le autonomie differenziate, prevedendo che le
modificazioni alla Costituzione si applichino a queste
esclusivamente ove prevedano forme di autonomie più ampie rispetto
a quelle di cui esse già dispongono, secondo i rispettivi Statuti e
le relative norme di attuazione;
Invita
i Parlamentari valdostani ed i Gruppi parlamentari tutti a
voler sostenere le posizioni espresse dal Consiglio e ad
intraprendere ogni utile iniziativa a difesa e per la
valorizzazione dell'autonomia della Valle d'Aosta;
Invita
il Presidente della Regione e il Governo regionale a
proseguire nell'adozione di ogni misura idonea alla tutela delle
prerogative della Valle d'Aosta.
F.to: Cesal
Consiglieri presenti, votanti e favorevoli: 24
Il Consiglio approva all'unanimità.
Presidente - Pongo in votazione la risoluzione presentata dal
gruppo "Arcobaleno":
Consiglieri presenti: 25
Votanti: 3
Favorevoli: 3
Astenuti: 22 (Borre, Cerise, Cesal, Comé, Ferraris, Fey, Fiou,
Fosson, Frassy, Isabellon, Marguerettaz, Nicco, Pastoret, Perrin,
Perron, Praduroux, Rini, Stacchetti, Vicquéry, Viérin Adriana,
Viérin Laurent, Viérin Marco)
Il Consiglio non approva.
Presidente - Con questo terminiamo i nostri lavori. Auguro una
buona estate a tutti voi.
La seduta è tolta.
---
La session se termine à 23 heures 2.
