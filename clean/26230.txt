Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 193 del 3 aprile 1973 - Resoconto
OGGETTO N. 193/73 - Concessione all'Unione Sportiva Aosta -
Sezione Calcio di un ulteriore contributo di Lire 12.000.000 per il
pagamento di passività bancarie arretrate e di un contributo di
Lire 15.000.000 nelle spese per la partecipazione al campionato
piemontese dilettanti di "promozione" 1972/1973.
Milanesio (P.S.I.)
- ... (
Montesano:
sei volte
eh?) Abbiamo cercato di mettere tutte le cose che potevano
suscitare un po' di polemica era per fare un finale come si fa in
... tutti in pista, ora, Signori Consiglieri, questo è un altro
argomento che suscita sempre le polemiche, le considerazioni, la
discussione del Consiglio, ed è il famoso contributo in questo caso
di funzionamento all'Unione Sportiva Aosta, perché su quello di
estinzione dei debiti precedenti il Consiglio si era già espresso
unanimemente d'accordo, quindi avevamo dato 10 milioni, 12 milioni
sono la seconda e ultima rata di estinzione dei debiti e si tratta
di fissare il contributo per l'attività agonistica del '72-'73. Si
propone di fissare in 15 milioni questo contributo, così come venne
fatto l'anno trascorso, l'anno precedente.
Montesano (P.S.D.I.)
- Interventi? Consigliere
Chincheré.
Chincheré (P.C.I.)
- Ma oggi dovrebbe aver conclusione la
lunga questione dell'U.S. Calcio-Aosta, almeno per quanto riguarda
gli aspetti finanziari, quelli sportivi, cioè i risultati sportivi
li discuteremo da un'altra parte. Nel mese di dicembre il Consiglio
regionale ha stabilito di versare all'U.S. Aosta 10 milioni per
sanare in parte il deficit che si era accumulato in questa società
sportiva e oggi ci ritroviamo a versare gli altri 12 milioni per
finire con le passività di questa società e a proporre un
contributo di 15 milioni per esercitare il campionato piemontese...
però indubbiamente direi, sempre nell'aria polemica, che si è
venuta un po' a creare nella discussione di questo punto all'ordine
del giorno, la relazione dell'Assessore Milanesio su questo
argomento è stata indirettamente proporzionale alla quantità di
milioni che vengono proposti alla delibera. Direi che è una
scarsità di presentazione pericolosa, perché corriamo il rischio di
interpretare male quali erano le decisioni che stavano a monte di
questa liquidazione delle passività della società Aosta e corriamo
il rischio di non affrontare mai, dico mai - e possiamo farlo visto
che anche l'ultimo Consiglio regionale di questa legislatura - il
discorso più ampio sulla funzione degli Enti Locali per quanto
riguarda lo sport e direi che, tutto sommato, questa proposta di
delibera lascia intravvedere quale è il tipo di politica sportiva
che la Giunta, che l'Assessore che a realtà sportiva valdostana
fino a oggi hanno portato avanti e sulla quale dobbiamo esprimere
con estrema tranquillità e franchezza tutte le nostre perplessità,
perché? Perché a dare un contributo di questo genere, e poi vedremo
di analizzare il bilancio propostoci dall'U.S. Aosta più
dettagliatamente, viene fuori una visione di politica sportiva che
io chiamerei, ecco, quella dello sport spettacolo, che contiene
tutta una serie di grossi difetti, di grosse carenze: la prima che
lo sport spettacolo è sempre e soltanto uno sport di élite, nel
senso che favorisce quello che è, quelli che sono i giocatori, ma
non favorisce quella che è una politica sportiva, direi di più: che
è una politica corruttrice, nel senso che corrompe quello che è lo
spirito sportivo, quello che dovrebbe essere lo spirito sportivo di
una società che si richiama ai grandi ideali dello sport e di
Olimpia, per dirlo con parole di moda; perché quando noi in una
società che tutto sommato non ha delle grandi tradizioni
calcistiche, che per alcuni versi è caratterizzata dalla politica
del gambero e invece di andare avanti va indietro, noi paghiamo i
giocatori, significa dare allo sport una visione profondamente
sbagliata. Noi con questo tipo di sport non siamo d'accordo, noi
pensiamo che lo sport debba avere una funzione sportiva formativa,
cioè non lo sport visto come patrimonio di una élite ma uno sport
visto come patrimonio di tutti, di tutti i giovani. Questo come
prima considerazione, per cui abbiamo alcune perplessità su questa
delibera, anche se siamo sostanzialmente d'accordo nel fatto che
vengono liquidati i deficit della società e si chiuda finalmente
quel capitolo; ma in realtà le domande che volevo fare
all'Assessore erano delle altre, noi oggi passiamo tutta una serie
di delibere per quanto riguarda l'attività sportiva in Valle
d'Aosta, ed è giusto e tutto sommato è giusto che passino, però
sappiamo anche, e lo rimarchiamo come un dato negativo, che tutta
una serie di società non hanno ancora avuto assolutamente nessun
contributo per l'esercizio sportivo '72-'73-'74, non mi ricordo più
bene e sono tutte in grosse difficoltà, noi, per esempio, abbiamo
delle società sportive che hanno più a cuore lo sport come sport di
massa e fanno corsi di sci ad esempio e parlo del ...... tanto per
non fare nomi, fanno corsi di sci a cui partecipano addirittura 167
bambini tra i 6 e i 14 anni e sappiamo che importanza ha a
quell'età nella formazione sportiva e atletica di un individuo; che
ha 162 bambini sempre dai sei ai quattordici anni che frequentano
corsi di ginnastica formativa nelle palestre di Aosta e sono 162
questi bambini e si trovano in grossi guai di natura economica.
Io non so se l'Assessore vorrà darmi in questa sede una risposta
su quella che chiamerei la visione di una politica sportiva
dell'Assessorato al Turismo in Valle d'Aosta, ma mi preme
soprattutto avere una risposta precisa sul perché questi contributi
alle società non sono ancora stati dati, se si intendono dare e
quali criteri si intendono seguire nella distribuzione di questi
contributi.
Si dà atto che dalle ore 18,41 assume la presidenza il Vice
Presidente FREPPAZ.
Milanesio (P.S.I.)
- Dunque, io sono stato volutamente
parco di parole nell'illustrare questo argomento, perché è un
argomento che trascina di solito la polemica per il semplice fatto
di essere portato all'ordine del giorno, quindi ho fatto del
silenzio una virtù, in questo caso però devo dire che la nostra
proposta si inserisce in una tradizione ormai accolta e consolidata
da questo Consiglio, che non facciamo che dare il contributo
dell'anno precedente. Di fronte a una indicazione di spese previste
e sostenute nell'anno precedente superiore a quelle che erano
previste nell'anno precedente ancora.
Ora, abbiamo quindi cercato di cristallizzare ad un certo
livello questo contributo ed è intenzione nostra di non superarlo
nel modo più assoluto.
Per quanto si riferisce poi alle richieste fatte dal Consigliere
Chincheré in ordine ai contributi alle altre società sportive, devo
dire che per quest'anno non siamo assolutamente in ritardo, perché
in genere questi contributi venivano erogati molto più avanti,
anche perché il bilancio veniva approvato da parte della Regione
nel mese di marzo-aprile, quindi eccezionalmente quest'anno abbiamo
avuto un bilancio approvato al mese di dicembre dell'anno
precedente, altrimenti veniva approvato a marzo-aprile e quindi
questi contributi arrivavano verso maggio o giugno.
Devo comunicare a Chincheré, che me lo ha chiesto, che la
Commissione che comprende tutte le discipline sportive, cioè tutte
le federazioni sportive, che è chiamata ad esprimere un parere
sulla concessione di questi contributi, è stata convocata, non
ricordo più per quale giorno della prossima settimana è già
convocata comunque, quindi, non appena acquisiremo il parere di
questa Commissione, liquideremo a livello di Giunta i contributi;
devo dire che questi contributi vengono liquidati sulla base di un
accordo che si trova sempre tra le federazioni sportive e sono le
federazioni sportive che danno delle indicazioni in ordine alla
ammissibilità del contributo, all'interno del loro settore, delle
squadre che ne fanno la richiesta e la domanda; questo avviene per
tutti meno che per l'Unione Sportiva Aosta, che evidentemente non
fa parte di quella categoria, appartiene ad un altro tipo di
girone, tipo di attività, sono semi-professionisti non sono più
dilettanti, quindi entro la prossima settimana ci sarà una
decisione in questo settore e quindi la Giunta regionale potrà
conseguentemente deliberare immediatamente e, probabilmente, queste
squadre riceveranno i contributi prima dell'Unione Sportiva Aosta,
perché qui si tratta di una delibera che deve andare al
Coordinamento e ci mette sempre più tempo a tornare, essendo una
delibera di Consiglio.
Non ho voluto dilungarmi molto di più, perché voi tutti sapete
che le spese dell'Unione Sportiva Aosta sono controllate da un
nostro, diciamo così, contabile, sono controllate da un revisore
dei conti il Rag. Bérard che è il nostro Economo e sulla spesa,
sulla, diciamo così, correttezza della spesa non abbiamo dubbi, è
chiaro che il discorso più ampio che si aveva cercato di affrontare
oggi dovrà affrontarlo il Consiglio, non lo potrà affrontare questa
sera ma sarà uno dei compiti del prossimo Consiglio, io mi auguro
in apertura di legislatura, perché dobbiamo una volta per tutte
stabilire quanto del denaro che la Regione eroga nel settore dello
sport debba andare alle attrezzature e alle attività
dilettantistiche pure e quanto, invece, possa andare, o non debba
andare, al semi-professionismo a quelle attività che sono più
spettacolari come comunque sono in qualche modo remunerate, così,
rispetto allo sport puro, questo dovrà deciderlo, io mi auguro il
Consiglio, voglio ricordare però che ho insediato io stesso una
Commissione composta da parecchi rappresentanti di federazioni e
dal rappresentante del C.O.N.I., che poi è morto, purtroppo, questa
Commissione si è riunita un paio di volte, io volutamente cedetti
la presidenza ad un altro, affinché potesse lavorare e dare delle
indicazioni; a tutt'oggi siamo ancora fermi e indicazioni concrete
non ne sono venute quindi penso che sarà compito del futuro
Consiglio regionale affrontare e risolvere una volta per tutte
questo problema perché, tra l'altro, sta diventando spinoso,
spinosissimo, tutti chiedono soldi... i quattrini in certe
direzioni e forse giustamente altri li reclamano, perlomeno se ci
si comporta sempre con lo stesso metro di giudizio, quindi va da sé
che sarà necessario assumere una decisione di base, una decisione
fondamentale sulla quale poi potersi muovere. Fino ad oggi questa
Giunta non ha innovato niente, purtroppo su questo settore ci siamo
comportati come le altre Giunte in precedenza, ci sono stati un po'
più di soldi, grazie ai nuovi riparti fiscali, e quindi abbiamo
speso forse di più, non è detto che abbiamo speso meglio, io su
questo do ragione a Chincheré quando mi fa queste osservazioni, è
un nodo che deve sciogliere questo Consiglio con un dibattito
approfondito e ampio su quello che deve essere considerato sport da
sostenere e da sovvenzionare e su quello che invece deve essere
considerato spettacolo, per cui ognuno se lo vedrà pagando di tasca
sua, se sarà necessario.
Fino ad oggi questo è stato il nostro atteggiamento. C'è una
certa aspettativa, una certa attesa e non è per ragioni elettorali
o elettoralistiche che si fa questo, perché nell'Unione Sportiva
Aosta, che non credo sia una miniera di voti per nessuno, vi sono
rappresentanti dei Consigli di Amministrazione tutti, a tutti i
livelli, e sono una miniera di grano, comunque mi pare che il
Consiglio non debba aver delle particolari perplessità oltre a
quelle già enunciate da Chincheré, che io condivido in gran parte
nel votare questo provvedimento.
Freppaz (U.V.)
- Io chiedo scusa a Manganoni, volevo fare
una piccola precisazione in merito alla Commissione consiliare
turismo. La Commissione consiliare al turismo si è riunita in data
dell'8 gennaio 1973 "Esame della situazione finanziaria
patrimoniale dell'Unione Sportiva Aosta - Sezione Calcio": dopo
esauriente discussione dell'argomento, la Commissione decide,
unanime, di esprimere il seguente parere: "si saldino, mediante la
concessione di un secondo contributo straordinario una tantum di
lire 11.673.555 le passività arretrate dell'Unione Sportiva Aosta -
Sezione Calcio, che alla data del 31.12.1972 ammontavano a lire
21.673.555. Primo contributo già concesso dalla Regione a tale
titolo con deliberazione n. 346 del 20.12.1972 lire 10.000.000. Si
limiti a 10.000.000 l'importo massimo del contributo regionale da
concedere alla precitata Unione Sportiva per la partecipazione ai
Campionati di Calcio e a prescindere dalla categoria del Campionato
stesso. Si stabilisca chiaramente che la Regione non potrà più
intervenire finanziariamente a favore della predetta Unione
Sportiva per il pagamento di eventuali nuove passività, in modo che
i dirigenti della medesima sappiano trarre le debite
conseguenze".
Ora io volevo precisare questo, non è detto che noi siamo
contrari alla deliberazione, però era dovere mio di precisare
questo al Consiglio.
Manganoni (P.C.I.)
- Forse non ho afferrato bene, qui se
ne propongono 15, la Commissione ne propone 10?
Freppaz (U.V.)
- Ne aveva proposto...
Manganoni (P.C.I.)
- Non ho capito bene... Io ho chiesto,
la Commissione ha proposto 10 e qui... e beh allora guarda Bordon,
se tu concepisci questo modo di fare il Consigliere, cioè di non
tenere neanche conto del parere di una Commissione, scusa io chiedo
solo questo...
Freppaz (U.V.)
- Manganoni ha chiesto a parola?
(
Manganoni:
ho chiesto questo, si...) La parola al
Consigliere Manganoni.
Manganoni (P.C.I.)
- Io aspetto una risposta. Allora io
chiedo al Presidente Freppaz, io non ho capito bene e forse... boh,
sarò stato distratto, ma ho avuto l'impressione di avere capito, e
mi corregga se mi sbaglio, che qui ne proponiamo 15 e la
Commissione ne propone 10 è vero o non è vero? o sbaglio io? Questa
è la domanda che io pongo, che ho già posto e che ripeto.
Freppaz (U.V.)
- Questa è una proposta, Manganoni.
La parola al Consigliere Dolchi.
Dolchi (P.C.I.)
- Signori Consiglieri, è indubbio, sono
d'accordo con il collega Chincheré che il prossimo Consiglio dovrà
fare il discorso sullo sport e gli interventi della Regione in
questo importante settore della lista sociale, che dovranno essere
discussi i problemi di base è stato detto e io aggiungo anche i
problemi di dettaglio e questo dovrà essere fatto presto, dovrà
essere fatto nel corso dell'estate, perché ogni decisione che
adotta il Consiglio regionale deve essere adottato prima che, ad
esempio per i calcio come per gli sport invernali, inizino le
attività sennò è chiaro che ogni volta ci troveremo a parlare dei
contributi perché ne parliamo a posteriori e mai prima, ecco questo
è un dato di fatto quindi se c'è un augurio da formulare perché il
prossimo Consiglio non debba dedicare tanto tempo ai contributi
alle società sportive è che il Consiglio dia delle norme precise e
esprima la sua opinione prima che le società sportive affrontino i
campionati o le competizioni nel corso della stagione, che in
genere va da settembre a giugno, e direi che dell'Unione Sportiva
Aosta se ne parla tanto e siccome se ne parla anche più volte
perché lo stesso provvedimento viene rinviato, sembra che per
questo sodalizio i contributi siano anche maggiori proprio perché
se ne parla due o tre volte invece che una volta sola e noi adesso
siamo ancora a parlare del contributi relativo alla stagione
1972-1973. Ecco vorrei chiarire questo, perché mi sembra che con
questa legislatura noi dobbiamo porre fine a questo capitolo che
riguarda l'Unione Sportiva Aosta. Poniamo fine a quelli che sono
stati i debiti che si sono trascinati per 14-15 anni e in questo
senso si è pronunciato già il Consiglio regionale, votando un primo
acconto di dieci milioni e votando, mi auguro, adesso il saldo per
quanto riguarda appunto questi debiti. Il Consiglio regionale si è
pronunciato in questo senso, si è pronunciato in questo senso anche
la Commissione al Turismo.
L'altro problema riguarda il contributo. La Commissione Turismo:
io ricordo che c'è stato un verbale che è stato trasmesso ai
Consiglieri allegato a un oggetto, che riproponeva, appunto
all'attenzione del Consiglio, il contributo, in cui si suggeriva al
Consiglio il contributo di dieci milioni. Sarà giusta, sarà
sbagliata questa valutazione della Commissione Turismo, io non mi
metto adesso a discutere, quello che discuto è che se un
orientamento deve essere dato, se una riduzione ai contributi
precedenti deve essere fatta, questa non può essere fatta al
termine del campionato, quando un sodalizio ha imbastito la sua
politica finanziaria, convinto, e credo che non ci siano esempi
diversi da parte di questo Consiglio regionale, convinto che almeno
se non di più, il contributo dell'anno precedente gli verrà
dato.
Quindi mi sembra che anche la Commissione Turismo può esprimere
un parere, ha espresso questo parere relativo ai 10 milioni, questo
parere va proiettato nel futuro e va detto all'Unione Sportiva
Aosta come a tutte le altre società sportive, prima che inizino i
campionati, quale contributi massimo potrà erogare il Consiglio
regionale, sennò ogni Associazione, ogni Ente sportivo si sente
autorizzato nell'anno successivo a presupporre che almeno il
contributo che ha ottenuto nell'anno precedente verrà nelle proprie
casse nel corso del campionato, ecco perché io ritengo che se
vogliamo concludere questo discorso e non creare nuove difficoltà,
prendendo un provvedimento in questo momento a posteriori, noi
dobbiamo accogliere la proposta della Giunta e provvedere al saldo
dei debiti e al contributo pari a quello dell'anno precedente, cioè
di 15 milioni, questo perché ci troviamo oramai a 4/5 del
campionato giocato dall'Unione Sportiva Aosta.
Concludo pregando il Presidente dell'Assemblea di prendere nota
che mi asterrò dalla votazione perché fino a pochi giorni fa facevo
parte del Consiglio direttivo dell'Unione Sportiva Aosta.
Manganoni (P.C.I.)
- Io pongo solo per la seconda volta
delle domande chiedendo all'Assessore e al Presidente della
Commissione se cortesemente mi vogliono rispondere e le domande che
io pongo sono queste: primo a quanto ammonta il totale dei debiti
che la Regione paga non solo con i dodici di oggi, quindici, qui ce
n'è un mucchio, ma in totale. Secondo: a quanto ammonta il totale
del contributo per la stagione 1972-73. Terzo: quanto aveva
proposto la Commissione. Solo questo.
Milanesio (P.S.I.)
- Il totale che la Regione dà in
contro pagamento debiti dell'Unione Sportiva Aosta ammonta a 22
milioni il totale, dieci concessi in un precedente Consiglio 12 di
oggi, erano dunque 21 e 600 mila, sono diventati 22 perché più
passa il tempo più aumentano gli interessi passivi, quindi si
chiude la situazione con la corresponsione di un contributo di 22
milioni. In contro attività si propone di deliberare la somma di 15
milioni, che è eguale a quella concessa l'anno passato per la
stagione sportiva 71-72; il contributo che era stato proposto
inizialmente dalla Commissione Turismo era di 10 milioni in conto
attività, successivamente, per richiesta di alcuni membri della
stessa Commissione Turismo, la Giunta ha proposto un parere
diverso, proposto una deliberazione diversa cioè di 15 milioni,
perché abbiamo ritenuto che le considerazione svolte dal
Consigliere Dolchi, ad esempio quest'oggi, fossero abbastanza
valide e nel caso di una riduzione di contributo bisognasse
motivarla e non vi era motivazione in questo caso a ridurre il
contributo rispetto all'anno precedente, tenuto conto che l'avevamo
fissato in quindici milioni e che quindi vi era non una legittima
aspettativa, non è il caso di parlare di legittimità, ma vi era una
aspettativa che in questo caso si poteva giustificare ad avere un
contributo pari a quello dell'anno precedente, tenuto conto che le
spese sostenute nella stagione '72-'73 sono state di gran lunga
superiori a quelle sostenute nella stagione '71-'72.
Quindi noi proponiamo al Consiglio due deliberazioni ben diverse
distinte: una di altri 12 milioni per sanare le passività una volta
per tutte dell'Unione Sportiva Aosta e l'altra di lire 15 milioni,
quale contributo per il funzionamento della società del sodalizio
per l'attività agonistica '72-'73.
Manganoni (P.C.I.)
- Dichiaro di approvare questo, però
mi sia permesso solo una constatazione. Io ho presentato la mozione
nel passato Consiglio c'erano gli abitanti della frazione Evian di
St. Nicolas dieci famiglie 70 capi di bestiame sprovvisti di
strada, ho chiesto all'Assessore lo stanziamento di queste cifre,
l'Assessore mi ha risposto non c'è disponibilità di bilancio, il
piano dei lavori pubblici ormai approvato, mi impegno comunque di
far loro la strada con i mezzi della Regione ecc., e io dò atto
della buona volontà dell'Assessore ai Lavori Pubblici che in
qualche modo gli farà una pista, no, quelle tanto deprecate piste
di un tuo predecessore, no, in modo che questi non vadano più a
piedi, comunque i 13 milioni che l'Assessore dice saranno forse
anche 15, non c'erano ecco; lì dove ci sono 10 famiglie che si
portano tutto a spalle letame, legna, fieno, tutto, noi che
spariamo sempre che bisogna difendere l'agricoltura, lì non ci
sono! Non accuso l'Assessore, io capisco che forse nei capitoli del
suo bilancio non ce ne erano più perché erano già stanziati, però
qui ci sono, chiuso. Dichiaro di votare a favore di questo.
Freppaz (U.V.)
- C'è nessuno che chiede la parola? Allora
la delibera viene messa ai voti... Chi è favorevole alzi la mano.
Contrari. Astenuti. ...Consigliere Dolchi.
Oggetto n. 20.
