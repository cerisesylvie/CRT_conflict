Classificazione
ENTI LOCALI
Comuni


Resoconto integrale del dibattito dell'aula
Oggetto del Consiglio n. 1691 del 12 dicembre 1995 - Resoconto
SEDUTA POMERIDIANA DEL 14 DICEMBRE 1995
OGGETTO N. 1691/X Concessione di un contributo di lire
463.500.000 all'Amministrazione comunale di Brissogne per
l'acquisizione di immobili da destinare a scopo abitativo, ai sensi
della legge regionale 27 giugno 1986, n. 27. Approvazione, impegno
e liquidazione di spesa.
Deliberazione Il Consiglio
Premesso che la legge regionale 27 giugno 1986, n. 27 ha
previsto l'intervento finanziario da parte della regione, fino al
massimo del 90 percento, a favore dei comuni per la creazione di un
patrimonio immobiliare comunale;
Atteso che l'amministrazione comunale di Brissogne ha presentato
richiesta per accedere ai relativi finanziamenti per l'acquisizione
di immobili, siti in fraz. Luin, di proprietà delle ditte Demé
Sergio e Demé Gilberto, contraddistinti al Catasto Terreni del
Comune censuario di Brissogne al Fg. XVII, mappali 76 - 78/parte -
70 - 71- 72, da destinare a scopo abitativo;
Considerato che l'acquisto in questione comporta una spesa
complessiva di lire 515.000.000=;
Atteso che l'Assessorato regionale dei lavori pubblici ha
espresso parere favorevole sull'intervento;
Dato atto che l'acquisizione dell'immobile è inserita nella
relazione previsionale e programmatica del Comune;
Visto il parere favorevole di legittimità rilasciato dal Capo di
Gabinetto, ai sensi dell'articolo 72 della legge regionale n.
3/1956 e successive modificazioni, e del combinato disposto degli
articoli 13 - comma 1 - lett. e) e 59 - comma 2 - della legge
regionale n. 45/1995, sulla presente deliberazione;
Delibera
1) di approvare la concessione di un contributo di lire
463.500.000= (quattrocentosessantatremilionicinquecentomila), pari
al 90 percento della spesa complessiva, a favore
dell'Amministrazione comunale di Brissogne per l'acquisizione di
immobili, siti in fraz. Luin, di proprietà delle ditte Demé Sergio
e Demé Gilberto, contraddistinti al Catasto Terreni del Comune
censuario di Brissogne al FG. XVII, mappali 76 - 78/parte - 70 -
71- 72, da destinare a scopo abitativo, ai sensi della legge
regionale 27 giugno 1986, n. 27;
2) di approvare ed impegnare la spesa di lire 463.500.000=
(quattrocentosessantatremilionicinquecentomila) da imputare al
capitolo 20620 del bilancio di previsione della Regione per l'anno
1995 ("Contributi ai comuni per la costituzione di un patrimonio
comunale immobiliare"), che presenta la necessaria
disponibilità;
3) di disporre che la somma venga liquidata ai sensi
dell'articolo 58 della legge regionale 27 dicembre 1989, n. 90, a
cura della Presidenza della Giunta regionale alla stipulazione di
regolare atto notarile di compravendita, nel rispetto delle
condizioni generali di acquisto risultanti dalla domanda di
contributo;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente Ha chiesto la parola il Consigliere Chiarello.
Chiarello (RC) Volevo solo un chiarimento su questa delibera di
finanziamento. Mi sono arrivate delle voci che sarebbe sovrastimato
questo prezzo, vorrei avere una delucidazione dall'Assessore.
Presidente Ha chiesto la parola il Vicepresidente Viérin
Marco.
Viérin M. (PpVA) Volevo solo chiedere se si sapeva qualcosa in
più sulla destinazione futura che avrà questo immobile.
Presidente Sempre in tema di discussione generale, qualcuno
chiede la parola? Se nessuno chiede la parola, dichiaro chiusa la
discussione generale.
Ha chiesto la parola il Presidente della Giunta, Viérin
Dino.
Viérin D. (UV) Il y a, à propos de cet achat, tout d'abord une
lettre du 15 mai 1995 de la commune de Brissogne: "Richiesta di
finanziamento ai sensi della legge 27 per l'acquisto di immobili in
frazione Luin da destinare a scopo abitativo. La reale necessità di
alloggi deriva da molteplici aspetti, il primo risulta essere
l'assoluta mancanza di offerta e la relativa altissima richiesta di
alloggi in affitto; inoltre, negli ultimi dieci anni nella parte
bassa di questo Comune le richieste di concessioni edilizie per
nuove costruzioni hanno ormai praticamente saturato le aree a
disposizione, queste nuove costruzioni stanno creando un notevole
sbilanciamento dell'insediamento abitativo verso la parte di
fondovalle a sfavore delle frazioni alte. In queste ultime si rende
sempre più marcato il fenomeno dello spopolamento, nella frazione
in oggetto risultano abitare solamente ormai una dozzina di
persone, principalmente anziani, a fronte di un patrimonio edilizio
considerevole ma che per i costi elevati di recupero e per i
vincoli imposti viene spesso tralasciato a favore delle nuove
costruzioni. Il recupero di tale patrimonio comporterebbe di
conseguenza una parziale rinascita del nucleo. L'esperimento, se
positivo, verrebbe successivamente ripetuto in altri nuclei".
C'est de ce point de vue un exemple concret d'intervention d'une
collectivité locale en faveur du problème du manque de
logements.
Pour ce qui est de l'expertise, le prix a été fixé par la
commune de Brissogne, il y a une expertise - que je peux mettre à
disposition de M. Chiarello - qui a été signée par le technicien de
la municipalité de Brissogne, et donc sur la base de cette
expertise il y a un contrat préliminaire de vente, qui a été signé
entre la commune et le propriétaire, qui établit le prix de cet
achat à 515 millions de lires.
Presidente Per dichiarazione di voto qualcuno chiede la
parola?
Se nessuno chiede la parola, pongo in votazione la delibera in
oggetto:
Presenti, votanti e favorevoli: 30
Il Consiglio approva all'unanimità
