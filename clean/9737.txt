Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 858 del 22 novembre 1989 - Resoconto
OGGETTO N. 858/IX - Disegno di legge: "Acquisto di un terreno
sito in Comune di Verrés, via Giardini".
Presidente - Ha chiesto di parlare il Presidente della Giunta,
ne ha facoltà.
Rollandin (UV)
- Il s'agit d'un petit morceau de terrain
qui est tout près de la maison pour les personnes âgées de Verrès,
étant donné qu'il y avait déjà une requête de la part de
l'Administration communale de Verrès pour faire cet achat.
Il y avait des difficultés concernant la propriété, car il
fallait avoir l'avis préalable de certains organes pour ce qui est
l'
Istituto Diocesano per il sostentamento del Clero
, pour
faire la vente de ce morceau de terrain. Etant donné qu'on a reçu
cet avis favorable, on prévoit l'achat du terrain même.
Presidente
- Si passa all'esame dell'articolato. Do
lettura dell'articolo 1:
Articolo 1
(Oggetto)
1. La Regione è autorizzata ad acquistare un terreno sito in
Comune di Verrès, Via Giardini, distinto al Catasto Terreni al
Foglio 6 con la particella n. 1029, di proprietà dell'Istituto
Diocesano per il Sostentamento del Clero della Diocesi di Aosta,
per il prezzo a corpo di Lire 79.000.000, da destinare ad
ampliamento della proprietà regionale confinante (micro-comunità
anziani ed inabili).
Presidente
- Pongo in votazione l'articolo 1:
Esito della votazione:
Presenti, votanti e favorevoli: 21
Il Consiglio approva all'unanimità.
Presidente
- Do lettura dell'articolo 2:
Articolo 2
(Provvedimenti amministrativi)
1. La Giunta regionale è autorizzata ad adottare ogni
provvedimento di esecuzione per addivenire alla stipulazione
dell'atto notarile di trasferimento dell'immobile di cui
all'articolo 1 e, in particolare, per l'impegno e la liquidazione
della relativa spesa, nonchè per la designazione del Notaio rogante
e per gli eventuali accertamenti circa la consistenza e
l'intestazione catastale dell'immobile da acquisire.
Presidente
- Pongo in votazione l'articolo 2:
Esito dell votazione
Presenti, votanti e favorevoli: 21
Il Consiglio approva all'unanimità.
Presidente
- Do lettura dell'articolo 3:
Articolo 3
(Disposizioni finanziarie)
1. L'onere derivante dall'applicazione della presente legge,
valutato in complessive Lire 75.000.000, graverà sul capitolo 23250
"Spese per l'acquisto di beni patrimoniali - L.R. 19.4.1985, n. 12"
del bilancio di previsione per il corrente esercizio.
2. Alla copertura dell'onere di cui al primo comma si provvede
mediante riduzione di pari importo dallo stanziamento iscritto al
cap. 50050 "Fondo globale per il finanziamento di spese per
l'adempimento di funzioni normali (Spese di investimento)" del
bilancio per l'anno in corso a valere sull'apposito accantonamento
previsto all'allegato n. 8 al bilancio stesso.
Presidente
- Pongo in votazione l'articolo 3:
Esito della votazione:
Presenti, votanti e favorevoli: 21
Il Consiglio approva all'unanimità.
Presidente
- Do lettura dell'articolo 4:
Articolo 4
(Variazioni di bilancio)
1. Alla parte spesa del bilancio di previsione della Regione per
l'esercizio finanziario 1989 sono apportate le seguenti
variazioni:
in diminuzione
Cap. 50050 "Fondo globale per il finanziamento di spesa per
l'adempimento di funzioni normali ("Spese di investimento") L.
79.000.000
in aumento
Cap. 23250 "Spese per l'acquisto di beni patrimoniali - L.R.
19.4. 1985 n. 12" L. 79.000.000
Presidente
- Pongo in votazione l'articolo 4:
Esito della votazione:
Presenti, votanti e favorevoli: 21
Il Consiglio approva all'unanimità.
Presidente
- Do lettura dell'articolo 5:
Articolo 5
(Dichiarazione d'urgenza)
1. La presente legge è dichiarata urgente ai sensi del terzo
comma dell'articolo 31 dello Statuto Speciale ed entrerà in vigore
il giorno successivo a quello della sua pubblicazione nel
Bollettino Ufficiale della Regione.
Presidente
- Pongo in votazione l'articolo 5:
Esito della votazione:
Presenti, votanti e favorevoli: 21
Il Consiglio approva all'unanimità.
Presidente
- Pongo in votazione la legge nel suo
complesso:
Esito della votazione:
Presenti, votanti e favorevoli: 21
Il Consiglio approva all'unanimità.
***
