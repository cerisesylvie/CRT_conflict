Classificazione
AMMINISTRAZIONE REGIONALE
Amministrazione della giustizia
ASSISTENZA SOCIALE
Famiglia, tutela dell'infanzia



Oggetto del Consiglio n. 3576 del 8 maggio 2024 - Resoconto
OGGETTO N. 3576/XVI - Interrogazione a risposta immediata:
"Valutazione per l'avvio di un'azione legale a tutela della Regione
rispetto al presunto danno di immagine a seguito delle
dichiarazioni del Centro antiviolenza".
Bertin (Presidente) -
Punto n. 6.03. Ha chiesto la parola
il consigliere Manfrin ne ha facoltà.
Manfrin (LEGA VDA) -
Un caso che è assurto agli onori
delle cronache perché sappiamo che la Presidente del Centro
antiviolenza si è lasciata andare a dichiarazioni che
obiettivamente non hanno trovato riscontro, perché, rispetto alla
denuncia che è stata fatta, cioè rispetto a persone che avrebbero
fatto oscultare il battito del cuore del feto, il battito fetale, e
anche delle offerte di promesse di sostegni economici e beni di
consumo, al netto del fatto che questo ovviamente - come abbiamo
richiamato in premessa - è previsto dall'articolo 2 della legge
194, quindi questa è una specifica previsione di legge, così come
la presenza dei volontari all'interno delle strutture dei
consultori... Al netto di questo ci sono state delle nette smentite
sia da parte dell'USL, ovviamente ci sarebbe dovuto essere presente
il personale sanitario per poter fare un'azione di questo tipo e
ovviamente l'USL ha smentito, così come delle associazioni. Il
problema è che anche le informazioni fornite sono risultate
frammentarie, obiettivamente incomplete e soprattutto inadatte
appena abbozzate.
La Presidente ci dice che sono state tre o quattro donne; allora
se le donne sono tre o quattro, se ce n'è una in più o una in meno,
io me ne accorgo, dice che sono state tre o quattro. Dice anche che
non solo recentemente, ma anche più in là nel tempo... il che
significa che lei è venuta a conoscenza di fatti di cui non era a
conoscenza nessuno anche tanto tempo fa ma non ne ha fatto
menzione. Poi ovviamente non c'è nessuna segnalazione che l'USL ha
ricevuto, ma lei si è sentita in dovere di dirlo pubblicamente con
un comunicato stampa e non di farlo sapere a chi invece è deputato
a farlo.
Non ci sono associazioni presenti che svolgono attività
all'interno dei consultori e probabilmente non esiste nemmeno la
strumentazione per fare quel tipo di azione nei consultori.
La stessa Presidente dichiara che comunque quelle offerte non
sono sufficienti per far cambiare idea alle donne che appunto hanno
fatto quel tipo di scelta: ecco perché, dopo il bailamme che si è
scatenato su tutti gli organi d'informazione nazionali, riteniamo
che la Valle d'Aosta abbia patito un grosso danno d'immagine e
chiediamo con quest'iniziativa se il Governo abbia fatto una
valutazione per avviare un'azione legale a tutela della nostra
Regione rispetto al danno d'immagine arrecatole. Non come è stato
scritto nel titolo: "Eventuale, possibile"; il danno d'immagine è
arrecato.
Presidente -
Per la risposta, la parola al Presidente
della Regione.
Testolin (UV) -
En ce qui concerne cette question, les
bureaux compétents de l'Administration régionale et de l'Agence USL
sont en train de procéder aux vérifications nécessaires auprès du
Centro Donna contro la violenza, qui est son nom correct, afin de
disposer de toutes les informations nécessaires pour contrôler ce
qui a été signalé par le Centre en question.
Lorsque toutes les informations seront disponibles et vérifiées,
on pourra décider quelle voie suivre pour comprendre avant tout si
les dispositions de la loi 190 et 194 de 1978, visant à protéger le
droit des choix des femmes, sont respectées dans la forme et les
fonts.
Au sein des établissements de santé valdôtains, des signes des
comportements susceptibles d'être poursuivis aux termes de la loi
dite ont eu effectivement lieu; cela dit, ce qui me semble le plus
important c'est que pour des questions telles que l'interruption
volontaire de grossesse et bien d'autres encore relatives à des
domaines sensibles, dans lesquels les personnes concernées doivent
prendre des décisions toujours difficiles et douloureuses, la
discussion reste aussi neutre et objective que possible, pour
éviter toute instrumentalisation politique même dans cette
salle.
Presidente -
Per la replica, la parola al consigliere
Manfrin.
Manfrin (LEGA VDA) -
Ci tengo a evidenziare che non c'è
strumentalizzazione politica, ma c'è semplicemente la rilevazione
dei fatti, cioè le dichiarazioni da una parte e dall'altra, le note
ufficiali: da una parte una persona che fa una denuncia pubblica
che non trova alcun riscontro, dall'altra parte evidentemente la
risposta tanto delle associazioni quanto dell'USL, che hanno
evidenziato che quello che è stato sollevato non ha alcun
fondamento.
Non solo, ma addirittura la richiesta di dati, la risposta di
questa simpatica rappresentante è: "Siamo protette dall'anonimato,
dalla riservatezza delle donne", dato che l'USL dice che non ci
sono state segnalazioni, allora le nostre donne dicono il falso?
Però delle segnalazioni a noi sono arrivate. L'unico modo per
gestire determinate situazioni è parlarne. Parlarne non significa
fare comunicati stampa, altrimenti qui diciamo che ci sono dei
molestatori in Consiglio regionale e diciamo: "Allora chi sono? Ah
no, va beh, parliamone e vediamo chi sono". Non funziona così. Dire
certe cose è molto grave e far andare la Valle d'Aosta su tutti i
giornali è altrettanto grave e chi ha sbagliato deve assolutamente
pagare.
