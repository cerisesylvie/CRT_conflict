Classificazione
ASSISTENZA SOCIALE
Assistenza socio-sanitaria



Oggetto del Consiglio n. 2732 del 23 maggio 2007 - Resoconto
OGGETTO N. 2732/XII - Orientamento in ordine alla proposta di
abolizione del ticket aggiuntivo per le prestazioni specialistiche.
(Interrogazione)
Interrogazione
Preso atto che alla Camera è stato recentemente approvato
l'emendamento al decreto "sanità" per l'abolizione del ticket
aggiuntivo di 10 euro per le prestazioni specialistiche e che in
tempi brevi tale normativa sarà portata all'esame del
Senato;
Considerato che si tratta di un atto politico importante che
intende riportare - si spera nel più breve tempo possibile - equità
nei confronti delle fasce sociali più deboli;
la sottoscritta Consigliera regionale
Interroga
l'Assessore competente per sapere:
1) se è informato di questo emendamento e quale è il suo
parere;
2) se la Regione sarà altrettanto sollecita nel rispettare
tale nuova indicazione, quando diventerà operativa per le altre
regioni;
3) quanto finora è stato incassato dall'USL con il pagamento
del ticket aggiuntivo di 10 euro;
4) se, rispetto allo scorso anno, si sono registrati dei
flussi in calo degli esami soggetti al ticket aggiuntivo.
F.to: Squarzino Secondina
Président
- La parole à l'Assesseur à la santé, au
bien-être et aux politiques sociales, Fosson.
Fosson (UV)
- C'est bien drôle l'histoire de
l'application du ticket sanitaire en Italie. Le Président a déjà
bien dit aujourd'hui qu'on enlève depuis lundi le ticket même au
Val d'Aoste.
Il était prévu dans la loi de finances 2007 et nous avons été
entre les premiers, le 18 janvier 2007, à dire au Ministre que ça
n'était pas juste pour le territoire. Depuis là l'Etat a promulgué
la loi des "Mille proroghe", disant que les régions devaient
pourvoir des initiatives alternatives au ticket, dans un équilibre
financier. L'ami Ottoz a bien discuté avec nous cette idée de
l'équilibre financier. Le Conseil régional a promulgué une loi
portant mesures alternatives à partir du 1
er
avril.
Maintenant le Gouvernement national a trouvé l'argent, ce qu'il y a
deux mois il ne pouvait pas faire, mais seulement pour 2007. Le
Gouvernement régional, avec une délibération ce matin, a enlevé le
ticket lettre p) de l'article 1, communiquant à l'ASL que depuis
lundi 28 le ticket est aboli.
Pour le numéro que vous avez demandé, le ticket dans ce mois ce
n'est pas tout à fait précis, ayant emporté à l'ASL 100.000 euro,
mais il n'y a eu aucune diminution du nombre des examens faits,
parce qu'il faut travailler sur "l'appropriatezza".
Enfin j'espère que ce balancement termine pour permettre à tous
une sérieuse programmation.
Si dà atto che, dalle ore 11,24, presiede il Vicepresidente
Lanièce.
Presidente
- La parola alla Consigliera Squarzino
Secondina.
Squarzino (Arc-VA)
- Spero che questa sia l'ultima
iniziativa e che chiuda questa questione su cui da alcuni mesi
abbiamo iniziato un confronto, a volte accesso, fra l'Assessore e
il nostro gruppo, sempre da entrambe le parti con l'intento di fare
una cosa giusta, di non far pagare agli utenti quello che non
dovrebbero pagare.
Siamo anche noi contenti che finalmente si rimedi
all'imposizione del ticket di 10 euro sulle prestazioni, che era
sbagliato, come dice lo stesso Ministro Livia Turco. Però vorrei
fare tre sottolineature. Questa questione è conclusa fino al 2007
per il momento, però credo in primo luogo che si debba riflettere
se il ticket è o meno un elemento di freno per accedere agli esami,
perché a sentire l'associazione "Alice" era un elemento di freno
rispetto alla prevenzione; i dati sembrano affermare che non è
così, che bisogna fare un grosso lavoro sulla "appropriatezza".
In secondo luogo, se leggiamo tutto il decreto, viene detto che
il provvedimento indica un obiettivo storico che salva il sistema
sanitario pubblico, permettendo il rientro alle Regioni che non per
colpa loro si sono trovate davanti ad un deficit consistente,
quindi a noi questa parte non ci riguarda.
Da notare che la scomparsa del ticket per la specialistica costa
511 milioni di euro allo Stato, ma di questi soldi neanche un euro
viene dato alla Regione. Questo significa che tale ticket serviva
allo Stato per ripianare i debiti, ma dato che noi come Regione non
concorrevamo all'aumento di questi debiti, non eravamo neanche
obbligati ad applicarlo, e questa è la dimostrazione ulteriore in
quanto lo Stato vorrebbe risparmiare con l'introduzione del ticket.
Adesso pare che trovi i soldi e questa sua azione è indipendente da
come funziona la sanità in Valle.
Ci fa piacere vedere che, mentre erano giunte voci che questi
soldi nuovi sarebbero stati utilizzati diminuendo il fondo delle
politiche sociali, questo non è avvenuto...
(interruzione dell'Assessore Fosson, fuori microfono)
...ma qui siamo contenti che le Regioni... Sto dicendo che
questo è un risultato positivo, che siamo contenti grazie,
chiaramente, agli input politici (anche l'abolizione del ticket di
10 euro è dovuta a input politici), quindi siamo contenti che non
venga toccato il fondo nazionale.
Terzo elemento, non capisco perché la Regione debba far sì che
l'esenzione dall'applicazione di questo ticket inizi lunedì 28
maggio, quando il Piemonte dice che da oggi, cioè dal 20 maggio,
giorno in cui è stato pubblicato il decreto, il ticket è abolito.
Inoltre il coordinatore della Commissione salute della Conferenza
delle regioni dice che il ticket da oggi non esiste più, quindi i
cittadini non devono più pagare. Se in qualche regione lo si
continua a riscuotere, il cittadino ha diritto ad essere rimborsato
dal 21: sabato la Gazzetta ufficiale ha pubblicato il testo del
disegno di legge sul ripiano del bilancio, dal 21 maggio il ticket
scompare. Chiedo come mai noi, Regione autonoma della Valle
d'Aosta, dobbiamo pagare il ticket ancora per sette giorni rispetto
alle altre regioni italiane. Questo è un mistero dei vantaggi della
nostra autonomia.
