Classificazione
ASSISTENZA SOCIALE
Politiche giovanili



Oggetto del Consiglio n. 876 del 22 settembre 2021 - Resoconto
OGGETTO N. 876/XVI - Interpellanze: "Rispondenza alle
finalità della Cittadella dei giovani di alcune iniziative previste
nel programma della manifestazione "Pride no prejudice"" e
"Accertamento della rispondenza alle finalità della Cittadella dei
giovani delle iniziative in programmazione".
Bertin (Presidente) -
I punti n. 36 e n. 37 dell'ordine
del giorno sono affrontati congiuntamente, per cui ci sarà
l'illustrazione dei Consiglieri proponenti e la risposta in una
sola occasione da parte dell'assessore Caveri e le repliche degli
interpellanti. Si è prenotato il consigliere Manfrin per
l'illustrazione, ne ha facoltà.
Manfrin (LEGA VDA) -
Torniamo anche in questa prima
seduta
post
estiva a parlare della Cittadella dei giovani,
lo facciamo perché la Cittadella dei giovani è stata in questi
giorni teatro di un evento organizzato dall'Associazione Arcigay
Valle d'Aosta Queer VdA e quant'altro, questo insieme di sigle,
l'evento in questione chiamato "Pride not prejudice" ha visto
mettere in scena una serie di incontri che hanno spaziato un po' da
conferenze a presentazione di libri sulle tematiche LGBTIQ... tutte
le lettere dell'alfabeto che ci sono, proiezioni di film, serate
con tema "Drag Queen". Non ultimo è stato organizzato anche un
momento di lettura di storie per bambini realizzato dalle
famosissime o famigerate definirei "Nina's Drag Queens", incontri
che sono stati organizzati come un sostituto del Pride, del Gay
Pride ovviamente, perché, a detta del presidente Giulio Gasperini
"non ci siamo sentiti di organizzare un vero e proprio Gay Pride a
causa della situazione pandemica". Ne consegue quindi, alla luce di
queste dichiarazioni, che dobbiamo prendere atto che la Cittadella
dei giovani è stata ed è diventata la sede di un succedaneo del Gay
Pride per stessa ammissione del Presidente dell'Associazione.
Andiamo quindi con ordine, partendo proprio da questo assunto,
visitando il sito dell'Associazione nazionale Arcigay a cui
afferisce e dipende ovviamente la sezione valdostana,
organizzatrice dell'evento, leggiamo che l'Associazione agisce
direttamente a livello nazionale come soggetto di iniziativa
politica e istituzionale e coordina la diffusione su tutto il
territorio di campagne, iniziative e programmi. L'Associazione si
batte per il cambiamento politico, normativo, culturale e sociale
attraverso attività di
lobbying
,
advocacy
, campagne
di sensibilizzazione e informazione, contributo alle politiche
pubbliche di settore, iniziative, programmi e progetti, presenza
nel dibattito pubblico, capacità di aggregazione e mobilitazione.
Tutto questo ovviamente quindi è un'attività di un soggetto
politico direi più che evidente. Più specificamente sono andato poi
a vedere gli obiettivi di Arcigay, mi ha colpito in particolare uno
di questi obiettivi: ottenere pari e pieni diritti per le persone
LGBTI incluso in particolare il matrimonio egualitario e il
riconoscimento della genitorialità LGBTI e rappresentanti quindi
delle forze politiche, anche credo all'interno di quest'aula, sanno
bene che, nel momento in cui un partito politico chiede alla
Cittadella la possibilità di utilizzare una delle sale della
struttura per svolgere una conferenza o, ad esempio, una serata a
tema, riceve puntualmente un diniego con la motivazione che non è
permesso fare politica all'interno degli spazi della Cittadella. È
accaduto - lo ricordo più volte in passato - anche agli assoluti
censori di qualsiasi aggregazione politica, il Movimento Cinque
Stelle che oggi qui non è rappresentato, ma è accaduto anche al
sottoscritto che ha provato a presentare un libro e gli è stato
detto: "no, assolutamente no questo libro. In questo giorno poi non
lo puoi assolutamente presentare, guai", eccetera. Alla luce di
questo, evidentemente devo chiedermi come sia stato possibile che
l'Associazione Arcigay Valle d'Aosta, che, come abbiamo letto dalla
mission
scritta a chiare lettere sul proprio sito, è un
soggetto di iniziativa politica e istituzionale, abbia ottenuto un
permesso di organizzare questo succedaneo del Gay Pride all'interno
delle mura della Cittadella, una struttura che - ricordo - è
pubblica, finanziata per la sua gestione con fondi pubblici che
assommano a circa mezzo milione di euro, di cui il 55 percento è
messo dalla Regione e dai fondi di tutti i cittadini valdostani.
Una delle risposte che mi sono dato probabilmente è che ci sono
iniziative politiche ben accette e altre meno o proprio no, quindi
lo dico a beneficio anche delle inevitabili critiche che
emergeranno sui
social
di cui obiettivamente e francamente
lo dico ai simpatici detrattori "mi impipo", quindi facciano
pure.
Quanto poi all'evento organizzato, molte sarebbero le cose da
dire ma vorrei soffermarmi in particolar modo su due aspetti avendo
analizzato di concerto con il collega Perron in maniera
approfondita le iniziative presentate.
In primis
dal 13 al
19 settembre è stato possibile visitare la mostra "In my pace", un
progetto fotografico che si focalizza sulla comunità addirittura,
comunità LGBTI Q più migrante. Come sappiamo, un immigrato ha
diritto a rimanere in Italia se vittima di violenza o di
ingiustizie nei Paesi di origine, per tale ragione alcuni
preparatissimi legali hanno pensato bene di consigliare i loro
assistiti di dichiararsi omosessuali per ottenere il permesso di
soggiorno, ciò perché in molti Stati dell'Africa l'omosessualità
costituisce reato e così da qualche tempo a questa parte c'è stato
un incremento vertiginoso dei tesseramenti all'Arcigay, come
evidenziato dall'ottima inchiesta di Mariano Acquaviva qualche
tempo fa. Molti immigrati quindi, su consiglio dei loro avvocati,
si iscrivono all'Associazione Arcigay solitamente per ottenere la
tessera e dimostrare al giudice di essere omosessuali. I più
diligenti non si limitano all'iscrizione, ma cercano di frequentare
le attività organizzate da Arcigay al fine di comprovare ancora di
più il proprio orientamento sessuale. Secondo un'indagine condotta
anche qui incredibilmente dal "Corriere della Sera", la quasi
totalità degli immigrati che si iscrivono all'Arcigay sono
eterosessuali, alcuni hanno perfino mogli e figli. Dedicare quindi
una mostra a un'ipotetica comunità migranti LGBTIQ + e chi più ne
ha più ne metta che di fatto non esiste o se esiste riguarda un
numero davvero irrisorio di immigrati, non è soltanto fuori da
quanto previsto dai regolamenti della carta dei servizi che
disciplina l'attività della Cittadella, ma risulta io direi
addirittura una beffa per tutto il sistema di accoglienza italiano.
L'altro evento su cui ci preme porre l'accento è il momento di
lettura di storie per bambini realizzato dalle cosiddette "Nina's
Drag Queen
", la lettura di storie a bambini da parte di Drag
Queen è una moda che purtroppo si sta diffondendo a macchia d'olio
in tutta Italia con gli evidenti problemi conseguenti. L'identità
di genere infatti è qualcosa che arriva prestissimo, si prende
consapevolezza di essere femmine o maschi da bambini, di solito
entro i primi tre anni di vita; bambini quindi che normalmente
hanno acquisito l'identità di genere vengono così "gettati", a
volte persino dai loro genitori che così si sentono molto
emancipati, nelle braccia di uomini vestiti da donne, spesso in
maniera sgargiante - per non dire volgare ovviamente - che leggono
dei racconti che posso anche essere fuorvianti rispetto
all'identità acquisita. Non solo, spesso queste Drag Queen
utilizzano come arma di difesa nei confronti di questa loro
attività rivolta ai bambini - e mi aspetto che qualcosa in questo
senso arrivi - la minimizzazione, usando frasi del tipo: "ma che
sarà mai se qualcuno parla di amore, inclusione con la parrucca e
del trucco, sostenendo anche che non ci sia nulla di sessuale nella
loro storia e nulla di volgare nelle loro esibizioni. Cosa c'è di
più sessuale di un uomo vestito da donna che insegna che si può
essere di qualsiasi sesso indipendentemente da quello di nascita,
facendo così passare il messaggio che chi la pensa diversamente sia
un omofobo? È una domanda che rivolgo in maniera retorica all'Aula.
Ecco, se tutto questo vi è sembrato strano, immaginate se a questo
aggiungete che tutto è stato fatto in una struttura finanziata da
fondi pubblici, il che obiettivamente mi sembra una follia.
Da tutte queste valutazioni che ovviamente ho fatto - e immagino
che il collega Perron voglia raggiungere qualcosa -, quindi ci pare
evidente che le attività evidenziate non possono essere ricondotte
alla fattispecie prevista sia nella legge regionale, sia nella
carta dei servizi, sia nel regolamento che disciplina le attività
della Cittadella dei giovani.
Presidente -
Ha chiesto la parola il consigliere Perron,
ne ha facoltà.
Perron (LEGA VDA) -
Continuo io, alcune premesse
innanzitutto. Qualcosa ha già detto il collega Manfrin, la
Cittadella dei giovani riceve ogni anno finanziamenti da enti
pubblici, vado io nel dettaglio, mi piacciono i numeri: 200 mila
euro dal Comune di Aosta, 150 mila euro dall'Assessorato della
pubblica istruzione e politiche giovanili, 125 mila euro
dall'Assessorato della cultura, 25 mila euro dal CIPE e dal CELVA.
Da parte nostra, come amministratori e politici, siamo titolati a
criticare le iniziative di qualcosa che è finanziato dal
contribuente. Inoltre ricordo che c'è il gruppo interistituzionale
che serve da monitoraggio delle attività della Cittadella di cui
fanno parte i due Assessori più altri rappresentanti degli altri
enti e quindi diciamo questo è anche un modo per portare il tema
alla loro attenzione, che poi in questo caso la Cittadella abbia
affittato la struttura ad Arcigay poco cambia, la struttura è
quella, finanziata dalla Regione per 175 mila euro annui e quindi
noi sosteniamo con i fatti che certe iniziative non siano coerenti
con la missione della Cittadella stessa.
Secondo: il nostro intervento è certamente strumentale, verremo
attaccati sui
social
ovviamente, già succede, ma è
ovviamente strumentale perché in particolare, la mia parte...
questo per noi è un tentativo di parare quello che consideriamo a
tutti gli effetti un attacco ideologico, politico, ne abbiamo già
parlato, c'è già proprio nella questione dell'Arcigay la questione
politica pianificata, consapevole che ha delle radici, tra l'altro,
per chi studia la filosofia politica, ha le radici nel Marxismo,
che non è più quello delle origini ma è quello che si chiama
"
post
moderno", ci sarebbe tantissimo da dire ma ovviamente
non vi tedio, che vede come oppressi non più i proletari del
Marxismo originario diciamo, ma oggi le minoranze sessuali, le
donne, i migranti, le minoranze etniche e ovviamente oppressi
dappertutto nella dialettica oppresso-oppressore si scava alla
ricerca di oppressori ovunque e quindi chiunque si opponga a questa
visione, che, ripeto, è politica, ovviamente passa in automatico
dalla parte dell'oppressore e del nemico. Ripeto: qui si parla di
idee e qui è quello che attacchiamo, non certo l'orientamento
sessuale; tra l'altro, ci sono molti omosessuali che probabilmente
si sentono danneggiati da certe iniziative e anche strumentalizzati
politicamente.
Terzo, per ultimo, parlo per me rapidamente, è lontanissima da
me ogni forma di moralismo spicciolo, sono contro ogni forma di
censura del pensiero e dell'arte, comprese le manifestazioni più
provocatorie. Qui quindi si parla di una visione ideologica portata
in un luogo che è deputato all'educazione dei giovani, spero sia
chiaro. Vediamo le attività delle quali io mi sono occupato perché
ce le siamo divise con il collega Manfrin. Quello di cui mi occupo
io è la proiezione del film "Gli anni amari" che racconta la vita e
l'attivismo di Mario Mieli, una delle personalità più significative
del Movimento LGBTIQ... italiano degli anni Settanta. Il suo libro
- perdonatemi ma io sono un professore, ho la
forma mentis
di questo tipo - si chiama: "Elementi di critica omosessuale", è
del 1977, io me lo sono anche scaricato e letto in varie parti, lo
consiglio ai colleghi. Allora vediamo come veniva definito ed
esaltato Mario Mieli, in questo caso non dalle fonti cattoliche,
che ovviamente sono decisamente avverse a lui, ma io ho preso i
testi a favore e quindi ho preso uno splendido articolo del
quotidiano comunista "Liberazione" dell'11 marzo 2008 in cui
ovviamente si esalta Mario Mieli come intellettuale e ha anche un
certo spessore come intellettuale, lo dico senza nessuna forma di
presa in giro, ho letto il libro, perché ovviamente la colpa di
tutto è il capitalismo. Ora, Presidente, qui siamo in fascia
protetta, è anche ora di cena, purtroppo io riporto delle
citazioni, se pensa che sto esagerando cercherò di utilizzare altri
termini, mi può interrompere, applicherò dell'autocensura. Vediamo
Mario Mieli come viene definito dall'articolo, poi, tra l'altro, ai
colleghi, se vogliono, glielo giro perché è interessante. "Mario
Mieli, dinamite frocia contro la norma - la norma intesa quella
eterosessuale imposta dal mondo borghese - vestiti da donna, teatro
d'avanguardia, teoria, militanza, droga, coprofagia, 25 anni fa
usciva volontariamente di scena, suicida a 31 anni, il più grande
intellettuale
queer
italiano. Una ricerca instancabile
contro ogni ordine costituito all'inseguimento dell'eros polimorfo
e perverso, ancora oggi di fronte a ogni tentazione di
normalizzazione
omosex
assolutamente scandalosa".
Sempre riporto tra virgolette: "Mieli mescola teatro e
contestazione, droga e filosofia, mangia i suoi..." mi avete
capito... tra l'altro, su altre fonti trovi una sua esibizione nel
locale Ompo's dell'epoca, perché, ripeto, è interessante il quadro:
"ingerì anche quelli del suo cane" e in lui si incarna il trionfo
dell'eros libero che vuole affermare la sconfitta della norma
eterosessuale. Nel suo pensiero, tra l'altro, è presente
l'esaltazione della sessualità infantile che, per quanto da
inserire nel contesto delle teorie psicoanalitiche, non siamo
proprio tutti sprovveduti, capiamo il contesto, ma queste teorie
ovviamente parlano di un bambino che è il perverso polimorfo e
senza dubbio al limite dell'inneggiamento alla pedofilia. Riporto
nel suo libro che potete trovare si scarica gratis. "Noi checche
rivoluzionari sappiamo vedere nel bambino non tanto l'Edipo bensì
l'essere umano potenzialmente libero. Noi sì possiamo amare i
bambini, possiamo desiderarli eroticamente rispondendo alla loro
voglia di eros, cogliere a viso e braccia aperte la sensualità
inebriante che profondono, possiamo fare l'amore con loro",
testuale dal suo libro. Sempre da articoli di "Liberazione"
leggiamo che "Mieli condanna il ruolo castrante del sistema
educativo", lui lo chiamava "l'educastrazione" rappresentato
in
primis
dalla famiglia. Tralascio di citare la sua ultima fase,
quella alchemica magico-erotica nella quale creava dei dolci da
mangiare con il suo fidanzato di cui a questo punto penso possiate
intuire alcuni degli ingredienti e quindi, per carità di patria,
non vado a... ma, se volete, c'è l'articolo anche interessante, ve
lo giro così ve lo leggete.
Direi quindi un intellettuale perfetto da presentare con un film
alla Cittadella dei giovani, per carità, un film non ammazza
nessuno, si possono fare film su chiunque, ma siamo alla Cittadella
dei giovani per la quale con apposita legge regionale abbiamo
stabilito che si disponga interventi volti a - è nostro questo,
ovviamente non censurabile - promuovere il benessere, l'adozione di
stili di vita sani, lo sviluppo della personalità, l'autonomia
basata sull'assunzione di responsabilità personali e collettive".
Mi rincuora il fatto, almeno spero, che non ci siano stati dei
corsi di cucina.
Il secondo evento, che invece non è ancora stato calendarizzato,
riguarda quello del linguaggio inclusivo, anche qua torno
decisamente serio, questo è un tema che va a toccare le scuole, la
letteratura, eccetera. È con la linguista Vera Gheno, infatti,
sempre nell'ottica dell'oppressione femminile, di quella parte di
popolazione che ha l'identità di genere non binaria, diciamo l'1
percento della popolazione, molte lingue, compreso l'italiano,
hanno un problema endemico e strutturale gravissimo, il plurale
maschile sovraesteso, ne avrete già sentito parlare nei
telegiornali magari o in programmi su La7 quando c'è Michela
Murgia, ad esempio, che ha provato su "La Stampa" a scrivere un
articolo con questo linguaggio inclusivo: la
schwa
, non
entro nei dettagli perché altrimenti credo che vi annoierei. Non mi
dilungo sulla questione linguistica, ma ricordo che cercare di
manipolare il linguaggio è stata una delle strategie fondanti dei
regimi totalitari, ben identificati, tra l'altro, dal capolavoro
letterario di Orwell "1984". Di sicuro non sarà una conferenza su
questo tema alla Cittadella a cambiare il mondo, non siamo così
sprovveduti, ma deve essere chiaro che così si creano gli strumenti
che un giorno potranno essere presi in mano da una parte politica e
imposti dall'alto, a cominciare da dove? Dalle scuole. In Canada,
ad esempio, c'è la famosa legge C16, per chi segue e si vuole
andare a cercare, che ha creato un sacco di polemiche sui pronomi
di genere neutri imposti per legge, in Italia vicino a noi appunto
la questione del DL Zan, che si basa sugli stessi assunti
ideologici e che va a toccare proprio le scuole e l'educazione dei
giovani, ma ci tornerò un attimo dopo, quindi questo è il quadro,
ripeto, strumentale, stiamo parlando di idee e ideologie, abbiamo
dimostrato che sono prettamente politiche e quindi ci chiarisca un
po' l'Assessore la posizione su queste tematiche.
Presidente -
Risponde l'assessore Caveri.
Caveri (VdA Unie) -
Non riuscirò a essere suggestivo come
voi siete stati, gli
enfants terribles
del Consiglio Valle;
credo che abbiano divertito almeno una parte della platea. In
realtà, cominciando dalla n. 37 e arretrando alla n. 36, credo la
ricostruzione di questi fatti sia poi molto più banale di quanto
possa essere rappresentato e si parte da un presupposto prima di
entrare nella vicenda del
casus belli
. Sicuramente - e parlo
anche a nome dell'assessore Guichardaz - noi continuiamo ad avere
dei problemi di
governance
, e io mi sono permesso anche di
segnalarlo al Sindaco di Aosta con molto garbo e anche al direttore
della Cittadella Jean Frassy. Diciamo che forse l'ultimo episodio
sta nel fatto che è stata organizzata una festa per celebrare
l'anniversario della Cittadella rispetto alla quale noi, pur
finanziatori, non abbiamo avuto nessuna informazione e l'assessore
Tedesco ha partecipato alla conferenza stampa illustrando questo
insieme di manifestazioni e io mi sono permesso di dire al Sindaco
che, quando si presentano anniversari di una struttura di questo
genere, che, tra l'altro, nacque tantissimi anni fa con un
interreg
con Albertville, sarebbe stato opportuno non solo
una presenza della Regione ma anche una condivisione delle
manifestazioni che si svolgeranno in questo quadro. È quindi del
tutto evidente che nella convenzione vigente c'è qualche cosa che
non funziona: non funziona al di là dei contenuti che si possono
dare e sui quali adesso tornerò per cercare di rispondere a quanto
è stato detto.
La manifestazione di cui si parla o, meglio, l'insieme di
manifestazioni di cui si parla in realtà non fanno parte della
programmazione che viene trasmessa e dovrà essere trasmessa nel
caso del prossimo anno entro il mese di ottobre al Comune di Aosta
e riteniamo che noi si debba come Regione, come finanziatori, anche
se tutto passa tramite Aosta, essere informati non per esercitare
forme di censura, ma per evitare anche che nelle manifestazioni ci
sia una certa ridondanza. Questa manifestazione invece rientra in
una formula di affitto delle sale della Cittadella, cioè non
rientra nell'organizzazione complessiva delle manifestazioni.
Questo progetto è stato presentato dalle associazioni promotrici
che voi avete citato per il bando del CSV di Aosta chiamato
"Progetti sociali 2021", che rientra in un programma di accordo che
vede, da una parte, il CSV di Aosta e, dall'altra, il Dipartimento
politiche sociali dell'Assessorato sanità, salute e politiche
sociali. Queste manifestazioni sono interamente finanziate da un
fondo ministeriale, quindi si può dire che in questo caso non c'è
un problema di connessione con quell'insieme di manifestazioni che
noi riteniamo debbano essere concordate, quindi la Cittadella dei
giovani per questa manifestazione è stata semplicemente indicata
nel progetto quale luogo per la realizzazione di queste iniziative.
È per questo quindi che il gruppo interistituzionale non se n'è mai
occupato e devo dire che noi non abbiamo una possibilità ovviamente
di controllo su eventi che vengono organizzati in Cittadella da
altri soggetti che non rientrano nella programmazione degli eventi
di Cittadella, della quale, ripeto, dobbiamo occuparci e di cui ci
vogliamo occupare perché, entro il 31 di ottobre, ci dovrà essere
presentato, tramite il Comune di Aosta, il programma annuale
dell'attività per il prossimo anno. Riteniamo quindi di poter avere
quelle informazioni e quei dettagli che in qualche maniera sono
necessari e ribadisco che assieme all'assessore Guichardaz noi
abbiamo proposto, in occasione dell'ultimo incontro di questo
organismo, di costituire un gruppo ristretto e tecnico che si
occupi delle iniziative e delle attività promosse dalla Cittadella
dei giovani per conoscere prima le varie azioni programmate, per
avere un insieme di visione di quello che capiterà al proprio
interno. quindi noi su questa manifestazione non possiamo
immaginare di fare qualche tipo di guardiania o di censura. Ora, è
del tutto evidente quindi che la riflessione dovrà soprattutto
riguardare i meccanismi convenzionali e... come dire? studiare
nell'appalto che verrà tutto quello che consente di evitare un
eccesso di ingerenze politiche di qualunque colore. Credo che
questo sia un tema molto significativo.
Ciò detto, vengo alla parte più suggestiva, non ho grande
esperienza né nella coprofagia, né in altre cose, però cercherò nel
limite del possibile di poter fornire qualche tipo di risposta.
Come dicevo, questo insieme di manifestazioni, rispondo volentieri
all'interpellanza di Perron, che ovviamente contiene degli elementi
che non sono dialettici tra me e lui ma sono dei
ballons
d'essai
un po' provocatori; se le tematiche politiche, tra le
quali le modifiche del linguaggio, rientrano fra le finalità della
Cittadella, dico con chiarezza che in questo caso si tratta di un
affitto di sale per una manifestazione che in qualche maniera se si
vuole e
modus in rebus
può rientrare nelle missioni della
Cittadella, perché se noi guardiamo l'insieme delle materie che
possono rientrare, anche questa questione delle minoranze di tutti
i generi ci può essere.
Poi è stato detto: "se ciò rappresenta il primo passo nella
realizzazione dell'agenda politica della sinistra radicale,
precederà il suo ingresso nel mondo della scuola". Ora, l'ho già
detto in quest'aula senza alcun intingimento che, per quel che
riguarda l'Assessore attuale all'istruzione, tutte queste
suggestioni - termine che uso appropriatamente, talvolta
suggestione lo si usa in maniera un po' esagerata -, tutta questa
idea di penetrare all'interno dei libri di testo con delle teorie
gender
non mi appartiene, nel senso che io ritengo che sia
giustissimo rispettare qualunque orientamento sessuale, qualunque
espressione, anche la più personale rispetto a questa sfera
privatissima dell'umanità, è molto diverso invece quello che sta
capitando in alcuni settori, cioè porre in dubbio l'esistenza di
aspetti anatomici, psicologici e sociali che creano nella società
l'uomo, la donna e creano anche degli spazi intermedi che ognuno è
libero di riempire come vuole, ma ovviamente è una cosa molto
diversa immaginare forme di proselitismo o instillare, soprattutto
nei piccolissimi, dei dubbi che in qualche maniera possono creare
poi nella loro vita degli aspetti problematici. Se questo deve
avvenire nella rappresentazione della diversità, che è un tema
serio, non bisogna ridere di un uomo che si veste da donna o di una
donna che ama una donna o di un uomo che ama un uomo, bisogna però
spiegare - e io ho sempre cercato di farlo con i miei figli - le
ragioni che non sono ragioni di xenofobia o di isolamento, ma ben
diverso è immaginare invece una rappresentazione che diventi un
imprinting
sulle giovani generazioni.
Allora è evidente che Mario Mieli c'entra poco, nel senso che
quelli vestiti leggono le favole o cose di questo genere, rientra
in quella manifestazione, quindi non c'è un atteggiamento da parte
nostra che in qualche maniera, da una parte, implichi qualunque
elemento censorio nei confronti di rappresentazioni delle
diversità; dall'altra, però non si può neanche pensare che la
Cittadella diventi una specie di luogo dove periodicamente, in
maniera anche molto insistente, si insinui questo tema o si
affronti esageratamente questo tema. Ripeto:
modus in rebus
.
Per questo riteniamo che senza attività censorie, come mi sono
permesso di dire al Sindaco di Aosta e a Jean Frassy il direttore,
noi non possiamo pensare che con una periodicità continua ci sia
questo tema martellante, che in qualche maniera poi voi trasformate
un po' scherzosamente e talvolta anche un po' in burletta e ci
divertiamo, ma credo che, al di là dello scherzo e del sorriso, ci
siano degli elementi molto profondi. Lo ripeto: da una parte, temi
di rispetto per la diversità; dall'altra, però neanche pensare che
questo diventi uno dei fili conduttori esclusivi rispetto invece
alla
mission
della Cittadella dei giovani, che è una mission
molto molto ampia. Posso dire quindi che non si vuole porre un
modello educativo, che non ci sono fraintendimenti rispetto
all'educazione dei giovani, che sono le altre domande poste dal
consigliere Perron.
Io quindi credo che nel rapporto sincero sia con i gestori della
Cittadella, sia con il Comune di Aosta si debbano probabilmente
piantare dei paletti sapendo che la Cittadella dei giovani deve
essere un luogo pluralista, come ho avuto modo di dire, in cui
bisogna ospitare tutte le espressioni culturali e sociali della
società valdostana e ogni elemento eccessivo da destra, da
sinistra, da sopra, da sotto, qualunque elemento eccessivo che in
qualche maniera può anche diventare un
vulnus
soprattutto
rispetto ai giovani, perché questa è la Cittadella dei giovani,
quindi non è un elemento astratto. Se abbiamo scelto tantissimi
anni fa di investire su questa struttura dell'ex Macello di Aosta
trasformandola dal centro sociale, che era anche un luogo
suggestivo, era un luogo allegro e pieno di vita, era per
trasformarlo in un luogo che serve per tutti i giovani, quando si
dice: "tutti", devono essere tutti.
Presidente -
Per la replica, ha chiesto la parola il
consigliere Manfrin.
Manfrin (LEGA VDA) -
Grazie Assessore per la sua
risposta, soprattutto perché emerge anche da una certa parte...
vedere un certo fastidio mi sembra eccessivo, ma un certo
sbigottimento per una gestione abbastanza disinvolta e senza
coinvolgimento da parte di tutti coloro che sono i soggetti
finanziatori di quella struttura, ricordo che appunto il
finanziamento da parte della Regione è per il 55 percento e quindi
forse dovrebbe essere il primo ente interpellato quando si fanno
delle iniziative. A prescindere da questo, quindi apprezziamo la
presa in carico del problema e soprattutto la necessità di fare
chiarezza e mi auguro che questa volta il passaggio che lei ha
fatto con il Sindaco, così come con il Direttore della Cittadella
possa portare i suoi frutti; lei però, Assessore, ha detto una
cosa, ha detto: "ma noi non possiamo dire di fare o di non fare
questa iniziativa, perché in realtà questa iniziativa è di persone
che hanno affittato le sale all'interno della Cittadella". Non
dimentichiamo, Assessore, che il caso personale che ho citato
prevedeva che io avessi affittato una sala, me la pagassi in
autonomia, ma mi è stato impedito e mi è stato impedito perché non
potevo presentare quel libro e non lo potevo presentare quel
giorno, a prescindere dal fatto che la sala l'avessi pagata o meno.
Era un romanzo, non era un qualcosa di sovversivo o rivoluzionario,
peraltro un romanzo edito negli anni Settanta, quindi è un po'
difficile anche tacciarlo di chissà che nefandezze.
Al netto di questo giustamente lei, Assessore, ha effettivamente
centrato un po' il punto, cioè dice: non è che siamo qui ovviamente
a dire che invece noi vogliamo che ci siano discriminazioni e
quant'altro, e ci mancherebbe, non era l'obiettivo di nessuno
all'interno di quest'aula, però è chiaro che qui non si parla più
di tutela delle differenze, perché qui si continuano a fare
iniziative che esulano da quel campo. Io credo che nessuno abbia
l'idea di dire: "qui bisogna discriminare chi ha un orientamento
diverso, chi ha un tipo di sessualità di un certo tipo, chi ha
delle abitudini". Ci mancherebbe altro, non bisogna discriminare
nessuno ma la promozione di certe cose e giustamente anche
l'iniziativa che viene fatta a livello politico, questo va detto
perché lo abbiamo riassunto anche nell'esposizione, l'ho riassunto
personalmente, queste sono iniziative politiche che vengono
organizzate dalle associazioni, non sono iniziative culturali,
hanno una precisa strategia, tant'è vero che si va dal linguaggio,
come giustamente ha evocato il collega Perron, alla promozione,
alla lettura delle favole con le
Drag Queen
ai bambini per
educarli fin da piccoli a questo tipo di cultura, ci si mette
l'immigrazione ovviamente per l'ennesima volta in mezzo perché
bisogna anche trattare il tema addirittura dei migranti e le LGBTI.
È quindi evidentemente un disegno politico molto chiaro quello che
viene portato avanti, il problema è che giustamente quello che
diceva lei è corretto, cioè lei quasi ricorda con nostalgia il
centro sociale Anita, obiettivamente io no, non lo ricordo con
nostalgia, anzi, ricordo che io ai tempi andavo al centro sociale
Anita semplicemente per all'interno guardare quando qualcuno stava
male o quando vedevo passare della droga, per telefonare alla
Polizia o all'ambulanza permettendo di entrare e di far finire la
festa. Era un divertimento che noi facevamo il sabato sera per
interrompere chiaramente i bagordi che venivano eseguiti lì dentro,
quindi non lo ricordo chiaramente con nostalgia, anzi, e
giustamente l'ho evocato. Questo progetto nasce in collaborazione
con Albertville per promuovere, e questo è un qualcosa che andrebbe
ricondotto, secondo me, la francofonia, tema che è stato
completamente dimenticato, anche perché - e abbiamo già avuto modo
di parlarne in quest'aula - l'unico accenno alla francofonia che è
stato fatto è, guarda caso, l'accenno alla francofonia verso
l'Africa, quindi, quando si parla di francofonia, si parla dei
Paesi francofoni africani e si chiamano gli esperti, come sempre i
cantastorie che girano e si fanno pagare le consulenze, le
conferenze e quant'altro per fare dei bei simposi. Non ho visto
ovviamente progetti che riguardino la Francia, la Svizzera, il
Canada, il Belgio, tutte comunità francofone con le quali avremmo
sicuramente da promuovere uno scambio, ma che evidentemente vengono
relegate perché non sono abbastanza "esotiche" per essere poste in
evidenza.
Giustamente quindi, come abbiamo già fatto la volta scorsa,
voglio prendere chiaramente nella maniera positiva le sue parole,
Assessore, quindi partire dal presupposto che iniziative di questo
tipo chiaramente non verranno più riproposte anche a seguito
appunto del fatto che si può avere ogni considerazione di quel
luogo, ma che possa essere teatro di queste iniziative non lo vedo.
Cerchiamo quindi di essere positivi ma, come sa, saremo attenti
censori di quello che accadrà ancora in quella struttura di qui al
futuro.
Presidente -
Per la replica, ha chiesto la parola il
consigliere Perron.
Perron (LEVA GDA) -
Siamo soddisfatti della sua risposta,
ovviamente ha ben inteso il senso particolare della mia iniziativa,
solo per aggiungere, sulla questione appunto scuola che mi riguarda
da vicino... il circolo di cultura Mario Mieli, ad esempio, è una
delle ventinove associazioni che ha partecipato al gruppo nazionale
di lavoro dell'UNAR presso il Dipartimento Pari opportunità e può
diventare un ente di formazione presso il MIUR in merito alla
formazione e sensibilizzazione dei docenti, studenti e famiglie
nelle scuole, e questo soprattutto potrà succedere in caso di
approvazione della legge Zan, che istituirebbe la Giornata
dell'uomo transfobia, eccetera. C'è quindi la possibilità che,
anche se non direttamente ma in generale, questo tipo di ideologia,
ripeto, politica, non mi dilungo, che, tra l'altro, ha delle basi,
se qualcuno vuole un riferimento, nel 1985 venne scritto: "Egemonia
e strategia socialista" di Ernesto Laclau e Chantal Mouffe, si
parlava di modificare la lotta di classi, affidarla a nuovi
soggetti e quindi noi vediamo realizzato quanto è stato
pianificato. Nient'altro quindi, siamo soddisfatti della sua
risposta, sono soddisfatto anche del fatto che dice che vigilerà
sulla questione scuola, ambiente particolarmente sbilanciato a
livello ideologico per vari motivi che qui non affronto, quindi
pensavo e pensavamo che fosse importante anche per il mondo
autonomista ragionare su queste tematiche, tanto più che, ad
esempio, Alessandro Zan è un Deputato del PD e quindi è una precisa
parte politica, qua c'è una precisa alleanza politica di governo e
quindi ha un senso presentare e capire da che parte si propende, in
noi si troverà sempre qualcuno pronto a opporsi a certe forme di
indottrinamento.
