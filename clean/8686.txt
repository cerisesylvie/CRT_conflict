Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3187 del 11 novembre 1987 - Resoconto
OGGETTO N. 3187/VIII - COMPLETAMENTO DELLA RETE DI
DISTRIBUZIONE DEL METANO IN VALLE D'AOSTA. -
(Interrogazione)
PRESIDENTE
: Do lettura dell'interrogazione in oggetto,
presentata dal Consigliere Aloisi:
INTERROGAZIONE
RILEVATE
le proteste di diversi cittadini valdostani i
quali, inutilmente sono in attesa di completamento della rete di
distribuzione del metano più volte promessa;
VISTE
le polemiche incrociate tra i partiti della
maggioranza, nonché tra la Regione e gli Enti Locali
interessati;
RITENUTO
prioritario il supremo interesse dei
cittadini ad usufruire di un servizio economico e popolare come
quello del risaldamento, per il tramite della
metanizzazione;
tutto ciò premesso, il sottoscritto Consigliere regionale del
MSI-DN
INTERROGA
l'Assessore competente per sapere:
1)
quando entrerà in funzione il servizio del
metano;
2)
quali iniziative sono state attivate per garantire
che tutto il procedimento relativo all'impiantistica sia affidato
alla manodopera locale onde creare nuove occasioni di lavoro per i
giovani.
PRESIDENTE
: Ha chiesto la parola l'Assessore
all'Industria, Commercio, Artigianato e Trasporti, Lanivi; ne ha
facoltà.
LANIVI (A.D.P.):
La Commissione, che si è riunita in
questi ultimi giorni, ha deciso di presentare il disegno di legge,
relativo alla costituzione della società per la gestione della rete
di distribuzione del metano, nella prossima riunione del Consiglio.
Prima di allora, la Commissione si riunirà per mettere a punto
alcuni dettagli. Credo che in quella sede potranno essere chiarite
le domande dell'interrogazione.
PRESIDENTE
: Ha chiesto la parola il Consigliere Aloisi;
ne ha facoltà.
ALOISI (M.S.I.):
Prendo atto delle dichiarazioni
dell'Assessore, che si è impegnato a portare in discussione nel
prossimo Consiglio regionale il problema del metano. Il metano è
ormai diventato una specie di "chimera" e, per evitare che la
questione si trascini troppo per le lunghe, è assolutamente
necessario adoperarsi per giungere alla definitiva soluzione di
questo problema.
Mi auguro che le mie domande trovino adeguata risposta nella
discussione che avverrà nella prossima riunione del Consiglio
regionale.
