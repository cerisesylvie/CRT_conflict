Classificazione
TRASPORTI E VIABILITÀ
Viabilità
Autostrade e trafori alpini


Resoconto integrale del dibattito dell'aula
Oggetto del Consiglio n. 2474 del 20 febbraio 2002 - Resoconto
OGGETTO N. 2474/XI Attivazione di interventi in ordine alla
persistente chiusura del Traforo del Monte Bianco. (Reiezione di
mozione)
Mozione Considerato:
- che sono trascorsi ormai due anni e mezzo dai tragici eventi
del Traforo del Monte Bianco che ne hanno determinato la
chiusura;
- che i lavori di ripristino e messa in sicurezza potevano
essere compiuti entro l’estate 2001, così come
pianificato dalle relazioni tecniche progettuali;
Evidenziato che il perdurare della chiusura del Traforo del
Monte Bianco dovuta all’atteggiamento
ostruzionistico tenuto dal Governo francese, crea gravi danni
economici alla comunità valdostana;
Il Consiglio regionale
Esprime
ferma condanna politica all’azione
ostruzionistica attuata dallo Stato francese al fine di perpetuare
il blocco del Traforo del Monte Bianco, con il conseguente
isolamento fisico ed economico della Valle
d’Aosta;
Invita
il Governo italiano a rappresentare al Governo francese la
protesta della comunità valdostana.
F.to: Lattanzi - Tibaldi - Frassy
Président J’informe l’Assemblée
que le Syndic de la Commune de Morgex a transmis à la Présidence du
Conseil l’ordre du jour adopté par le Conseil
communal, concernant la réouverture du tunnel du Mont-Blanc. Le
document a déjà été adressé à tous les Chefs de groupe.
La parole au Vice-président Lattanzi.
Lattanzi (FI)
Abbiamo voluto depositare questa mozione, un
mese fa, ormai, perché abbiamo ritenuto opportuno, a seguito di
tutta una serie di incontri che abbiamo avuto a livello
governativo, chiarire quale fosse la preoccupazione e la posizione
di condanna che questa comunità poteva esprimere nei confronti di
una riapertura ritardata del Monte Bianco, che ormai si protrae da
quasi tre anni. Una riapertura che consideriamo non più
procrastinabile, come ho sentito dire anche da molti altri
autorevoli esponenti politici valdostani. Una riapertura che, al di
là delle relazioni del Centro Sviluppo, riteniamo invece che crei
dei danni terrificanti all'economia valdostana e non solo sotto
l’aspetto economico - che riteniamo un aspetto
importante e rilevante - ma anche sotto l’aspetto
culturale. Noi ci sentiamo isolati!
Abbiamo dovuto assistere in questi tre anni a tutta una serie di
- visti con il senno del poi - imbarazzanti e incomprensibili
ritardi. Abbiamo poi avuto contestualmente alla tragedia del tunnel
e a tutte le procedure di progettazione, ripristino e verifica
della sicurezza del tunnel, la contestuale esperienza del Gottardo,
che ci ha dimostrato - noi diciamo con ammirazione - come un evento
sicuramente meno impattante di quello del tunnel si è comunque
risolto molto rapidamente nel ripristino di quella via di
comunicazione in soli due mesi, sicuramente facilitato dal fatto
che non c’erano più interlocutori da mettere
d’accordo, sicuramente facilitato dal fatto che
un'unica società di gestione svizzera aveva la responsabilità di
ripristinare e riattivare quella via di comunicazione così
importante.
Noi, invece, siamo stati vittime - riteniamo - non solo e
soltanto dei comprensibili e ormai per la cultura italiana "normali
rallentamenti" dovuti agli aspetti burocratici e tecnici di un
progetto di ripristino così importante: è ormai noto che quando si
danno dei tempi per dei lavori di ripristino di questa portata,
quasi mai si riescono a rispettare, perché ci sono stati su questo
evento delle posizioni della Magistratura di sequestro del
cantiere, diciamo così, perché ci sono state delle difficoltà nella
valutazione di quelle che dovevano essere le opere di ripristino e
di quello che era stato l’impatto distruttivo del
fuoco, del danno che c’era stato in quel tunnel.
Noi siamo però convinti - ed è per quello che presentiamo questa
mozione - che si sia andati ben oltre e molto al di là dei normali
ritardi tecnici e burocratici! Riteniamo che la comunità valdostana
- oltre che tutti i fruitori e utenti europei del Tunnel del Monte
Bianco - sia conscia della "consapevole e mirata operazione di
ostruzionismo", e che noi sintetizziamo in tre momenti in termini
politici: in primo luogo, i ritardi sui lavori sul versante
francese, ritardi evidenti e certificati dalle numerose commissioni
che anche questa Amministrazione ha inviato
all’interno di quel cantiere, dove si poteva, ad
occhio nudo, anche senza essere tecnici, evidenziare come la parte
italiana procedeva con rapidità e come invece la parte francese
trovava "inspiegabili motivi di ritardo", prima per questioni di
tipo sindacale; poi, per questioni di sicurezza, di ricostruzione -
non ultime le questioni dell’energia, delle fratture
nella volta - e, oggi, la mancanza di alcuni test ancora da
eseguire.
Noi riteniamo di essere stati "vittime" come comunità valdostana
di una ostruzione che non è stata solo tecnica e burocratica, ma
altresì "politica"! Abbiamo allora ritenuto importante e opportuno
che ci fosse anche da parte della comunità valdostana - al di là di
quelle che sono state le posizioni che il Presidente della Regione
e i Parlamentari hanno espresso nelle varie sedi - che il Consiglio
esprimesse una condanna politica nei confronti di questi
ostruzionismi.
Ostruzionismi che hanno, secondo noi, un responsabile molto
chiaro, il Governo francese, che prima, per la questione della
Torino-Lione, evidenziava ritardi evidenti nei lavori; poi, i
lavori hanno avuto un'accelerazione subito dopo che il Governo
italiano aveva dato concrete conferme di realizzabilità sulla
Torino-Lione; dopo, per le contestuali elezioni provinciali in
Francia e oggi, non ultimo, un'insopportabile e inspiegabile
"melina politica", che è da legare tutta agli eventi politici ed
elettorali, visto che in Francia si svolgeranno nelle prossime
settimane le presidenziali francesi!
Abbiamo chiaro tutti, e non mi dilungo oltre, qual è il ruolo
che i Verdi in Francia, gli ambientalisti francesi, hanno in questa
partita politica; sappiamo che ci sono delle questioni aperte di
due tipi: intanto, la sicurezza del tunnel a cui sono legati i test
che necessariamente devono essere svolti, ma poi anche che
c’è la questione della regolamentazione del flusso
non del traffico leggero, su cui tutti siamo
d’accordo, ma del traffico pesante.
Io credo quindi che, al di là di quelle che sono le posizioni
differenziate su chi vuole un totale annullamento del passaggio dei
TIR, i famosi comitati di "stop ai TIR", su chi li vuole
regolamentati per tonnellaggio, su chi non è
d’accordo sul doppio senso alternato, su chi è
invece d’accordo su un senso unico piuttosto che il
tonnellaggio massimo, con i numeri minimi piuttosto che massimi, e
lì si sono sprecati i documenti: questa Assemblea ne ha votato uno
non più tardi dell’ultimo Consiglio, nel quale
all'unanimità dicevamo di essere tutti contrari come Valdostani a
dei flussi che potessero portare a quei numeri che anche il
Consigliere Curtaz stamani diceva di 5.600 TIR al giorno, abbiamo
votato insieme un qualcosa che purtroppo non ha avuto una sua
efficacia immediata, come abbiamo potuto acquisire questa mattina?
al di là di queste questioni, ripeto, la partita politica sulla
riapertura del tunnel sta prendendo una piega che non è corretta e
che dobbiamo politicamente condannare!
Non voglio andare oltre, credo che la mozione sia molto chiara;
politicamente abbiamo anche accettato di posticipare la discussione
di questa mozione per permettere al Presidente della Regione di
presenziare, perché ritenevamo la sua presenza importante in questo
contesto, e riteniamo che sia altrettanto importante che il
Consiglio si esprima se ritiene che la comunità valdostana debba
far sentire la sua voce chiara a tutti gli organismi, in primis al
Governo francese, ma anche al Governo italiano, che da parte della
comunità valdostana non ha sentito - a parte alcune posizioni
singole di gruppi o di consiglieri o di amministratori - una
posizione univoca di pressione politica sul Governo francese.
Perché di questo stiamo parlando: in queste giornate si sta
definendo la riapertura, anche in maniera abbastanza rocambolesca
perché le ultime notizie ci davano il Ministro Gayssot che il 13
febbraio annunciava l’apertura entro fine febbraio
del tunnel, e solo il giorno successivo si veniva a sapere, in un
incontro avuto con l’Europarlamentare Caveri, che lo
stesso Gayssot diceva che prima della fine di marzo non se ne
sarebbe parlato, ripeto, solo il giorno dopo, fino ad arrivare a
tutta una serie di dubbi e di perplessità legate alla
realizzabilità dei test che dovrebbero dare questa sicurezza!
Noi abbiamo già espresso la nostra posizione in questo senso,
non la vogliamo ribadire, non riteniamo che sia la differenza delle
posizioni sul flusso o non flusso che ci debba in questo momento e
su questa mozione vedere d’accordo o in disaccordo;
chiediamo se questo Consiglio è capace di esprimere all'unanimità
una condanna politica all’operato del Governo
francese, che è stato "strumentalmente" politicamente contrario
alla riapertura del tunnel, creando un forte disagio alla comunità
valdostana.
Président
La parole au Conseiller Beneforti.
Beneforti (PVA-cU)
Chi, come noi, ha seguito fin dal
giorno in cui accadde la tragedia, le vicende del Traforo del Monte
Bianco, avrebbe pensato a tutto, ma non di essere chiamato a votare
una mozione di questo tenore!
Noi, ci sono gli atti a dimostrarlo, siamo stati vicino alle
famiglie colpite dal grave lutto per la perdita dei familiari più
cari, abbiamo rivendicato e reclamato con loro e insieme a voi
colleghi, tutti, che emergesse tutta la verità sul fatto che è
accaduto.
Abbiamo rivendicato un referente a cui le famiglie potessero
rivolgersi, per ottenere l’assistenza loro
necessaria sul piano economico e morale, per conoscere gli sviluppi
delle indagini che erano in corso; abbiamo rivendicato, per conto
delle famiglie, quella sensibilità umana che si rende necessaria in
certe situazioni; siamo stati anche vicino a quei lavoratori e ai
responsabili e gestori delle attività produttive, che hanno subito
le conseguenze della tragedia e l’emergenza sul
piano economico e sociale; abbiamo promosso ed approvato
provvedimenti presentati in quest’aula, per
sollecitare la riapertura del traforo in tempi brevi. Abbiamo
fatto, in sostanza, gli interventi che si rendevano necessari nei
confronti del Governo centrale di Centro-Sinistra a suo tempo per
il ripristino sia del traforo che della ferrovia
Aosta-Chivasso.
Abbiamo preso posizione contro ogni eventuale proposta, anche se
strumentale, del raddoppio del traforo; abbiamo sostenuto e stiamo
sostenendo le iniziative e gli atti necessari per la riapertura del
tunnel in tempi brevi, per il potenziamento di tutte le norme di
sicurezza che sono necessarie e quindi indispensabili, per
scoraggiare e limitare il traffico pesante su gomma, per favorire
il trasporto merci su ferrovia, perché sia dato ascolto alle
proposte provenienti da tutte le parti interessate, compresa quella
degli ambientalisti. Stiamo lavorando per rafforzare il potere
della Regione nei confronti del Governo centrale e anche del
Governo francese.
Abbiamo fatto tutto questo e lo stiamo facendo, ma non
chiedeteci di dichiarare guerra alla Francia, come sostenete con
questa mozione, o di fare dello sciacallaggio nei confronti di chi
non la pensa come voi! Se la situazione che è venuta a crearsi è
grottesca, se da settembre dello scorso anno tutto è slittato -
tant’è vero che si parla di fine marzo - se non
siamo messi nelle condizioni di decidere per quanto di competenza
della Regione, se le decisioni prese in merito al traffico
alternato con il Traforo del Fréjus, o slegato dal Fréjus stesso
come sembra sia ora in discussione, se si aggiungono ritardi ai
ritardi e se si assiste ai continui rinvii, la responsabilità non
sta da una parte sola, come da una parte sola non ci sta la
verità!
La realtà è che il Ministro Lunardi e il "Governo Berlusconi"
non hanno saputo imporsi davanti al Governo francese, mettiamoci
anche queste cose! Non diciamo sempre che la colpa è da una parte
sola! Le responsabilità stanno anche da quest’altra
parte! Il Ministro Lunardi - ne sono convinto, visti i fatti - non
ha saputo rappresentare gli interessi del nostro Paese, della
nostra regione, della comunità valdostana, di quanti hanno la loro
vita economica legata al transito dei veicoli sotto il Monte
Bianco; pertanto se qualcuno si deve vergognare è il nostro
Governo! Berlusconi è Presidente del Consiglio, Ministro degli
esteri, Parlamentare europeo: perché non si fa valere? Non può mica
lasciare solo qualcun altro a tutelare gli interessi del suo Paese!
Lui che si sente onnipotente, che risolve tutto, impegnatelo anche
sul traforo, anziché far fare dichiarazioni di guerra alla Francia
dalla Valle d’Aosta!
I Francesi certamente non sono indenni da responsabilità, dalle
cause che ritardano l’apertura del traforo, perché
anche loro si sono accorti che esisteva una crepa dopo due anni di
lavoro, come non è indenne la Giunta regionale e la maggioranza che
la sostiene, perché poco è stato fatto per essere liberi di
decidere, non solo per "il tira e molla" sulla riapertura, ma anche
per lo spettacolo che si dà sul transito del traffico pesante!
Infatti, non avendo le idee chiare, non solo si marcia divisi come
Valle d’Aosta, ma siamo anche contestati da quanti
oggi guardano a traguardi più lontani, che se realizzati sarebbero
contro ogni interesse della comunità valdostana.
Io pertanto dico: prima di scagliarsi contro i mulini a vento
per coprire le nostre debolezze e l'incapacità di imporsi, nonché
per coprire gli imbarazzi del Ministro Lunardi, facciamo un
ripensamento al nostro interno, invitiamo il Governo italiano a
fare altrettanto, evitiamo la politica dello "scarica barile",
decidiamo il da farsi, stabiliamo il ruolo che dobbiamo assumere
per essere credibili e per contare di più anche come Valdostani!
Mettiamo via ogni interesse di parte, sia esso elettorale, che
clientelare, di immagine di partito e di movimento! Mettiamo via,
se sussistono - come si ha l’impressione - le
divisioni esistenti all’interno delle forze
politiche e dei movimenti regionali su questo problema! Questo non
è il momento né per le vendette né per la resa dei conti, se sono
da regolare; questo è il momento di ritrovare noi stessi, voi
stessi, per presentarsi uniti contro quanti oggi intendono passare
sulla nostra testa.
Noi non possiamo né dobbiamo accettare, Presidente, che
eventuali decisioni sul nostro futuro siano prese fuori Valle o
addirittura dai Francesi per nostra debolezza e per la debolezza
del Governo italiano! Il Ministro Lunardi oggi si incontra, tratta,
concorda, non accetta, subisce, o non si sa di più: ma a nome di
chi va, tratta e stabilisce? È vero che rappresenta lo Stato, ma
non può né deve ignorare i più diretti interessati!
Quante volte il Ministro Lunardi ha chiesto di incontrare la
Giunta regionale? Sono convinto che pochi sono stati gli incontri
avvenuti, e se sono avvenuti saranno avvenuti su richiesta del
Presidente della Regione o dei nostri Parlamentari, magari dopo
aver appreso dagli organi di informazione che qualcosa "bolliva in
pentola", o che le decisioni erano già state prese!
Questo non è il momento per fare della retorica: un giorno non
lontano, in questa sede, il Presidente della Regione affermò che
come Valle d’Aosta non siamo stati resi liberi di
decidere, e questo è vero! A parte quanto ho già detto finora, ci
si vuole rendere conto, Presidente, che anche noi siamo liberi di
decidere nella misura in cui vogliamo esserlo, oppure no? Non so
quale sia oggi la sua posizione, ma mi permetto solo di ricordarle
che per essere liberi non ci devono essere "partigianerie" più o
meno evidenti per nessuno, non si deve aver paura di confrontarsi
con chicchessia, non si deve aver timore dell’esito
dei referendum o di ogni altra forma di consultazione o
partecipazione che venga richiesta; non si deve ricorrere a
stratagemmi strani per impedire agli altri di pensare, perché
contrari alle nostre idee, e così non far valere il peso dei 29
consiglieri di maggioranza come spesso avviene in questa sede! La
Valle d’Aosta deve essere chiamata a partecipare e a
decidere, e non essere messa di fronte al fatto compiuto, come
hanno inteso fare i due ministri incaricati fino ad oggi!
Il 15 febbraio c’è stato un incontro fra i due
ministri a Livorno e hanno deciso che il traffico al traforo, dopo
il via da parte della Commissione intergovernativa di controllo del
tunnel, sarebbe ripreso anche quello pesante; ma prima, con chi ne
hanno parlato? Con chi hanno stabilito che il Monte Bianco riapre
ai TIR? Su "Italia Oggi" c’è un resoconto che
riporta queste dichiarazioni di Lunardi:
"Il Monte Bianco riapre
ai TIR"
; ma con chi ne ha parlato? Come riapre? Come passano i
TIR dal Traforo del Monte Bianco? E la Valle d’Aosta
lo viene a sapere dalla stampa?
Prendo atto anche dell’opera svolta
dall’On. Caveri, che ha chiamato
l’intera Europa a confrontarsi sul Traforo del Monte
Bianco, ma anche questa lodevole iniziativa, pur aprendo un
confronto su un problema importante come quello dei trasporti, non
è servita a fare quella chiarezza che
l’europarlamentare auspicava e che anche noi
volevamo che ci fosse! Inoltre non posso non ricordare a tutti noi
la grandiosa manifestazione svoltasi il 23 gennaio al traforo del
Gran San Bernardo contro il protrarsi della chiusura del Monte
Bianco: ammirevole il coraggio di chi l’ha
organizzata e delle decine di persone che hanno aderito alla
vertenza "Alpi", ma ho i miei dubbi che quella sia la strada da
seguire, per costringere i Francesi a cedere, o per dare sostegno
al vostro ministro quando incontra il suo collega francese!
Sono convinto che se Lunardi fosse stato espressione del
Centro-Sinistra, ne avreste chiesto le dimissioni, avreste detto
che era un incapace, che era d’accordo con i
Francesi, con gli ambientalisti, che giocava sporco! Noi evitiamo
di ricorrere a certi usi e consuetudini, non rientrano nel nostro -
almeno nel mio - modo di far politica! Noi rivendichiamo la nostra
autonomia. Noi dobbiamo rivendicare i nostri diritti e che la Valle
d’Aosta debba esercitare il proprio ruolo in questa,
come in tutte le circostanze che la riguardano, certamente tenendo
conto che facciamo parte dello Stato italiano e del Parlamento
europeo, e che in questa appartenenza ci sono dei diritti e dei
doveri. Per non fare confusione, noi non voteremo questa mozione
per quanto ho detto in questo mio intervento, ma non la voteremo,
perché è chiaro che tende a difendere il Ministro Lunardi, il quale
non solo non ha saputo tutelare i nostri interessi nei confronti
dei Francesi, ma ha operato nei confronti del Traforo del Monte
Bianco in modo non chiaro! Lo dice "L’Espresso" del
19 febbraio di quest’anno, e non è stato smentito;
cito dallo stesso settimanale:
"A scavare in quel tunnel ne
escono più conflitti di interessi che falle, la Procura sta
acquisendo informazioni sul miliardo e mezzo di lire ricevuto da
Lunardi nel 2000, per progettare 32 rifugi, nonostante avesse
partecipato alla gara e l’avesse persa"
, e poi
l’articolo continua.
Colleghi, questo è quanto volevo dire a nome del nostro gruppo,
sono riflessioni che ci siamo sentiti di fare a seguito della
presentazione di questa mozione. Abbiamo cercato di toccare tutti
gli aspetti di questa vicenda, e questo non con spirito di
polemica, ma volendo riaffermare tutti i presupposti che facevano
parte di una problematica come quella del Traforo del Monte Bianco,
dopo la disgrazia che era avvenuta. Confermo quindi il nostro voto
contrario alla mozione.
Président
La parole au Conseiller Nicco.
Nicco (GV-DS-PSE)
Abbiamo più volte avuto modo di
esprimerci, anche recentemente, sulla questione del Traforo del
Monte Bianco, e più in generale del transito dei TIR, quindi non
ripeterò quanto già detto altre volte. La questione è stata
riproposta in alcuni dei suoi aspetti dal gruppo di Forza Italia.
L’accento è posto eminentemente
sull’atteggiamento del Governo francese. È una
questione che, a mio modo di vedere, comunque la si voglia
giudicare, rientra nel novero di quelle "querelles" contingenti di
cui fra un paio di anni - e forse molto meno - si saranno perse le
tracce. Sono querelles che servono più che altro a riempire per
qualche tempo le pagine dei giornali.
La responsabilità è del Governo francese di Sinistra, bloccato
dalle imminenti elezioni? Mi ricordava il Consigliere Aloisi che
c’è anche un Presidente Chirac che è di
Centro-Destra! Oppure la responsabilità è del Ministro Lunardi e
del "Governo Berlusconi", che non hanno saputo imporsi? Mi sembrano
querelles comunque molto lontane dal nodo centrale della questione
con cui dobbiamo, e dovremo, invece, allora lì sì, seriamente
continuare a confrontarci, e che a me pare essere la
regolamentazione dei flussi di traffico commerciale attraverso
l’Europa e segnatamente attraverso le Alpi.
Colgo l’occasione di questa mozione per una
breve, sintetica riflessione sul tema. A me pare che ci sia una
domanda preliminare a cui rispondere, tutti, in
quest’aula, e non solo in quest’aula.
Riteniamo, come qualcuno sembra talvolta lasciar trasparire, che il
compito degli amministratori, di tutti gli amministratori a tutti i
livelli, sia semplicemente quello di adeguare la rete
infrastrutturale all’incremento del volume del
traffico commerciale, oppure no? Incremento che pare inarrestabile,
sempre più accentuato. Nel più volte citato - anche in
quest’aula - "Livre blanc" sulla politica europea
dei trasporti, leggiamo che:
"Les prévisions pour 2010, si rien
n’est fait pour contrecarrer la tendance, tablent
sur une augmentation de 50 pour cent pour le seul transport de
fret".
In questo caso, se dovessimo seguire questa linea di condotta,
semplicemente di seguire quella che è l’evoluzione
apparentemente naturale, dovremmo prevedere non solo il raddoppio
del Traforo del Monte Bianco, ma fin d'ora la trasformazione delle
Alpi - verso la metà del secolo - in una sorta di "gruviera" a
beneficio del "dio mercato". Oppure riteniamo, invece, che compito
nostro, di tutti gli amministratori, a tutti i livelli, sia quello
di intervenire per correggere all’origine gli
squilibri dei flussi di traffico.
Questa a me sembra la direzione sulla quale occorra intervenire,
e su cui già si sta intervenendo a livello europeo. Già altre volte
abbiamo richiamato in quest’aula lo "Schéma de
développement de l’espace communautaire". Ebbene, lì
si pone l’accento, giustamente, sul
"renforcement
du transport maritime, qui pourrait désengorger le transport
terrestre en Europe. La situation physique et géographique de la
"péninsule" Union européenne pourrait ainsi être mieux
valorisée"
e si legge, sempre lì, che si può ottenere questo
obiettivo con
"la mise en place d’un réseau
européen de grands ports de mer, incluant des sous-systèmes
portuaires régionaux".
Il "Livre blanc", ancora, seguendo questa stessa indicazione,
propone
"la relance du transport maritime par la création de
véritables "autoroutes de la mer". Certaines liaisons maritimes,
notamment celles qui permettront de contourner les goulets
d’étranglement qui sont aujourd’hui
les Alpes, les Pyrénées et le Bénélux, feraient partie du réseau
européen, transeuropéen au même titre que les routes ou les voies
ferrées":
ecco il punto centrale, secondo me!
Occorre intervenire per imporre una, definiamola, "selezione
tipologica" delle merci trasportate e far passare attraverso le
Alpi solo quelle che, per varie ragioni, non possono utilizzare
vettori differenti dai TIR, ed è evidentemente questione la cui
soluzione avverrà a livello europeo, oppure non avverrà.
Credo che perciò non manchi il lavoro al neopresidente della
Commissione trasporti del Parlamento europeo. Ma anche a noi
compete la nostra piccola parte, perché si imbocchi una direzione
piuttosto che un’altra. Questo Consiglio si è
positivamente espresso, unitariamente, nel corso
dell’ultima seduta, in merito a quello che a me pare
uno dei "punti nodali", se non il punto oggi nodale, ovvero il
numero dei TIR che potranno attraversare il Traforo del Monte
Bianco. Abbiamo su questo punto respinto l’articolo
4 del regolamento di circolazione: a me sembra che da questo punto
unitario dobbiamo proseguire. Abbiamo anche detto noi, come
maggioranza, che è necessaria una riduzione del numero dei mezzi
pesanti rispetto alla situazione antecedente il 24 marzo 1999, e
cioè 776.604 passaggi nel 1998.
Non sto nemmeno a raffrontare con questa cifra i limiti, sebbene
teorici, indicati nel citato articolo 4, che porterebbero - se mai
dovessero essere raggiunti - ad una situazione che, se prima era
insostenibile, diventerebbe assurda! Credo che sia opportuno
cominciare a definire cosa significhi concretamente questa
riduzione. Alcuni consigli comunali - il Presidente Louvin
ricordava prima il documento del Comune di Morgex - già si sono
espressi in merito.
Morgex, il 4 febbraio, per l’appunto, ha indicato
un'ipotesi di regolamentazione e di limitazione del transito dei
mezzi pesanti
"che tenda ad una significativa riduzione, almeno
il 50 percento dei volumi di traffico"
rispetto alla situazione
precedente. La stessa cosa ha fatto il Comune di Courmayeur il 7
febbraio. Dunque, bisogna cominciare ad entrare nel merito e
discutere di questa questione. Nel contempo, ritengo che occorra
anche ragionare sulle iniziative da mettere in atto affinché le
nostre risoluzioni consiliari, ormai numerose, non siano e non
possano essere considerate semplice "carta straccia"!
Président
Je n’ai plus de conseillers
inscrits, la discussion générale est close.
La parole au Président de la Région, Viérin Dino.
Viérin D. (UV)
Tout en remerciant le Vice-président
Lattanzi pour bien avoir voulu accepter de reporter la discussion
de cette motion, afin de me permettre de participer au débat, je
dois dire que nous nous exprimerons contre, parce que nous
considérons que cette motion a une signification -
c’est tout à fait légitime - éminemment politique.
De plus nous considérons qu’elle est teintée
d’un brin de démagogie, qu’il
s’agit d’une initiative uniquement
destinée à faire sensation, et qui risque d’ajouter
de la confusion à la confusion actuelle, si ce n’est
de créer d’une façon artificielle un ennemi externe,
de façon à déplacer des responsabilités.
Un brin de démagogie, vu q'on s’est demandé si
c’était le retour au:
"spezzeremo le reni alla
Grecia"
et donc que nous étions obligés de partir à la guerre,
mais avec une logique qui rappelle un peu celle de:
"armiamoci e
partite!".
Il est vrai, nous l’avons souligné à
maintes reprises, nous subissons les retombées de la fermeture de
le tunnel, et pas seulement des retombées économiques, mais nous
nous demandons si, au-delà des déclarations, il y a effectivement
des volontés communes; nous ne pensons pas à cet égard que la
solution du problème soit dans la condamnation d’un
Etat plutôt que d’un autre. En effet, nous nous
posons, nous aussi, certains questions, mais sur la base des
documents officiels signés, acceptés par deux ministres, dont l'un
du Gouvernement italien et l’autre du Gouvernement
français.
Ce sont les déclarations communes de M. Gayssot et de M.
Lunardi:
"Dès lors que les essais de sécurité auront été
validés, le tunnel pourra être ouvert au trafic.
L’ouverture du tunnel aux poids lourds et aux
véhicules légers simultanément se fera seulement sous forme de
circulation alternée, avec un sens unique pour le Mont-Blanc et
l’autre pour le Fréjus"
. Signé: Lunardi et
Gayssot.
Et encore:
"La circulation alternée à sens unique dans les
deux ouvrages sera appliquée jusqu’à la réalisation
des aménagements permettant d’assurer la séparation
physique des circulations";
cela remonte au 26 octobre.
Ensuite, à Périgueux le 27 novembre 2001? je cite ces rencontres
parce qu’il me semble
qu’officiellement il y a eu des possibilités pour
les représentants du Gouvernement italien de signifier aux
représentants du Gouvernement français toute leur inquiétude et
leur opposition.
Or, au-delà des déclarations, cite le communiqué conjoint du
sommet de Périgueux:
"Au cours du sommet franco-italien qui
s’est tenu aujourd’hui à Périgueux,
Jean-Claude Gayssot s’est longuement entretenu avec
Pietro Lunardi, Ministre des infrastructures".
Qu’est-ce qu’ils ont décidé? Il
n’y a pas un mot sur ce que vous affirmez!
Les deux ministres confirment l’objectif
d’une ouverture du Tunnel du Mont-Blanc aux
véhicules légers, dès lors que les essais de sécurité auront été
validés; ils demandent aux sociétés concessionnaires de présenter
de nouvelles propositions d’exploitation lors de
l’ouverture aux poids lourds et au Comité de
sécurité, afin d’améliorer dans les deux tunnels
l’accès de secours, de faire de nouvelles
propositions au regard des risques de dépassement, mais toujours
dans une optique de sens unique alterné,
d’alternat.
De plus, élément de confusion, le 4 décembre, document officiel
remis, voire le relevé de décisions de la réunion G.E.I.E., par les
entreprises et le maître d’?uvre, concernant le
problème de la réouverture:
"A la lumière des déroulements des
essais, en particulier des essais hydraulique et des vérifications
liées à la Gestion technique centralisée, le maître
d’?uvre communique aux participants à la réunion et
selon les informations des entreprises, la proposition de recalage
des étapes principales du planning, comme suit: fin des essais
hydrauliques, 6 décembre; fin des essais GTC, 13 décembre; date
essais intermétiers, 16 décembre".
Après deux hypothèses sont formulées le 4 décembre: hypothèse
favorable, pas d’aléas sur essai intermétiers,
neutralisation période de fête pour le maître
d’?uvre et les entreprises, date possible de 16
janvier, fin de ces essais et donc on peut commencer à parler
d’ouverture; hypothèse la plus défavorable, trois
semaines d’aléas sur essais intermétiers,
neutralisation période de fête, accident médicalisation fixée pour
le 6 février. Je me demande comment on a pu déclarer
– autre élément de confusion - que la date
d’ouverture serait le 15 décembre ou le 22, vu que
tout le monde s’accorde à déclarer que la
réouverture doit être effectuée en conditions de sécurité.
On ne peut pas ouvrir le tunnel, sans que ces conditions soient
remplies! Suite à une autre rencontre, encore un autre communiqué:
"Jean-Claude Gayssot, Ministre de l’équipement,
des transports et du logement, s’est rendu jeudi au
Val d’Aoste avec son homologue italien, Pietro
Lunardi".
Ils confirment encore d’ailleurs les
mêmes choses que le collègue Beneforti vient de dire et
qu’ils ont décidées à Livorno, qui sont exactement
le contraire de ce que nous réclamons et de ce que vous réclamez
aussi.
Alors, quant à nous, d’une façon plus réaliste,
et à la fin je vous demanderai - pour maintenir cette attention,
que je considère nécessaire pour la solution de ce problème
– votre engagement à vous aussi, nous avons adressé,
suite au délibéré de cette Assemblée un courrier, directement aux
ministres.
Là une action positive vis-à-vis de deux Gouvernements,
vis-à-vis de deux Etats, serait souhaitable, pour
qu’ils prennent position. Je me permets de souligner
ce point.
J’ai donc écrit aux deux ministres:
"Dans la
perspective de la réouverture du tunnel du Mont-Blanc, et dans
l’espoir après trois ans ou presque de la fermeture
de ce dernier, que celle-ci puisse enfin se réaliser, je soumets
encore une fois à votre attention certains problèmes, liés à la
circulation des poids lourds dans le tunnel et sur les voies
d’accès. Nul ne peut ignorer les polémiques
qu’a suscitées l’approbation de
l’article 4 du règlement de circulation du tunnel du
Mont-Blanc?"
article 4, je répète, approuvé par les deux,
gouvernements, disons-le de façon claire les deux Gouvernements
l’on approuvé. En effet en fonction de la convention
qui régit le tunnel du Mont-Blanc, si l’un des deux
n’est pas favorable, il n’y a pas
approbation, et donc si cette approbation a été publiée,
c’est que les deux gouvernements étaient
favorables.
(interruzione del Vicepresidente Lattanzi, fuori
microfono)
? je réponds à votre affirmation, qui est toujours - comme
quelqu’un voudrait pour le tunnel du Mont-Blanc
– monodirectionnelle!
"? Nul ne peut ignorer les polémiques qu’a
suscitées l’approbation de l’article
4 du règlement de circulation du tunnel du Mont-Blanc, qui m'amène,
en ma qualité de Président de la Région autonome Vallée
d’Aoste, à solliciter de la Commission
intergouvernementale une révision dudit article 4, et à rappeler la
perplexité que j’avais déjà exprimée lors de la
réunion de la commission du 3 janvier 2002. La communauté
valdôtaine, les syndics des communes que traversent les voies
d’accès au tunnel, et le Conseil de la Vallée ont
mis l’accent sur le fait qu’une telle
disposition ne ferait qu’entraîner un passage de
poids lourds décidément supérieur à celui qui était enregistré
avant l’accident du 24 mars 1999, ce qui serait
absolument contraire aux objectifs de protection environnementale
et de sécurité de la circulation, que nous nous sommes fixés. Les
déclarations quant à l’institution
d’un sens unique ont provoqué les mêmes réactions
d’hostilité. Il ne fait aucun doute
qu’une telle solution est préjudiciable à la
sécurité de la circulation et à la protection de
l’environnement sur les voies d’accès
au tunnel, et qu’elle ne tient absolument pas compte
des expectatives et des exigences des communautés locales. Il va
sans dire que sa mise en exécution aurait de graves répercussions
non seulement sur l’économie du Val
d’Aoste, mais également sur
l’ensemble du système des relations et
d’échanges transfrontaliers dans la région du
Mont-Blanc. Comme vous le savez, Monsieur le Ministre, la
communauté valdôtaine ne s’est pas opposée, à
quelques exceptions près, à la circulation des poids lourds; dans
un esprit européen de solidarité alpine elle a demandé à ce que
soient définis des systèmes de fret alternatifs au transport sur
route, et que soit envisagée une régulation du passage des poids
lourds en Vallée d’Aoste et ce, de concert avec la
Région autonome Vallée d’Aoste. Je crois que
l’aval des communautés locales est indispensable à
la réalisation de notre objectif commun, à savoir rouvrir au plus
vite et en toute sécurité cet important axe routier à travers les
Alpes; un objectif, donc, qui ne saurait faire abstraction des
justes attentes des Valdôtains et des Hauts-Savoyards en matière
d’amélioration de la sécurité et de la qualité de la
vie. L’engagement des deux Gouvernements
d’opérer des choix concertés avec les populations
des vallées d’accès au tunnel, de réduire la
circulation des poids lourds sous le Mont-Blanc par rapport à la
période d’avant le 24 mars 1999, pour tenir compte
des limitations inhérentes à l’environnement et pour
éviter les pics excessifs de circulation, s’avère
donc capital, si l’on veut rencontrer la faveur des
communautés locales, ou du moins endiguer le flot
d’opposition grandissante au nom de la démocratie
moderne et du respect des besoins et des attentes des populations
des deux versants. Je m’adresse à vous, donc,
Monsieur le Ministre, dans l’espoir que la
réouverture du tunnel du Mont-Blanc ne marquera pas
l’anéantissement des tous les efforts déployés
jusqu’à présent, et qu’elle
respectera les critères de sécurité et de protection de
l’environnement, sur lequel s’est
fondée l’action du groupe de travail franco-italien,
chargé de la Commission intergouvernementale de mettre au point le
dispositif de régulation technique de la circulation, présenté à
Rome le 25 juillet 2001".
En conclusion - et là c’est une sollicitation que
je vous adresse - il me semble plus opportun, compte tenu également
de votre couleur politique, et donc sans doute de
l’influence que vous pouvez avoir sur
l’actuel Gouvernement, au lieu de nous perdre dans
des querelles ou des guerres inutiles - même Jean Giraudoux a dit
que
"la guerre de Troie n’aura pas lieu"
– pour le bien de cette communauté que votre
engagement tende à soutenir ses requêtes: la modification de
l’article 4, non à l’alternat, et de
démontrer concrètement que le Gouvernement italien ne donne pas son
accord au Gouvernement français, de façon qu’il y
ait là clairement une définition des responsabilités. Dans le cas
contraire, force nous est de constater et donc de dire que les deux
Gouvernements sont de connivence.
Président
La parole au Vice-président Lattanzi.
Lattanzi (FI)
Credo che alcune controriflessioni ai
colleghi che hanno avuto la gentilezza di intervenire sulla mozione
- che noi ritenevamo importante - vanno fatte da parte nostra.
Intanto, collega Beneforti, ho poco da dire perché il suo
intervento è farcito di vera "veterocomunista demagogia"; non solo
è andato fuori tema, perché ha parlato
dell’onniscibile, ma addirittura il suo intervento
sulla mozione che prevedeva una condanna sulla quale lui poteva
dire:
"non sono d’accordo"
, si è trasformato
in una contromozione di sfiducia al Governo e a Lunardi.
L’unica cosa che non è accettabile, perlomeno per
noi sotto l’aspetto politico, è che venga a
raccontare in quest’aula che noi, quando
c’era il Governo di Centro-Sinistra italiano, non
abbiamo avuto la stessa posizione di solidarietà con il Ministro
dell’Ulivo, che ricordo, all’epoca,
si chiamava Nerio Nesi. Io lo contraddico, perché in
quest’aula, e in molti altri comunicati stampa,
abbiamo sostenuto e condiviso la posizione di Nerio Nesi, che
diceva che la Francia faceva ostruzione - posizione che era
ribadita in quel momento anche dal Parlamentare Caveri - e che il
problema dei Verdi in Italia si doveva risolvere perché la Francia
non aveva tutti i torti su questa cosa, quindi noi avevamo espresso
solidarietà, Consigliere Beneforti; non eravamo contro perché era
Nesi, noi eravamo a favore del Ministro italiano che cercava una
soluzione per riaprire il Tunnel del Monte Bianco.
Ti smentisco quindi, perché sei stato impreciso, per non dire
disonesto! Per quanto riguarda il Consigliere Nicco, apprezzo
sempre e seguo con attenzione i pochi interventi di Nicco, che sono
come delle "perle" in questo Consiglio. Posso capire
l’imbarazzo di un valdostano di Centro-Sinistra, che
si deve esprimere in termini di condanna; però qui non credo che si
tratti di fare o di non fare la guerra alla Francia, ma questo
punto lo ribadirò nel replicare al Presidente.
Sul tipo di intervento che ha fatto posso anche concordare; lui
dice:
"dobbiamo affrontare il vero problema di quando diciamo
che vogliamo meno TIR, dobbiamo cominciare a definire quanto,
perché sulle posizioni andremo a ridere!"
.
Infatti c’è chi dice:
"non vogliamo i 5.600
TIR",
e qui siamo tutti d’accordo;
c’è chi dice, come abbiamo detto noi, voi, alcuni
della maggioranza, che siamo disponibili per una regolamentazione
che ci porti a un numero inferiore rispetto a quello precedente
alla tragedia del 1999, e anche qui c’è una larga
maggioranza; ma quando andremo a parlare di numeri: un TIR, dieci
TIR, cento TIR, cinquanta per cento, credo che le posizioni
divergeranno!
Sono quindi d’accordo che, come Consiglio
regionale, possiamo cominciare a dire - visto che lo fanno i
Consigli comunali interessati - quanto vuole che sia regolamentato
questo traffico, non c’è problema, noi la sfida
politica l’accettiamo ed esprimeremo in quel momento
la nostra posizione. In questo momento, noi abbiamo espresso la
posizione in favore ad un'immediata apertura al traffico leggero,
ad una regolamentazione del TIR che non sia quella, perché abbiamo
votato la bocciatura dell’articolo 4, quella dei
cinquemila TIR al giorno, perché da Valdostani non lo vogliamo!
Prendiamo atto che i due governi sovraregionali hanno invece
firmato di comune accordo - non ne siamo contenti, anche se siamo
di Forza Italia - tanto per essere chiari, ma se mi permettete
credo che il parlare dei flussi, del "mettiamoci
d’accordo", sia servito alla Sinistra di questo
Consiglio per ovviare alla risposta di questa mozione. Risposta che
verrà chiaramente con il voto, augurandoci che non sia
un'astensione! Per quanto riguarda il Presidente, devo dire che in
un certo senso ce lo aspettavamo. Capiamo
l’imbarazzo di chi, sotto l’aspetto
di una posizione personale, politica, culturale, non se la sente di
dire (a nome del suo movimento politico immagino):
"facciamo la
guerra alla Francia!"
.
Noi però non abbiamo invitato a fare la guerra né alla Francia,
né alla Grecia, né a nessun altro! Noi non abbiamo presentato
questa mozione per appoggiare il Ministro Lunardi o per essere in
guerra con la Francia! Non è in ballo la questione culturale, le
relazioni politiche culturali ed economiche che ci legano alla
Francia, ai "cugini francesi"!
Noi stiamo dicendo, con questa mozione, che i nostri amici
francesi, per loro mere questioni elettorali, ci stanno creando un
forte danno! Lo vogliamo dire? O vogliamo dire, bocciando questa
mozione, che questi tre anni sono passati solo per questioni
tecnico-burocratiche e dei test? Non è così, Presidente, lei lo sa
perfettamente e lo sappiamo tutti noi, se siamo onesti
intellettualmente, che non è così!
Tre anni non sono passati per questioni tecnico-burocratiche;
sono passati perché c’è un gioco politico dietro e
noi lo abbiamo denunciato; è su tutti i giornali
d’Italia, è su "Le Monde", su "Le Figaro", insomma
tutti sanno che la Francia ha un problema di tipo politico! È così
anormale che uomini che abitano in Valle d’Aosta
dicano:
"a noi a questa posizione politica di ostruzionismo non
piace, perché ci crea un danno"?
È così fuori dal normale? Per
chi confonde "demagogia" con "impegno politico", probabilmente
sì!
Noi non ci sentiamo demagogici, non l’abbiamo
fatto perché siamo di Forza Italia, ma lo abbiamo fatto da
Valdostani, per cercare di stimolare tutti i Valdostani ad alzare
un po' più la voce, anche rispetto a due ministri che si incontrano
quando decidono loro senza sentire la nostra comunità e non ci si
può venire a dire che facciamo questa operazione per fare demagogia
contro la Francia!
Non vogliamo fare demagogia contro la Francia. Vogliamo che i
Valdostani, che ci sembra su questo tema siano in stragrande
maggioranza d’accordo, siano infastiditi e adesso
"stufi" del fatto che l’apertura del tunnel non è
ancora avvenuta, non per questioni tecnico-burocratiche, ma per
questioni politiche e qui la condanna era politica! Poi capisco che
si dica: Gayssot sì ha le sue responsabilità, ma anche Lunardi ha
firmato, perché d’altronde lo fanno insieme questo
danno e il Presidente ha citato tutta una serie di documenti che i
due ministri hanno firmato! Però non possiamo non dire che due
ministri hanno firmato quei documenti, ma uno solo li voleva
rispettare, perché non saremmo onesti!
Ricordo perfettamente le arrabbiature, che sono apparse su tutti
i giornali, del Ministro Lunardi, all’indomani
dell’ultima data del 15 gennaio, fissata da Gayssot,
letteralmente tradita, quando su tutti i giornali disse:
"È ora
di finirla, non ci stiamo più a questo gioco".
Da lì è nata la
nostra idea di far sentire, vicino alla voce di Lunardi, anche
quella della comunità valdostana, perché forse a Parigi avrebbe
potuto fare una certa impressione, visto che le centinaia di
milioni o di miliardi che spendiamo per le relazioni francofone ci
dovrebbero considerare un po' più amici degli italiani! Pensavamo
che la comunità valdostana, di fronte ad un atteggiamento di un
ministro italiano, che comincia ad essere stufo di queste
posizioni, potesse essere utile in questo gioco politico! Può
anticipare di una settimana, può anticipare di due settimane?
Noi crediamo che se anticipasse anche solo di un giorno
quell’apertura, se aprissero stasera, noi potremmo
fare tutti insieme, noi, Valdostani, festa: rossi, azzurri e anche
rosso-neri! Fare festa, ripeto, perché non c’entra
il colore politico; c’entra che la comunità
valdostana dovrebbe essere unita nel dire:
"cari Francesi, ci
siamo stufati!"
. E dare così una possibilità ad un ministro che
voi sì, Consigliere Beneforti, chiedete che faccia il ministro
assumendo una posizione dura contro il Governo francese: insomma,
che la faccia lui la guerra, noi non la dobbiamo fare, però lui la
può fare! Il ministro farà quello che è possibile fare, visto che
l’accordo deve essere bilaterale.
Credo quindi che la posizione del Presidente Viérin sia stata
chiara per quanto ci riguarda, perché giustificando
l’ostruzionismo francese con una corresponsabilità -
secondo noi insostenibile - del Ministro italiano, ha difeso e
giustificato, riteniamo in maniera sbagliata, contro le volontà dei
Valdostani, l’operato del Governo francese. Siamo
convinti che la maggioranza dei Valdostani apprezzerebbe che questa
mozione venisse approvata, che la comunità valdostana fosse
rappresentata in una posizione verso il Governo francese di
determinata apertura rapida; poi potremmo anche decidere tutti
insieme che il tunnel apre domani sera per il traffico leggero -
intanto per il traffico leggero, ha ragione Nicco - e discutere in
un secondo momento sui flussi, su cui siamo molto distanziati. Sul
traffico leggero siamo tutti d’accordo, quindi
facciamo pressione perché riaprano al traffico leggero subito,
senza più accettare che manca ancora un test, perché fatto quel
test, quel tunnel sarà il tunnel più sicuro
dell’universo.
Se dovessero utilizzare gli stessi sistemi di sicurezza per
tutte le gallerie delle autostrade, chiuderemmo intanto
l’Aosta-Courmayeur, che ha più gallerie che tratti
all’aperto, e via dicendo, perché non
c’è tunnel al mondo che ha dovuto subire tutte
quelle posizioni per riaprire! Concludo con una battuta: è talmente
vero che c’è volontà politica di non aprire quel
tunnel per questioni che ormai tutti conoscono, che è sufficiente
andare a vedere quanto ci vuole per costruire un tunnel: in
Giappone hanno costruito un tunnel di 12 km in tre anni, noi in tre
anni non siamo riusciti neanche a ripristinare un chilometro di
tunnel!
Président
La parole au Conseiller Curtaz, pour déclaration
de vote.
Curtaz (PVA-cU)
Come ha già preannunciato il collega
Beneforti, voteremo contro la mozione. Ho condiviso molte delle
osservazioni che sono state fatte da chi è intervenuto prima di me,
quindi non starò a riprendere degli argomenti che sono stati
trattati e approfonditi con attenzione. Credo che la mozione vada
respinta per due ragioni.
In primo luogo, perché prefigura un particolare "strabismo" di
responsabilità su questa vicenda, che non trova conforto, anzi
trova smentita in tutti gli atti pubblici sottoscritti dagli
interessati. Se c’è responsabilità per il ritardo da
parte del Governo francese, c’è responsabilità anche
dei Governi italiani. Questo "strabismo" impoverisce la mozione,
apparendo come un attacco strumentale a difesa
dell’operato di un ministro che, pur essendo così
potente, si vorrebbe vittima di non so quali complotti di parte
francese. Il secondo, che a me sembra più importante, è che questa
mozione è fuorviante, perché il problema essenziale che ci dobbiamo
porre è quello della riapertura "a chi" del Tunnel del Monte
Bianco.
La rapida riapertura che tutti abbiamo auspicato non è stata
finora possibile, io credo, perché ci sono state delle negligenze,
perché ci sono stati dei ritardi, e personalmente non so se
addebitarli più a una parte o all’altra, più ai
tecnici o più ai politici; però sicuramente ci sono stati dei
ritardi, determinati anche dal non funzionamento -
l’esito dei collaudi - di queste sofisticate
apparecchiature di sicurezza. Del resto non va dimenticato che per
quanto ci si sforzi di dotare il tunnel di impianti di sicurezza,
questo traforo rimane sempre fra i più stretti del mondo. Questo è
il punto, anzi paradossalmente gli impianti di sicurezza lo hanno
ristretto ulteriormente!
Il discorso delle gallerie sull'Aosta-Courmayeur non regge,
perché lì l’autostrada è di dimensioni normali,
mentre il tunnel era stato immaginato per il traffico turistico,
non per il passaggio dei TIR!
La mozione evita soprattutto di affrontare un aspetto
importante. Lattanzi nell’ultimo suo intervento ha
detto una cosa giusta, e cioè: perché per intanto non ci mettiamo
d’accordo su una cosa sulla quale peraltro tutti
dovremmo e forse siamo d’accordo, che è
l’apertura immediata al traffico leggero?
È un intendimento che sottoscriverei subito, peccato che questa
mozione non dica una parola su questo punto, non dica una parola
sul traffico leggero e sul traffico pesante! È questo il punto che
viene eluso ed è per questo che la mozione è fuorviante! Su tale
questione voglio aspettarmi in futuro un comportamento da parte dei
Consiglieri di Forza Italia coerente! Lattanzi dice che Forza
Italia locale - non mi risulta Forza Italia nazionale e men che
meno Lunardi - vuole un contingentamento dei TIR in modo da non
superare, anzi diminuire il traffico veicolare pesante prima del
tunnel; io chiedo agli amici di Forza Italia, relativamente a
questo accordo, già sottoscritto da Lunardi per 5.760 TIR al
giorno, tre volte il numero di passaggi precedente, un
atteggiamento coerente e quindi la presentazione di una mozione di
censura nei confronti del Governo italiano. Questa me
l’aspetto?
(interruzione dei Consiglieri di Forza Italia, fuori
microfono)
? sì, questa me l’aspetto se siete coerenti,
altrimenti siete miopi e strabici, e se siete strabici siete
sospetti, perché qui bisogna intervenire su tutte le due parti
nello stesso modo!
Concludendo, credo che di fronte a questa mozione il voto debba
essere contrario. La mozione aveva lo scopo di porre il tema, con
un'attenzione più mediatica o spettacolare rispetto ad altre
iniziative che erano state fatte qui, perché tirare in ballo una
regione e uno Stato estero, è qualcosa che fa scrivere qualche riga
di inchiostro in più! I punti essenziali di questa storia sono però
tutti aperti ed è su questi che tutte le forze politiche presenti
in Consiglio hanno chiesto al Presidente della Regione, ai
Parlamentari valdostani di attivarsi!
Su questo credo che noi in particolare, forze di opposizione,
dovremo chiedere conto ai nostri amministratori regionali, ai
nostri Parlamentari, alle forze politiche di questa regione, su
cosa stanno facendo per impedire un ritorno indiscriminato dei TIR
in questa regione! È questo il punto: io credo che le forze
politiche, su quello che faranno in queste settimane, verranno
giudicate dai Valdostani e credo di non dire una parola esagerata,
se dico che verranno giudicate anche dalla storia, perché questa
vicenda avrà delle implicazioni enormi sul futuro assetto economico
della nostra regione!
Président
La parole au Conseiller Frassy.
Frassy (FI)
Sicuramente il dibattito sul Traforo del Monte
Bianco difficilmente avrà termine con questa mozione, anche perché
i punti di vista sono molteplici: rispetto alla regolamentazione
del traffico, rispetto alla visione e all'utilizzazione del
trasporto su gomma in riferimento al traffico merci.
Pensavamo, però, che al di là di queste visioni, che vanno a
differenziare il panorama politico, dopo tre anni di chiusura di
quel traforo, fosse ormai maturata la consapevolezza che non tutti
gli attori di questa vicenda sono nella buona fede più assoluta!
Perciò, al di là di quelle che sono differenziazioni che penso
permarranno ancora per molto tempo, su come gestire quella
importante via di comunicazione, pensavamo che oggi fosse chiaro
perché il tunnel rimane ancora chiuso! È chiaro che i Verdi hanno
una posizione di un certo tipo; è chiaro che i Verdi avrebbero
probabilmente messo in atto anche quelle forzature che hanno
preannunciato, di bloccare il transito, perciò se fossimo arrivati
ad aprire il tunnel oggi, forse avremmo assistito ad un altro tipo
di scenario perché era chiaro l’intendimento dei
Verdi! Il problema è che oggi quel tunnel è chiuso, mentre il
Gottardo, che ha avuto un incidente forse non pari a quello del
Bianco, nel giro di poche settimane è riuscito a ripristinare
l’intero traffico veicolare commerciale e merci
pesanti.
Pensavamo allora che oggi la comunità valdostana, che è qui
rappresentata, fosse quanto meno consapevole di poter individuare
dove stiano certe responsabilità. Abbiamo invece dovuto assistere
all’intervento del collega Beneforti, che ha cercato
di difendere l’indifendibile, dimenticando che la
vicenda Nesi questo Consiglio l’ha vissuta per una
buona parte con degli atteggiamenti coerenti soprattutto da parte
della nostra forza politica, di conseguenza il collega Beneforti ha
fatto il giochino del se, perché c’è un gioco che
dice: "ma se? ma se", noi pensiamo che più che con i "se", dei
passi avanti in questa vicenda si possono fare arrivando ad
assumere delle determinazioni precise sulla base dei fatti
accaduti.
Lo stupore non è sulla posizione del collega Beneforti, che è
sempre molto originale quando vuole essere provocatorio: lo stupore
è sulla posizione del Presidente della Regione, che è stato gomito
a gomito con i due ministri, con il Ministro francese Gayssot e con
il Ministro Lunardi, e che sa benissimo, perché ci ha inondato di
informazioni ogni quindici giorni su quello che si diceva e che
sentiva negli ambiti ministeriali piuttosto che nelle conferenze
intergovernative.
Ci dispiace di non avere i resoconti di quelle comunicazioni,
dove il tenore delle affermazioni del Presidente Viérin era ben
diverso dal tenore delle affermazioni che ha fatto il Presidente
Viérin oggi!
Mi sembra evidente che una linea di comunicazione internazionale
non possa essere aperta, se non con l’accordo delle
due nazioni che sovrintendono lo sbocco della galleria e mi sembra
abbastanza evidente che il Governo italiano sia impotente di fronte
all’atteggiamento del Governo francese, non
c’è possibilità, salvo quella di fare una rotonda
alla francese a mezzo tunnel per ritrovarci sul versante italiano!
Difficile aprire il tunnel, se i Francesi non ci sentono!
Il nostro Ministro Lunardi ha dimostrato, a più riprese, di
essere fin troppo accondiscendente, pur di aprire il tunnel! Cosa
che non è stata possibile, perché i Francesi, a più riprese, si
sono rimangiati ogni volta la parola e la scadenza man mano il
tempo passava. La stampa locale, ma anche la stampa nazionale e
internazionale hanno evidenziato come la Francia stia utilizzando
in termini di politica interna quella che è una via di
comunicazione internazionale. Ci stupisce allora la posizione del
Presidente della Regione, ma ci stupisce ancora di più il silenzio
di quella forza di maggioranza che voleva sospendere il Consiglio
di qualche settimana fa, per andare al tunnel del Gran San Bernardo
a manifestare per l’altro tunnel!
Non sappiamo cosa abbia fatto la Stella Alpina nel frattempo:
abbiamo solo registrato il silenzio in questa occasione, su un
argomento importante per tutta la nostra comunità, da parte di un
movimento che sembrava avere delle idee ben definite, quando una
ventina di giorni fa teorizzava una solidarietà di un certo tipo
con l'imprenditoria locale.
Questa mozione individua il responsabile di quei ritardi che
stanno penalizzando l'imprenditoria locale. Se il Presidente della
Regione fa finta di non avere ancora capito chi sia il
responsabile, se il collega Beneforti individua il responsabile nel
Ministro Lunardi, ci piacerebbe capire quest’altra
componente di maggioranza regionale se ha capito almeno da che
parte sta la responsabilità della chiusura del Tunnel del Monte
Bianco!
Dopo di che, Presidente, non deve venire in aula a fare il
giochino delle due carte sull’articolo 4 del
regolamento della Commissione intergovernativa, perché noi abbiamo
votato la risoluzione, come Consiglio regionale, dove il gruppo di
Forza Italia ha espresso parere positivo su questo regolamento;
sappiamo come è nato questo regolamento e siamo fermamente convinti
nel voler regolamentare il traffico pesante; però, la sua Giunta,
ci dovrebbe spiegare come può conciliare le affermazioni "di
facciata" sulla regolamentazione, quando ancora adotta delibere che
stanziano risorse significative - 1.500 milioni - per finanziare
opportune azioni promozionali per canalizzare sulla dogana di Aosta
i flussi di merce proveniente dai Paesi extracomunitari.
Perciò attenzione, Presidente, perché gli atteggiamenti della
vostra Giunta vanno poi nella direzione opposta, che è quella di
finanziare le azioni promozionali al traffico pesante per il
meccanismo dello sdoganamento, per il meccanismo dei nove decimi:
perciò, se qui vogliamo parlare di coerenza, forse in questo campo
siete i meno titolati a parlarne perché poi i fatti vanno in una
direzione opposta rispetto a quelle che sono le dichiarazioni!
Forza Italia si è mossa a tutti i livelli: si è mossa a livello
ministeriale, si è mossa a livello di Consiglio regionale, si è
mossa a livello di Parlamento europeo, dove abbiamo presentato e
un'interrogazione prima e una risoluzione dopo, che sarà oggetto di
discussione nelle prossime settimane.
Con questa risoluzione chiediamo alla Commissione europea che
indichi e stabilisca quali sono i tempi e i criteri, affinché venga
garantito il principio della libera circolazione delle merci e
delle persone attraverso il Traforo del Monte Bianco, in quanto
riteniamo che il modo in cui il Governo francese sta gestendo
questa vicenda, nei fatti sia in violazione di questi importanti
punti dei trattati della Comunità europea. Riteniamo perciò di
esserci mossi in maniera coerente sui vari livelli istituzionali e
ci rammarichiamo che, ad oggi, quella che è la massima espressione
politica, e non solo, della comunità valdostana, non abbia
individuato un responsabile o i responsabili di questi ritardi. Non
è una provocazione, collega Cottino!
Saremmo disposti a sospendere la discussione e stranamente
nessuno ce lo ha chiesto; se fosse possibile - il Consiglio si dice
sempre che sia "sovrano" - noi siamo disponibili perciò lo
dichiariamo fin d’ora, per rivedere il testo di
questa mozione e individuare dal vostro punto di vista - poi può
darsi che noi non ci siamo - quali sono i responsabili, perché ci
sembra incredibile che dopo tre anni il Presidente della Regione e
la maggioranza di questa Regione non abbiano ancora capito dove
stiano le responsabilità, che ad oggi impediscono alla Valle
d’Aosta di uscire da questo isolamento. Siamo
disponibili a confrontarci.
Président
La parole au Conseiller La Torre.
La Torre (SA)
Colleghi di Forza Italia, credo che
l’occasione per parlare all’interno
di questo Consiglio regionale in merito alla sospensione da noi
richiesta per sostenere la manifestazione portata avanti da parti
sociali sulla riapertura del tunnel vi è già stata: si è verificata
quando il Consigliere Curtaz ha posto una domanda molto
significativa.
Il Consigliere Curtaz aveva detto:
"È arrivato il momento di
fare chiarezza, di dire con chiarezza da che parte ci si
schiera".
Ebbene, io credo che noi, sia in quella occasione,
come nelle occasioni precedenti attraverso la voce del nostro
Assessore competente, abbiamo detto:
"questa maggioranza, ma in
particolare la Stella Alpina è per la riapertura immediata del
Tunnel del Monte Bianco con un traffico anche dei TIR
regolamentato"
.
A questa chiarezza, che si riassume veramente con due parole -
quindi non credo si abbia necessità di ulteriori commenti - abbiamo
dovuto assistere di mano in mano, come Stella Alpina e come
Valdostani, ad una continua strumentalizzazione. Una
strumentalizzazione, da una parte, delle forze politiche francesi,
che giocano pesantemente sul Tunnel del Monte Bianco, una
strumentalizzazione, dall'altra, di forze politiche italiane e
valdostane che giocano e "cavalcano la tigre", evidentemente
comoda, dei dati e delle convenienze ambientali, ma che non tengono
conto degli oneri?
Squarzino (fuori microfono)
? la salute dei
cittadini?
La Torre (SA)
? ma guarda, dici una cosa che condivido
perché la salute è un argomento a me carissimo, però bisognerebbe
essere coerenti, perché questi argomenti, quando si difende la
salute, valgono poi su tutte le questioni: si può parlare del
tabacco, come dell’alcolismo, come
dell’aria e di tutte le altre questioni. Questo è
strumentalizzare, quando non si vuole fare un discorso che
comprende tutto? ecco, benissimo ti ringrazio di averlo detto, non
è questo il dibattito che dobbiamo fare adesso!
Come dicevo, strumentalizzazioni di parte di forze politiche
francesi, strumentalizzazioni di parte di movimenti politici
italiani; strumentalizzazioni - riteniamo anche in questo caso - di
ordini del giorno, ma non per screditare il vostro ordine del
giorno, che in sé dice anche delle cose condivisibili: perché siamo
stufi, in quanto Valdostani e in quanto Stella Alpina, di essere
strumentalizzati! Noi abbiamo detto con chiarezza che vogliamo che
si riapra il tunnel, che lo si riapra immediatamente e che lo si
riapra con il passaggio anche dei TIR regolamentati!
Ora siamo stufi di essere presi in giro, di volta in volta,
dagli interlocutori del caso e stiamo semplicemente in silenzio a
guardare questo "teatrino" che si continua a svolgere fra la
Francia, fra l’Italia, fra le dichiarazioni, fra le
partecipazioni alle varie riunioni dove si dice: un mese, poi
l’altro mese, poi l’altro mese
ancora, perché ci rendiamo conto che noi, dicendo altre cose, al di
là della nostra chiarezza che ho sintetizzato in una frase,
continuiamo solo a costruire e a partecipare anche noi,
involontariamente, a questo "teatrino"!
La nostra posizione quindi è quella di rifiutare qualsiasi
strumentalizzazione, sia essa francese, sia essa dialettica, sia
essa legata solo a degli argomenti politici; pertanto, noi ci
teniamo fuori da questo argomento di strumentalizzazione!
Voteremo contro a questa mozione, così come siamo contro alle
posizioni di una parte del Governo francese, così come siamo contro
le estremizzazioni di alcuni movimenti politici, e con un dignitoso
silenzio, che non va ad aggiungere altro a tutte le questioni e le
fesserie che vengono di volta in volta raccontate ai Valdostani,
stiamo zitti e ci limitiamo ad osservare ma, credeteci, la nostra
posizione penso che non si possa proprio discutere!
Président
Je soumets au vote la motion:
Conseillers présents et votants: 32
Pour: 3
Contre: 29
Le Conseil n’approuve pas.
