Classificazione
CONSIGLIO REGIONALE
Attività consiliare d'aula



Oggetto del Consiglio n. 644 del 22 maggio 2019 - Resoconto
OBJET N° 644/XV - Communications du Président du Conseil
régional.
Rini (Presidente) -
Alla presenza di 32 colleghi,
possiamo iniziare i lavori di questa seduta. Punto n. 1 all'ordine
del giorno.
Je vous communique que les actes législatifs suivants ont été
déposés à la Présidence du Conseil régional:
- Proposition de loi n° 26 présentée par les Conseillers
régionaux Minelli et Bertin le 14 mai 2019: "Principi e obiettivi
in materia di mobilità sostenibile";
- Projet de loi n° 27 présenté par le Gouvernement régional le
14 mai 2019: "Approvazione del rendiconto generale della Regione
Autonoma Valle d'Aosta/Vallée d'Aoste per l'esercizio finanziario
2018".
Je vous informe qu'à partir du 7 mai 2019 les réunions suivantes
ont eu lieu:
Bureau de la Présidence: une fois
Conférence des Chefs de groupe: une fois
I
e
Commission: une fois
II
e
Commission: une fois
III
e
Commission: une fois
IV
e
Commission: deux fois
V
e
Commission: une fois
III
e
et IV
e
Commission: une fois.
Vendredi 17 mai dernier, à Rome, le Vice-président Joël Farcoz
sur la délégation du Bureau de la Présidence, a participé à
l'Assemblée de la Conférence des Présidents des Assemblées
législatives des Régions et des Provinces autonomes.
Dans l'après-midi de hier le groupe de l'Union Valdôtaine a
communiqué que le Conseiller Luca Bianchi a été nommé Chef de
groupe et le Conseiller Giovanni Barocco Vice-chef de groupe.
Colleghi, durante la Conferenza dei Capigruppo riunita ieri,
martedì 21 maggio, ho avanzato ai colleghi una serie di proposte in
merito all'organizzazione dei lavori di questa adunanza consiliare,
con il solo fine di ottimizzare lo svolgimento e tentare
soprattutto di esaurire l'ordine del giorno già in questa adunanza.
Ringrazio i colleghi che hanno approvato queste proposte, peraltro
in gran parte in maniera unanime, anche perché altrimenti si viene
veramente a creare una situazione per cui abbiamo un ordine del
giorno che vede affrontare questioni ormai depositate tanto tempo
fa, quindi non più di attualità, e questo credo che impoverisca
anche il dibattito all'interno di quest'Aula. Vi riassumo molto
brevemente, anche per chi segue i lavori e per poterli comprendere
meglio, le decisioni assunte: sugli argomenti oggetto delle
comunicazioni dei due Presidenti, sia del Consiglio che della
Regione, saranno consentiti interventi di cinque minuti al massimo
per gruppo consiliare. È stata deliberata un'inversione dell'ordine
del giorno al fine di discutere subito, dopo il punto n. 3, i punti
n. 75 e n. 76, n. 77 e n. 79.01. La sessione europea e
internazionale si svolgerà giovedì 23 maggio, domani, a partire
dalle ore 9:00, con la trattazione dei punti n. 93 e n. 94. Per
quanto riguarda l'esame delle mozioni, è stata decisa la seguente
tempistica: 10 minuti per l'illustrazione dell'iniziativa, 10
minuti per gruppo per il dibattito (comprensivo delle dichiarazioni
di voto) e 10 minuti per la replica. Nell'ambito delle
interrogazioni vi sarà la discussione abbinata dei punti n. 26 e n.
30. Le sedute pomeridiane, sia di oggi che di domani, saranno
anticipate alle ore 15:00. Questo pomeriggio, colleghi, ad inizio
seduta, vi sarà un ricordo del settantesimo anniversario della
prima seduta del Consiglio Valle eletto, con la proiezione di un
video che abbiamo voluto far realizzare come Ufficio di Presidenza.
Il Consiglio di oggi proseguirà in notturna e domani valuteremo,
nel corso dei lavori, la possibilità di fare seduta notturna anche
per la giornata di domani. Infine, vi segnalo che in sede di
Conferenza dei Capigruppo ho proposto ai Consiglieri di valutare la
trasformazione delle interrogazioni e delle interpellanze in atti a
risposta scritta, soprattutto quelli superati a livello temporale,
quindi gli Assessori vi faranno pervenire le risposte scritte.
Domani valuteremo a che punto dell'ordine del giorno saremo
arrivati ed eventualmente valuteremo anche la proposizione di non
presentare ulteriori atti per il prossimo Consiglio. Dobbiamo
riuscire a regolarizzare questa situazione, in modo poi da
ripartire a regime ed avere di nuovo un dibattito attuale in
quest'Aula.
Colleghi, in coda alle comunicazioni sull'attività istituzionale
di questa Presidenza del Consiglio, mi corre l'obbligo, mio
malgrado, di ritornare per la terza volta in pochi mesi sulla
questione legata alla gestione della comunicazione sui
social
network
. Lo faccio nella mia qualità di Presidente del
Consiglio regionale perché, se da una parte è corretto da parte mia
non sconfinare in ambiti di valutazione che esulano dalle funzioni
attribuitemi, dall'altra non voglio però nemmeno abdicare al mio
ruolo di garante del rispetto dell'istituzione che tutti noi
rappresentiamo adottando comportamenti ed atteggiamenti consoni al
ruolo che siamo stati chiamati a ricoprire dalle valdostane e dai
valdostani, tanto all'interno quanto all'esterno di quest'Aula.
Come dicevo prima, mi corre l'obbligo di tornare per la terza volta
in poco tempo sull'argomento, a testimonianza di come gli inviti
rivolti in precedenza forse non sono stati efficaci e non sono
stati colti da tutti, anche per l'estrema importanza però che in
realtà avevano questi inviti. Oggi cercheremo di essere più diretti
in quest'Aula per cercare davvero di trovare un
modus
operandi
che sia rispettoso di tutti e di ognuno.
Collega Manfrin, ovviamente ho potuto leggere la polemica che
c'è stata in questi giorni, ho letto io stessa la pagina
Facebook
qualche giorno fa, i commenti apparsi, e vi devo
dire la verità: sono commenti che fanno accapponare la pelle, lo
dico sinceramente. Fatto che, prima ancora che come
Amministratrice, quanto si è potuto leggere su questa pagina mi ha
ovviamente indignata profondamente come donna, perché nei commenti
ad un suo
post
sono rimaste in bella vista per diverse ore
parole che sono irripetibili. Credo che anche lei stesso abbia
preso le distanze da questi gravi commenti apparsi sulla sua
pagina.
Ora, in qualità di Presidente del Consiglio, da una parte sento
la necessità di esprimere la mia solidarietà per alcuni commenti
non certo piacevoli rivolti anche nei suoi confronti, però leggere
dei commenti che - come le ho detto prima - sono assolutamente
irripetibili, pubblicati sulla sua pagina, in cui campeggia
giustamente la scritta "Consigliere regionale", non è ammissibile.
Collega, dobbiamo davvero cercare di rispettare sia l'istituzione
che siamo stati chiamati a rappresentare, sia il ruolo che siamo
stati chiamati a ricoprire dalla comunità valdostana che
rappresentiamo. Non possiamo trincerarci dietro il fatto che non
abbiamo il tempo di controllare i commenti pubblicati, perché il
controllo di quanto viene pubblicato su una pagina è prima di tutto
un dovere del proprietario stesso della pagina. Credo che il
commento di un noto avvocato su un giornale locale di ieri abbia
anche chiarito questa posizione. Ritengo di parlare con cognizione
di causa, io stessa sono particolarmente attiva sui
social
nella misura e nei modi che ovviamente ognuno di noi ritiene più
opportuno. Bene, vi assicuro colleghi che, semmai dovessi leggere
dei commenti di questa gravità, non avrei esitazione -
nell'impossibilità anche di trovare il tempo per poterli
controllare o per poter moderare le discussioni - e sarei
addirittura disposta a chiudere immediatamente la mia pagina, il
mio profilo, ma questa è ovviamente una valutazione personale di
ognuno di noi.
Torno a ripetere: ognuno in questa Aula è chiamato a garantire
dignità e rispetto all'istituzione che rappresentiamo e al ruolo
che siamo stati chiamati a coprire. A maggior ragione credo che
siamo chiamati a farlo quando su queste pagine pubbliche campeggia
la scritta "Consigliere regionale". Ciò non toglie - e concludo -
che nessuno di noi si può trincerare dietro alla questione del
tempo perché, se non siamo in grado di gestire una pagina, o ci si
affida a qualcuno o diventa veramente un problema, poiché è
un'immagine veramente triste che diamo all'esterno. Però, come ho
anticipato prima, ciò non toglie che anch'io le esprimo la mia
solidarietà, collega Manfrin, perché devo essere sincera: così come
ho letto i commenti sulla sua pagina, ho letto anche altri
commenti, su pagine di colleghi pure di quest'Aula, di certo non
piacevoli e rivolti nei suoi confronti. Questo per dire che è ben
lungi dalla nostra volontà adottare due pesi e due misure in
riferimento all'argomento.
Io invito davvero lei, collega Manfrin, ma anche chiunque in
quest'Aula ravvisi profili di diffamazione o addirittura di
minaccia nei propri confronti, a denunciare, affidandosi a quanto
il Codice penale e l'ormai ampia, ampissima giurisprudenza
dispongono in materia. Io l'ho appena fatto, l'ho detto la volta
scorsa e lo ripeto; tra l'altro in questi giorni gli esposti ci
hanno anche dato un esito positivo e per questo ci dobbiamo
felicitare dell'attività della Digos, della Polizia postale, di
tutti coloro che sono al servizio della cosa pubblica e che hanno
dato risposte celeri, facendo capire che i social non sono una
piazza dove chiunque può dire e fare quello che vuole, ma sono lo
specchio di una società e di una classe dirigente che ci
amministra. Io rivolgo quindi un invito a ognuno di noi, a me per
prima e a tutti voi colleghi, affinché torni a regnare un po' di
buonsenso in merito, consci dell'importanza e della serietà che il
ruolo che siamo stati chiamati a ricoprire richiede. Credo che si
debba sempre partire dall'esempio che noi forniamo, tutti noi 35,
soprattutto agli occhi di un'opinione pubblica sempre più
sfiduciata.
Ci sono richieste di intervento? Prego, collega Manfrin.
Manfrin (LEGA VDA)
-
Ringrazio per aver fatto solo
ed esclusivamente il mio nome e non quello di altri colleghi sulle
cui pagine campeggiavano le minacce di morte al sottoscritto, ma lo
accetto. Non discuterò di questa questione, perché lei
democraticamente ci ha privato della possibilità di aprire un
dibattito che sia lungo, ampio ed articolato, ma le chiederò invece
conto di un'altra questione.
Visto che siamo sulle comunicazioni del Presidente del
Consiglio, la sua responsabilità è quella di garantire il
funzionamento di questa Assemblea e anche degli organi che
funzionano. Chiedo quindi conto a lei e a chi c'era di una riunione
avvenuta presso l'Assessorato della salute che ha visto la presenza
sia del Questore, sia di alcune associazioni, sia di alcuni
funzionari, sia del Presidente della V Commissione relativamente
alla legge sulla ludopatia, riunione che avrebbe dovuto essere
tenuta invece in V Commissione, che è la Commissione che si occupa
di queste materie e che invece è stata tenuta segreta. Lo abbiamo
appreso per vie traverse e ancora oggi nessuno ci ha fornito una
spiegazione di quello che è stato discusso all'interno di quella
riunione. Troviamo che sia un fatto molto grave, soprattutto se
l'obiettivo è quello di aprire dei varchi nella normativa della
legge contro la ludopatia che abbiamo approvato in quest'Aula a 35.
Vi chiedo quindi cortesemente di avere un
report
di quello
che è stato discusso in quella Commissione e le motivazioni per la
quale è stata convocata.
Presidente
-
Collega Manfrin, probabilmente sono
io a non essere chiara. Innanzitutto io non volevo interromperla,
ma quando ci si alza in Aula si è pregati anche di riportare quelli
che sono i fatti. Io non ho privato nessuno della libertà di
espressione, c'è un voto della Conferenza dei Capigruppo. Io la
invito pertanto caldamente a cominciare a rispettare le istituzioni
e gli organismi di questo Consiglio regionale. La Conferenza dei
Capigruppo si è espressa, peraltro ha votato a quasi maggioranza,
quindi la invito a rispettare le prese di decisione degli organi
del Consiglio di cui fa parte.
Detto questo, proprio ieri, nella stessa Conferenza dei
Capigruppo, abbiamo detto che sulle comunicazioni si interviene
sulle comunicazioni, non sulle "non comunicazioni". Lei interpella
il Presidente del Consiglio per chiedere di una ipotetica riunione,
ma io ovviamente ne so tanto quanto lei, perché non sono tenuta a
sapere le riunioni che fanno ovviamente gli Assessori e i
componenti del Governo. La invito a chiedere e a rivolgersi
direttamente a loro, li interpelli. Non è questa la sede, non nelle
comunicazioni del Presidente del Consiglio. Ci saranno sicuramente
i modi con gli atti opportuni, ma non credo che l'istituzione
"Consiglio" non sia tutelata se fanno delle riunioni in
Assessorato, collega Manfrin. Se ci sono delle questioni, lei ha
giustamente tutti gli strumenti come Consigliere per interpellare
l'Assessore competente e chiedere delucidazioni; credo che ci siano
anche altri modi, per esempio può fare una lettera pubblica alla
quale penso che si risponda, ma non nelle comunicazioni del
Presidente del Consiglio.
La parola alla collega Pulz.
Pulz (ADU VDA)
-
Mi trovo costretta, mio malgrado,
ad intervenire su questa "manfrina", visto che ieri sono stata
citata in un articolo su "La Stampa". Volevo precisare che ho
sempre cercato di sorvegliare i commenti sotto i miei
post
a
cui non intendo assolutamente rinunciare in nome di quell'articolo
21 della Costituzione che ieri, per fortuna, è stato letto in molte
classi in tutta Italia e certo, se mi fosse comunque sfuggito
qualche commento inopportuno, mi scuso con gli interessati e
provvederò quanto prima. Comunque chiunque può facilmente
constatare, visto che i post sono pubblici, che mai i miei "eh, ci
mancherebbe altro" inneggiano all'odio e/o alla discriminazione.
Sono post che hanno il solo scopo di suscitare la riflessione
critica come è nello stile di chi ha una formazione filosofica e
forse è per questo che mai l'Ordine dei giornalisti ha pensato di
sospendermi a differenza di altri. Ci sono altri post che, invece,
sembrano fatti apposta per istigare prese di posizione violenta e
poi non ci si può stupire se qualcuno perde la tangente e si
permette addirittura di parlare di stupro, mentre la parolaccia più
violenta che ho trovato sotto i miei post che comunque ho
cancellato è la definizione di "pagliaccio".
Comunque, dal momento che nell'articolo apparso ieri su "La
Stampa" il collega Manfrin mi cita ben due volte, ne deduco che la
stima nei miei confronti sia notevole, e quindi chiedo alla
Presidente di poter ricambiare questo affetto dedicando al collega
una poesia che ruberà pochissimi minuti a quest'Aula se il collega
ha la pazienza di ascoltare. "
Siamo figli dell'epoca e l'epoca è
politica. Tutte le tue, nostre, vostre faccende diurne, notturne,
sono faccende politiche. Che ti piaccia o no, i tuoi geni hanno un
passato politico, la tua pelle una sfumatura politica, i tuoi occhi
un aspetto politico. Ciò di cui parli ha una risonanza, ciò di cui
taci ha una valenza in un modo o nell'altro politica. Perfino per
campi, per boschi fai passi politici su uno sfondo politico. Anche
le poesie politiche sono politiche, e in alto brilla la luna, cosa
non più lunare. Essere o non essere, questo è il problema. Quale
problema, rispondi sul tema. Problema politico. Non devi neppure
essere una creatura umana per acquistare un significato politico.
Basta che tu sia petrolio, mangime arricchito o materiale
riciclabile. O anche il tavolo delle trattative, sulla cui forma si
è disputato per mesi: se negoziare sulla vita e la morte intorno a
un rotondo o quadrato. Intanto la gente moriva, gli animali
crepavano, le case bruciavano e i campi inselvatichivano come in
epoche remote e meno politiche
". Questo componimento è tratto
dalla raccolta "Vista con granello di sabbia" di Wislawa
Szymborska, una delle mie poetesse preferite, che sembra invitarci
a trovare un comune terreno d'intesa partendo dalla vita che è la
vita di tutti noi e, che ci piaccia o no, la vita che tutti viviamo
è un problema politico.
L'uomo è un animale politico, diceva già il grande maestro
Aristotele, e chiunque crede di essere fuori dalla condizione
politica di fatto si mette in una condizione di addomesticamento, è
manipolabile. Qualunque nostra scelta ha una valenza politica.
Animale politico per noi vuol dire capacità di dialogo, sapersi
disporre verso gli altri in quella comunicazione intersoggettiva di
cui già parlava Jaspers senza prevaricazioni autoritarie.
Concludo velocemente: "animale politico" dovrebbe significare il
superamento del pregiudizio innanzitutto razziale, poi classista
per disporci verso una democrazia concreta che consenta a tutti
l'esercizio della qualità della vita e non lasci irrisolte le
esigenze di giustizia e di uguaglianza che stanno nella dignità di
tutte le persone. Queste sono le uniche riflessioni che avevo da
condividere con il collega.
Presidente
-
Non ci sono altre richieste? Ha
chiesto la parola la collega Nasso.
Nasso (M5S)
-
Sarò brevissima, perché abbiamo un
ordine del giorno veramente vasto e di questo argomento non se ne
può più, lo dico proprio con molta tristezza. Anch'io ieri sono
stata citata in un articolo de "La Stampa". Come tutti sapete, uso
molto i
social
e ci tengo a moderarli, faccio tutto
personalmente, mi ritaglio qualche minuto al giorno per controllare
i commenti; ne ho trovati talvolta di brutti e il più brutto che
ricordo di aver letto era quello del "
minus habens
". Nessuno
nel mio profilo
Facebook
- io una pagina non ce l'ho - si è
mai permesso di augurare lo stupro a madri o sorelle della persona
bersagliata in quel momento.
Mi permetto di raccontare l'esperienza che ho avuto in Polizia
postale quando sono andata a fare querela per gli insulti che avevo
ricevuto qualche mese fa. La Polizia postale mi ha detto che loro,
in quanto Forze dell'ordine, sono davvero molto preoccupate per il
fatto che anche le persone delle istituzioni non si preoccupino di
moderare e gestire i commenti, e che spesso e volentieri si rischia
di cascare nell'istigazione all'odio senza nemmeno accorgersene. Mi
hanno fatto una tirata d'orecchie in modo assolutamente bonario e
loro
in primis
erano sconvolti da come persone delle
istituzioni si comportano in questo delicato momento storico.
Ovviamente va la solidarietà a tutti coloro che ricevono
insulti, però bisogna stare attenti e cercare di moderare. Io non
ho un grandissimo seguito ma, se lo avessi, anch'io o chiuderei la
mia pagina oppure pagherei qualcuno che mi aiutasse a gestire i
commenti, perché non potrei davvero tollerare che su un mio profilo
social, dove campeggia la scritta "Consigliere regionale", uno apre
magari un
link
per leggere qualcosa e sotto legge l'augurio
di stupro a qualcuno. Probabilmente non ci dormirei la notte.
L'augurio è rivolto a tutti: gestiamoci i social come anche la
Polizia postale consiglia, non solo io o la Presidente o qualcun
altro, e onoriamo il ruolo che siamo chiamati a ricoprire.
Presidente
-
La parola alla collega Morelli.
Morelli (AV)
-
Credo che il richiamo del
Presidente a tornare al senso della misura sia opportuno,
soprattutto per noi Consiglieri regionali e per chi, come noi,
ricopre delle cariche istituzionali. Questo vale per l'utilizzo dei
social network
, che talvolta veramente si trasformano - e
questa è la novità del nostro tempo - in collettori di
frustrazioni, nefandezze ed insulti di una pesantezza che, fino a
pochi anni fa, credo fosse inimmaginabile e che in quei casi -
perché poi i social network hanno anche una valenza positiva - a
nulla servono, se non ad alimentare odio e violenza. Credo che il
richiamo valga un po' in generale e valga anche per certi toni e
certi attacchi personali pesanti che possono pure caratterizzare il
dibattito in Aula.
I cittadini ci guardano. Io non so se vi è mai successo di
assistere ai dibattiti dei ragazzini delle scuole quando vengono in
Aula e al rispetto che c'è nei confronti di chi la pensa in modo
diverso nelle loro discussioni. Credo che sarebbe utile venire a
vederli, potrebbe essere una piccola lezione per noi tutti.
Ricordiamoci che il confronto e anche lo scontro politico devono
mantenersi su un piano politico, perché l'offesa personale è
personale e non ha obiettivi politici, ma mira semplicemente ad
intaccare la dignità della persona. Credo che questo sia
inaccettabile, è profondamente diverso, e se da una parte poi
questi attacchi per qualcuno servono ad infiammare certe tifoserie,
dall'altra hanno l'effetto di allontanare le persone che dalla
politica si aspettano ancora risposte normalmente serie. Ben venga
quindi il richiamo della Presidenza ad utilizzare toni più
consoni.
Presidente
-
Altri interventi? La parola al
collega Barocco.
Barocco (UV)
-
Seulement pour exprimer toute notre
solidarité à la Présidente et à ceux qui ont été victimes de ces
attaques personnelles parues sur les
social
.
Io però vorrei cercare di fare un passo avanti. Questo è uno
degli aspetti dell'uso dei social, ma penso che sia poi compito di
questa Assemblea - e probabilmente anche delle Commissioni - capire
che l'aspetto social ha queste derive. Dovremmo inquadrarlo in un
ragionamento più complesso, quello dell'influenza che i social
hanno sulla democrazia e sullo sviluppo della democrazia direi nel
mondo e il mondo è globale, quindi anche nella nostra Valle
d'Aosta. Ben vengano quindi tutte le riflessioni, ma cerchiamo di
fare dei ragionamenti che abbiano soprattutto il compito di
analizzare questo fenomeno in tutte le sue sfaccettature.
