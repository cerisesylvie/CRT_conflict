Classificazione
LAVORO
Politica del lavoro



Oggetto del Consiglio n. 1392 del 23 marzo 2022 - Resoconto
OGGETTO N. 1392/XVI - Interrogazione: "Tempistiche previste
per l'erogazione della seconda tranche di pagamenti ai partecipanti
al corso di formazione erogato dall'Ente Enaip nei mesi di
febbraio-aprile 2019".
Bertin (Presidente) -
Punto n. 15. Risponde l'assessore
Barmasse.
Barmasse (UV) -
Le domande sono due: "se quanto riportato
dall'ente di formazione Enaip circa il fatto che la somma ricevuta
nel mese di febbraio rappresenti solo la prima
tranche
del
dovuto e utile alla liquidazione di una parte di quanto impiegato,
ma insufficiente per remunerare i partecipanti ai corsi corrisponde
al vero" e "in caso affermativo, quale sia la previsione di
erogazione della seconda
tranche
".
Come già precisato nel corso di precedenti interrogazioni,
trattasi di vicenda complessa che ha richiesto diverse verifiche e
diversi passaggi amministrativi della struttura del Dipartimento
politiche sociali e l'ente di formazione Enaip, che da ultimo ha
trasmesso in data 16 marzo scorso la previsione aggiornata della
spesa necessaria per liquidare le indennità ancora dovute, pertanto
l'informazione riportata è corretta.
In data 21 marzo 2022 è stato numerato il provvedimento
dirigenziale n. 1558 di impegno di spesa per le attività ancora da
completare da parte di Enaip quale l'erogazione dell'indennità ai
corsisti e l'organizzazione degli esami finali per un importo pari
a euro 14.900, che verrà liquidato all'ente di formazione a cui
spetta successivamente l'erogazione a favore dei beneficiari nel
mese di aprile.
Presidente -
Per la replica, ha chiesto la parola il
consigliere Manfrin.
Manfrin (LEGA VDA) -
Grazie Assessore per a sua risposta.
Io mi auguro di poterla ringraziare definitivamente perché, come
lei giustamente ha evidenziato, ho già presentato quattro
iniziative su questo tema: la prima nel 2019 e le altre a seguire
riguardo appunto a dei corsi erogati dall'ente di formazione Enaip
a degli utenti che dovevano seguire questa formazione per avere, da
una parte, riconosciuta una formazione lavorativa che permettesse
di trovare un'occupazione, dall'altra parte era un corso che
prevedeva un'indennità di frequenza e quindi anche la possibilità
di avere remunerato il tempo impiegato nella formazione. A fronte
di questa e a fronte delle varie incertezze che sono susseguite,
avevamo ricevuto risposte per le prime due volte interlocutorie, la
terza interrogazione a cui lei ha risposto, Assessore, ci aveva
indicato la data di liquidazione di una cifra che ritenevamo fosse
quella che andava a coprire tutto il dovuto. In realtà, con enorme
sgomento, soprattutto delle persone che hanno frequentato i corsi,
ci siamo accorti che in realtà questa cifra non copriva interamente
le necessità ma andava a coprire soltanto una parte dei costi
sostenuti da Enaip e permetteva di remunerare coloro che avevano
tenuto i corsi.
Siamo finalmente lieti di poter apprendere che avverrà anche
questa seconda
tranche
di pagamento e che chi aveva
partecipato a questi corsi si vedrà conosciuto il dovuto,
soprattutto potrà partecipare finalmente agli esami finali per
poter conseguire una formazione e poter avere quanto dovuto dopo
un'attesa che dura da quasi tre anni.
La ringraziamo e ci auguriamo di non dover mai più tornare
sull'argomento.
