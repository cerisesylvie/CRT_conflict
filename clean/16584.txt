Classificazione
ENERGIA
Risparmio energetico e fonti alternative


Resoconto integrale del dibattito dell'aula
Oggetto del Consiglio n. 2984 del 25 febbraio 1998 - Resoconto
SEDUTA ANTIMERIDIANA DEL 26 FEBBRAIO 1998
OGGETTO N. 2984/X Disegno di legge: "Modificazioni alla legge
regionale 28 marzo 1995, n. 9 (Incentivazione di interventi
finalizzati all'abbattimento delle dispersioni termiche in edifici
a prevalente uso di civile abitazione)".
Articolo 1 1. Il titolo della legge regionale 28 marzo 1995, n.
9 (Incentivazione di interventi finalizzati all'abbattimento delle
dispersioni termiche in edifici a prevalente uso di civile
abitazione), è sostituito dal seguente:
"Incentivazione di interventi finalizzati all'abbattimento delle
dispersioni termiche negli edifici".
Articolo 2 1. L'articolo 1 della legge regionale 9/1995 è
sostituito dal seguente:
"Articolo 1
(Finalità)
1. Allo scopo di favorire la riduzione delle dispersioni
termiche in edifici esistenti di tipo residenziale e assimilabili
ovvero in singole unità immobiliari destinate ad abitazione civile
o rurale, la Regione concede contributi in conto capitale, a valere
su propri stanziamenti, per interventi di coibentazione di tetti e
sottotetti e di sostituzione dei serramenti esterni."
Articolo 3 1. Il comma 1 dell'articolo 2 della legge regionale
9/1995 è sostituito dal seguente:
"1. La coibentazione dei tetti e dei sottotetti è ammissibile a
contributo qualora l'intervento consenta un aumento della
resistenza termica della superficie interessata almeno pari a 2,5
m2 °C/W. Ai fini della determinazione dell'aumento della resistenza
termica sono presi in considerazione soltanto i materiali aventi
esclusiva funzione isolante."
2. Il comma 4 dell'articolo 2 della legge regionale 9/1995 è
sostituito dal seguente:
"4. Gli edifici e le unità immobiliari di cui all'articolo 1
devono avere ottenuto l'abitabilità o l'agibilità in data anteriore
a quella dell'intervento. È considerata equipollente
all'abitabilità l'iscrizione in catasto anteriore alla data di
entrata in vigore della legge 28 febbraio 1985, n. 47 (Norme in
materia di controllo dell'attività urbanistico-edilizia, sanzioni,
recupero e sanatoria delle opere edilizie)."
3. Il comma 5 dell'articolo 2 della legge regionale 9/1995 è
sostituito dal seguente:
"5. Sono ammissibili a contributo gli interventi la cui
documentazione di spesa è stata emessa in data non anteriore ad un
anno rispetto a quella di presentazione della domanda."
Articolo 4 1. Il comma 2 dell'articolo 3 della legge regionale
9/1995 è sostituito dal seguente:
"2. I contributi sono concessi nei limiti della spesa
autorizzata in bilancio, nella misura di lire 9.000 per ogni metro
quadrato di superficie coibentata di sottotetto non abitato, di
lire 13.000 per ogni metro quadrato di superficie coibentata di
sottotetto abitabile e di lire 160.000 per ogni metro quadrato di
vano finestra o porta finestra prevalentemente vetrato, interessato
dall'intervento di sostituzione dei serramenti. A tal fine, si
sommano le superfici di vano finestra o porta finestra di ogni
unità immobiliare, con arrotondamento all'unità intera per
difetto."
2. Dopo il comma 2 dell'articolo 3 della legge regionale 9/1995
è inserito il seguente:
"2bis. L'ammontare dei contributi di cui al comma 2 può essere
aggiornato ogni due anni dalla Giunta regionale, con apposito
provvedimento, sulla base delle variazioni nell'indice generale del
costo di costruzione dei fabbricati residenziali, accertato
dall'Istituto nazionale di statistica (ISTAT). L'aggiornamento si
applica, ai fini della determinazione del contributo, alle domande
la cui documentazione di spesa è successiva alla data del
provvedimento con il quale la Giunta regionale approva
l'adeguamento degli incentivi."
3. Il comma 3 dell'articolo 3 della legge regionale 9/1995 è
sostituito dal seguente:
"3. Gli incentivi non sono cumulabili con contributi in conto
capitale autorizzati da altre norme comunitarie, statali e
regionali, aventi medesimo oggetto e finalità."
Articolo 5 1. Per la copertura dei maggiori oneri derivanti
dall'applicazione della presente legge è autorizzata, per gli
esercizi finanziari 1998, 1999 e 2000, una spesa annua di lire
300.000.000 che graverà sul capitolo 48950 del bilancio di
previsione della Regione per l'anno 1998 e pluriennale
1998/2000.
2. Alla copertura dell'onere di cui al comma 1 si provvede
mediante riduzione di lire 300.000.000 per gli anni 1998, 1999 e
2000 dello stanziamento iscritto al capitolo 69020 (Fondo globale
per il finanziamento di spese di investimento) a valere sulla
disponibilità dell'accantonamento previsto dall'allegato n. 1
(Interventi finalizzati al risparmio energetico e alla
diversificazione delle fonti di energia - B.1.2.) al bilancio per
l'anno 1998 e triennale 1998/2000.
Articolo 6 1. Alla parte spesa del bilancio di previsione della
Regione per l'anno finanziario 1998 e pluriennale 1998/2000 sono
apportate le seguenti variazioni in termini di competenza e, per
l'anno 1998, anche in termini di cassa:
a) in diminuzione:
cap. 69020 "Fondo globale per il finanziamento di spese di
investimento"
anno 1998 lire 300.000.000
anno 1999 lire 300.000.000
anno 2000 lire 300.000.000
cap. 69440 "Fondo di riserva di cassa"
anno 1998 lire 300.000.000;
b) in aumento:
cap. 48950 "Contributo per interventi finalizzati
all'abbattimento delle dispersioni termiche"
competenza 1998 lire 300.000.000
cassa 1998 lire 300.000.000
competenza 1999 lire 300.000.000
competenza 2000 lire 300.000.000.
Presidente Ha chiesto la parola il relatore, Consigliere
Piccolo.
Piccolo (ADP-PRI-Ind) Con il presente disegno di legge si
intende apportare alcune importanti modifiche alla legge regionale
n. 9/95, concernente: "Incentivazione di interventi finalizzati
all'abbattimento delle dispersioni termiche in edifici a prevalente
uso di civile abitazione", ampliando così i benefici ad altri
cittadini.
Il disegno di legge prevede infatti l'estensione dei contributi
non solo alle unità abitative che si trovano all'interno di edifici
a prevalente uso residenziale, ma anche alle abitazioni inserite in
edifici con altre destinazioni d'uso. Non sono infatti pochi gli
esempi nei centri storici di Aosta e dei paesi valdostani, dove il
numero dei locali adibiti ad edifici supera quello degli
alloggi.
Vengono inoltre previsti interventi finanziari per
l'abbattimento di dispersioni termiche delle abitazioni facenti
parte di fabbricati rurali, commerciali, artigianali ed industriali
oltre che delle strutture ad uso alberghiero che nella legge n.
9/95 venivano escluse, recependo così le richieste avanzate
dall'Associazione degli albergatori valdostani.
Nel concludere, il provvedimento legislativo prevede inoltre
finanziamenti anche per le ristrutturazioni, equiparando gli
interventi di restauro e risanamento conservativo a quello di
ristrutturazione edilizia per conseguire così l'obiettivo di
riequilibrare il divario che esiste oggi fra i diversi strumenti
urbanistici adottati dalle varie amministrazioni comunali.
Per una più puntuale informazione ai colleghi, comunico che la
IV Commissione ha espresso parere favorevole all'unanimità al
disegno di legge oggi in discussione predisponendo un nuovo testo
di legge integrato dagli emendamenti presentati dall'Assessore
competente e da un emendamento della stessa Commissione che
riguarda la categoria degli albergatori.
Presidente Ha chiesto la parola l'Assessore all'industria,
artigianato ed energia, Mafrica.
Mafrica (GV-PDS-SV) Come concordato in Commissione, dove in
seguito ad una richiesta dell'Associazione albergatori si è andati
incontro ad un'ulteriore esigenza espressa da questa categoria,
presento tre emendamenti che prendono in considerazione la
possibilità di un contributo quando, essendo i telai di supporto
idonei per la coibentazione terminata, si sostituiscano le sole
superfici vetrate. I tre emendamenti allargano a questa
possibilità, come concordato in Commissione; il contributo
richiesto in questo caso è di 30 mila lire per metro quadrato. Ho
presentato alla Presidenza del Consiglio gli emendamenti.
Presidente È aperta la discussione generale. Ha chiesto la
parola il Consigliere Parisi.
Parisi (Aut) Intervengo brevemente per ringraziare l'Assessore
innanzitutto per aver mantenuto l'impegno di modificare questa
legge a seguito della mozione che avevamo presentato circa 3 mesi
fa, quindi ha mantenuto l'impegno di portare questa modifica ed
inoltre per aver accolto l'emendamento che riguardava il settore
alberghiero in merito alla sostituzione delle vetrate. Questa
richiesta, che risultava logica e puntuale, è riferita al fatto che
molti alberghi, nei vari periodi della loro vita, hanno sostituito
e sostituiscono parti di infissi per cui con la dizione che era
stata formulata prima sarebbero stati costretti a sostituire anche
quelle parti che potevano risultare o che risultano idonee in base
alle leggi vigenti.
Credo che a nome della categoria degli albergatori si possa
ringraziare l'Assessore per aver accolto questa richiesta e per
aver tenuto conto di questa formulazione, pertanto voteremo a
favore di questo disegno di legge... sì, a nome della categoria
degli albergatori, Consigliere Tibaldi, perché ho dedicato 35 anni
della mia carriera politica a interessarmi di quel settore per cui
credo di poter parlare anche a nome degli albergatori.
Presidente Si passa all'esame dell'articolato nel nuovo testo
predisposto dalla IV Commissione.
Pongo in votazione l'articolo 1:
Presenti, votanti e favorevoli: 30
Presidente All'articolo 2 c'è l'emendamento presentato
dall'Assessore, di cui do lettura:
Emendamento "Articolo 2
1. L'articolo 1 della legge regionale 28 marzo 1995, n. 9, è
sostituito con il seguente:
Articolo 1
(Finalità)
1. Allo scopo di favorire la riduzione delle dispersioni
termiche in edifici esistenti di tipo residenziale e assimilabili
ovvero in singole unità immobiliari destinate ad abitazione civile
o rurale, la Regione Valle d'Aosta concede contributi in conto
capitale, a valere su propri stanziamenti, per interventi di
coibentazione di tetti e sottotetti, di sostituzione dei serramenti
esterni e, limitatamente agli alberghi, di sostituzione anche delle
sole superfici vetrate."
Pongo in votazione l'articolo 2 nel testo così emendato:
Articolo 2 1. L'articolo 1 della legge regionale 9/1995 è
sostituito dal seguente:
"Articolo 1
(Finalità)
1. Allo scopo di favorire la riduzione delle dispersioni
termiche in edifici esistenti di tipo residenziale e assimilabili
ovvero in singole unità immobiliari destinate ad abitazione civile
o rurale, la Regione Valle d'Aosta concede contributi in conto
capitale, a valere su propri stanziamenti, per interventi di
coibentazione di tetti e sottotetti, di sostituzione dei serramenti
esterni e, limitatamente agli alberghi, di sostituzione anche delle
sole superfici vetrate."
Presenti, votanti e favorevoli: 30
Presidente All'articolo 3 c'è l'emendamento presentato
dall'Assessore, di cui do lettura:
Emendamento Dopo il comma 1 dell'articolo 3 è aggiunto il
seguente comma 1bis:
"1bis. Dopo il comma 2 dell'articolo 2 della legge regionale 28
marzo 1995, n. 9, è aggiunto il seguente comma 2bis:
2bis. Nel caso degli alberghi, è finanziata anche la
sostituzione delle sole superfici vetrate, purché i telai di
supporto siano idonei ai fini della coibentazione termica dei
locali".
Pongo in votazione l'articolo 3 nel testo così emendato:
Articolo 3 1. Il comma 1 dell'articolo 2 della legge regionale
9/1995 è sostituito dal seguente:
"1. La coibentazione dei tetti e dei sottotetti è ammissibile a
contributo qualora l'intervento consenta un aumento della
resistenza termica della superficie interessata almeno pari a 2,5
m2 °C/W. Ai fini della determinazione dell'aumento della resistenza
termica sono presi in considerazione soltanto i materiali aventi
esclusiva funzione isolante."
2. Dopo il comma 2 dell'articolo 2 della legge regionale 9/1995
è inserito il seguente:
"2bis. Nel caso degli alberghi, è finanziata anche la
sostituzione delle sole superfici vetrate, purché i telai di
supporto siano idonei ai fini della coibentazione termica dei
locali".
3. Il comma 4 dell'articolo 2 della legge regionale 9/1995 è
sostituito dal seguente:
"4. Gli edifici e le unità immobiliari di cui all'articolo 1
devono avere ottenuto l'abitabilità o l'agibilità in data anteriore
a quella dell'intervento. È considerata equipollente
all'abitabilità l'iscrizione in catasto anteriore alla data di
entrata in vigore della legge 28 febbraio 1985, n. 47 (Norme in
materia di controllo dell'attività urbanistico-edilizia, sanzioni,
recupero e sanatoria delle opere edilizie)."
4. Il comma 5 dell'articolo 2 della legge regionale 9/1995 è
sostituito dal seguente:
"5. Sono ammissibili a contributo gli interventi la cui
documentazione di spesa è stata emessa in data non anteriore ad un
anno rispetto a quella di presentazione della domanda."
Presenti, votanti e favorevoli: 30
Presidente All'articolo 4 c'è un emendamento presentato
dall'Assessore, che recita:
Emendamento "1. Il comma 2 dell'articolo 3 della legge regionale
9/1995 è sostituito dal seguente:
2. I contributi sono concessi nei limiti della spesa autorizzata
in bilancio, nella misura di lire 9.000 per ogni metro quadrato di
superficie coibentata di sottotetto non abitato, di lire 13.000 per
ogni metro quadrato di superficie coibentata di sottotetto
abitabile, di lire 160.000 per ogni metro quadrato di vano finestra
o porta finestra prevalentemente vetrato, interessato
dall'intervento di sostituzione dei serramenti, e di lire 30.000
per ogni metro quadrato di superficie vetrata. A tal fine, si
sommano le superfici di vano finestra, di porta finestra e di
doppio vetro, di ogni unità immobiliare, con arrotondamento
all'unità intera per difetto."
Pongo in votazione l'articolo 4 nel testo così emendato:
Articolo 4 1. Il comma 2 dell'articolo 3 della legge regionale
9/1995 è sostituito dal seguente:
"2. I contributi sono concessi nei limiti della spesa
autorizzata in bilancio, nella misura di lire 9.000 per ogni metro
quadrato di superficie coibentata di sottotetto non abitato, di
lire 13.000 per ogni metro quadrato di superficie coibentata di
sottotetto abitabile, di lire 160.000 per ogni metro quadrato di
vano finestra o porta finestra prevalentemente vetrato, interessato
dall'intervento di sostituzione dei serramenti e di lire 30.000 per
ogni metro quadrato di superficie vetrata. A tal fine, si sommano
le superfici di vano finestra, di porta finestra e di doppio vetro,
di ogni unità immobiliare, con arrotondamento all'unità intera per
difetto."
2. Dopo il comma 2 dell'articolo 3 della legge regionale 9/1995
è inserito il seguente:
"2bis. L'ammontare dei contributi di cui al comma 2 può essere
aggiornato ogni due anni dalla Giunta regionale, con apposito
provvedimento, sulla base delle variazioni nell'indice generale del
costo di costruzione dei fabbricati residenziali, accertato
dall'Istituto nazionale di statistica (ISTAT). L'aggiornamento si
applica, ai fini della determinazione del contributo, alle domande
la cui documentazione di spesa è successiva alla data del
provvedimento con il quale la Giunta regionale approva
l'adeguamento degli incentivi."
3. Il comma 3 dell'articolo 3 della legge regionale 9/1995 è
sostituito dal seguente:
"3. Gli incentivi non sono cumulabili con contributi in conto
capitale autorizzati da altre norme comunitarie, statali e
regionali, aventi medesimo oggetto e finalità."
Presenti, votanti e favorevoli: 30
Presidente Pongo in votazione l'articolo 5:
Presenti, votanti e favorevoli: 30
Presidente Pongo in votazione l'articolo 6:
Presenti, votanti e favorevoli: 30
Presidente Pongo in votazione la legge nel suo complesso:
Presenti, votanti e favorevoli: 30
Il Consiglio approva all'unanimità
