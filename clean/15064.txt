Classificazione
AMMINISTRAZIONE REGIONALE
Ordinamento degli uffici e del personale


Resoconto integrale del dibattito dell'aula
Oggetto del Consiglio n. 1547 del 27 settembre 1995 - Resoconto
SEDUTA POMERIDIANA DEL 27 SETTEMBRE 1995
OGGETTO N. 1547/X Espletamento di un concorso pubblico, per
titoli ed esami, per la nomina a due posti di istruttore tecnico
(ruolo del personale tecnico - 8° livello) nell'ambito dei servizi
dell'Assessorato dell'agricoltura, forestazione e risorse naturali.
Approvazione del bando e delega alla Giunta.
Deliberazione Il Consiglio
Premesso che nell'ambito dei Servizi dell'Assessorato
dell'Agricoltura, Forestazione e Risorse Naturali sono vacanti due
posti di istruttore tecnico (ruolo del personale tecnico - 8°
livello);
Ritenuto che i posti di cui trattasi devono essere ricoperti
mediante concorso pubblico, per titoli ed esami, così come previsto
dall'articolo 5 della legge regionale 24 ottobre 1989, n. 68;
Richiamata la legge regionale 28 luglio 1956, n. 3 e successive
modificazioni;
Vista la deliberazione n. 6254 in data 28 luglio 1995
concernente l'aggiornamento della pianta organica nominativa
dell'Amministrazione Regionale;
Visto il D.P.C.M. 7 febbraio 1994, n. 174, recante norme
sull'accesso dei cittadini degli Stati Membri dell'Unione Europea
ai posti di lavoro presso le amministrazioni pubbliche;
Visto il parere favorevole rilasciato, in assenza del Dirigente,
dal Primo Segretario Capo Servizio del Servizio del Personale, ai
sensi del combinato disposto dell'articolo 72 della legge regionale
n. 3/1956 e successive modificazioni, e delI'articolo 21 della
legge regionale n. 18/1980 e successive modificazioni, in ordine
alla legittimità della presente deliberazione;
Delibera
1) di approvare il sottoriportato bando di concorso per
l'espletamento del concorso pubblico, per titoli ed esami, per la
nomina a due posti di istruttore tecnico (ruolo del personale
tecnico - 8° livello) nell'ambito dei Servizi dell'Assessorato
dell'Agricoltura, Forestazione e Risorse Naturali, stabilendo che
il termine di pubblicazione sia ridotto a 45 giorni ai sensi
dell'articolo 84 della legge regionale 28 luglio 1956, n. 3;
2) di delegare alla Giunta regionale gli atti necessari
all'espletamento del concorso di cui trattasi, ivi compresa
l'approvazione della graduatoria finale e la nomina del
vincitore;
3) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Bando di concorso
(...omissis...)
Presidente Pongo in votazione la delibera in oggetto:
Presenti, votanti e favorevoli: 25
Il Consiglio approva all'unanimità
