Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1222 del 3 aprile 1985 - Resoconto
OGGETTO N. 1222/VIII - COMUNICAZIONI DEL PRESIDENTE DEL
CONSIGLIO.
PRESIDENTE
: Le comunicazioni del Presidente inquadrano
l'attività del consiglio dal 20 marzo in poi:
Disegni di legge presentat
i:
D.L. n. 178
, presentato dalla Giunta regionale in data 20
marzo 1985, concernente: "Contributi ai Comuni nelle spese di
istituzione e di gestione dei servizi e delle funzioni di loro
competenza" (I Comm.)
D.L. n. 179
, presentato dalla Giunta regionale in data 20
marzo 1985, concernente: "Concessione di medaglia commemorativa ai
reduci della seconda guerra mondiale" (gia iscritto all'ordine del
giorno)
D.L. n. 180
, presentato dalla Giunta regionale in data 20
marzo 1985, concernente: "Destinazione ei fondi assegnati dallo
Stato ai sensi dell'art. 16 della legge 4 giugno 1984, n. 194:
Interventi a sostegno dell'agricoltura" (I e III Comm.)
D.L. n. 181
, presentato dalla Giunta regionale in data 20
marzo 1985, concernente: "Rifinanziamento della legge regionale 31
marzo 1977, n. 17, concernente: Protezione della flora alpina" (I e
II Comm.)
D.L. n. 182
, presentato dalla Giunta regionale in data 25
marzo 1985, concernente: "Promozione di una fondazione per lo
sviluppo dell'attività musicale e la gestione di corsi di musica e
contributo regionale alla fondazione medesima" (I e V Comm.)
D.L. n. 183,
presentato dalla Giunta regionale in data 25
marzo 1985, concernente: "Acquisto di partecipazione azionaria
della Società concessionaria del Traforo del Gran San Bernardo" (I
Comm.)
Disegni di legge vistati
:
Si comunica che il disegno di legge n. 93, approvato dal
Consiglio regionale in data 27 febbraio 1985, con provvedimento n.
1152/VIII recante: "Riapprovazione ai sensi dell'ultimo comma
dell'art. 31 dello Statuto della legge regionale concernente: Norme
in materia di esecuzione di lavori pubblici di interesse regionale
da parte di imprese artigiane", è divenuto esecutivo ai sen si
dell'ultimo comma dell'art. 31 dello Statuto.
Disegni di legge non vistati: -
Deliberazioni vistate:
n. 4
Deliberazioni non vistate: -
Riunioni di Commissioni:
I Commissione: 2
II Commissione: 2
III Commissione: 1
IV Commissione: 1
I Commissione e Capi gruppo per problemi gestione Casa da gioco:
2
Signori Consiglieri, ancora una volta in apertura di seduta
siamo chiamati ad evocare episodi di violenza e di terrorismo che
da troppi anni hanno insanguinato il Paese.
Mercoledì 27 marzo un grave fatto di sangue si è verificato a
Roma ed ha avuto come vittima un illustre economista, un insigne
studioso di problemi sindacali, il professor Ezio Tarantelli,
docente di economia politica che in questi ultimi tempi stava
studiando per conto della CISL proposte alternative per evitare lo
svolgimento del referendum sulla scala mobile, che sta rischiando
di ricreare nel Paese un clima di scontro tra i partiti politici e
nel lo stesso movimento sindacale.
L'attentato è stato rivendicato dal le Brigate rosse che, in una
delirante risoluzione strategica fatta pervenire agii organi di
stampa, hanno affermato il proposito di fare nascere nel Paese un
clima di scontro sociale con l'obiettivo di scardinare gli attuali
equilibri.
Ancora una volta il cinico furore delirante delle Brigate rosse
ha sentito la necessità di spezzare una vita, di distruggere una
famiglia e ci colpire il movimento sindacale per uccidere
un'idea.
E' stato scelta come vittima un uomo sensibile, intelligente e
preparato che nel movimento dei lavoratori aveva intrapreso un
cammino in un momento difficile, quando cioè si stava delineando il
bisogno di dare un nuovo senso all'azione sindacale.
Il professore Tarantelli aveva abbracciato un ambizioso progetto
volto a definire le grandi scelte di politica economica attraverso
il metodo del consenso, con la partecipazione del mondo del lavoro
e dell'imprenditoria per battere l'inflazione, favorire la ripresa
economica e creare nuovi posti di lavoro. Per queste sue idee, per
questo suo ambizioso progetto egli ha pagato con la propria
vita.
Penso di interpretare i sentimenti di questo consesso nel
ribadire la precisa e ferma volontà, d'altro canto espressa da
tutte le forze politiche, di proseguire sulla strada della fermezza
al fine di isolare un piccolo nucleo di violenti e di esaltati che,
in nome di un non chiaro concetto di difesa degli interessi del
mondo del lavoro, vorrebbero gettare il Paese nel caos con il solo
scopo di creare le premesse per un sempre più radicale scontro di
classe.
Al CISL ed alla famiglia dell'illustre scomparso rinnovo le più
sentite condoglianze di questa assemblea.
Un feroce agguato è stato teso ieri mattina al giudice Carlo
Palermo a Trapani. La sua autovettura imbottita di esplosivo è
esplosa provocando la morte di tre persone che per caso
transitavano nel luogo dell'attentato. Il giudice è rimasto illeso
mentre sono rimaste gravemente ferite le guardie della scorta.
Il giudice Palermo, da poco trasferito a Trapani, è noto per le
sue scottanti inchieste sul traffico internazionale di droga e di
armi.
Ritengo doveroso, pensando di interpretare i sentimenti di
questa assemblea, esprimere ai familiari delle vittime le più
sentite condoglianze e la più viva soddisfazione per il fatto che
il magistrato è rimasto illeso. Si tratta di un nuovo episodio di
una lotta sanguinosa che ha per terribile sfondo il terrorismo,
logiche mafiose ed interesse della grande criminalità
organizzata.
Esprimo, quindi, la più ferma condanna e la più vibrante
protesta per tale delittuoso atto che segue di pochi giorni il
feroce attentato perpetrato contro il professore Ezio
Tarantelli.
Profonda impressione ha destato la notizia dell'assassinio di un
ufficiale americano da parte di un militare sovietico nella
Repubblica Democratica Tedesca. Si tratta di un grave episodio.
L'ufficiale assassinato faceva parte di una speciale unità
impegnata da trentotto anni nel raccogliere informazioni
sull'armata rossa in base agli accordi Poznan del 1917 che
sancivano il diritto di Stati Uniti, Inghilterra, Francia e Unione
Sovietica, di ricercare dati e notizie sui territori della
Repubblica Federale Tedesca e della Repubblica Democratica
Tedesca.
La notizia di questo assassinio suscita preoccupazione, per il
difficile avvio dei negoziati per la riduzione delle armi
nucleari.
Anche in altre parti del mondo si sono registrati episodi di
violenza. In Sud Africa si sono avuti ulteriori scontri fra la
maggioranza bianca e la minoranza negra che hanno determinato nuove
vittime. Continua ancora la guerra tra Iran e Iraq che sembra
assumere, in questi ultimi giorni, proporzioni sempre più rilevanti
con numerose vittime sia tra i militari che tra i civili.
In Cile tre oppositori della dittatura militare del Generale
Pinochet, sono stati sequestrati, torturati e massacrati.
In Grecia un magistrato è stato barbaramente trucidato da un
gruppo terroristico.
A Roma un ordigno è esploso davanti all'ingresso delle aerolinee
siriane provocando il ferimento di due persone.
Dopo tante notizie luttuose finalmente qualcosa di costruttivo e
positivo: l'Europa si è allargata con l'adesione della Spagna e del
Portogallo.
Ciò è stato reso possibile grazie all'operosa attività del
nostro Paese che, tenendo in questo semestre la presidenza della
Comunità e attraverso la preziosa mediazione del nostro Presidente
del Consiglio dei ministri e del nostro Ministro degli Esteri
Andreotti, ha saputo fare superare gli ultimi contrasti che si
frapponevano alla realizzazione del grande sogno dell'Europa
unita.
Positive notizie si registrano nella Repubblica del Salvador
dove le elezioni svoltesi domenica hanno fatto per seguire un
notevole successo alla Democrazia Cristiana della quale è leader il
Presidente della Repubblica Napoleon Duarte. La vittoria
democristiana e la sconfitta della estrema destra fanno nascere la
speranza di una possibile pacificazione del Paese dopo anni di
cruenta guerra civile.
Il Consigliere Baldassarre ha comunicato a questa Presidenza di
aver rassegnato le dimissioni da componente della Commissione
Affari Generali allargata ai Capi Gruppo per l'accertamento sulla
gestione della Casa da Gioco di Saint-Vincent.
Vorrei, infine, concludere ricordando il successo in Friuli
della squadra valdostana, composta da amministratori e dipendenti
regionali, nelle gare interregionali di sci fra le Regioni alpine a
Statuto speciale.
PRESIDENTE
: Ha chiesto la parola il Consigliere
Beneforti; ne ha facoltà.
BENEFORTI (D.C.):
Prendo la parola solo per ringraziare
il Presidente del Consiglio per la commemorazione che ha fatto di
Ezio Tarantelli. Lo ringrazio perché, avendo conosciuto Ezio
Tarantelli, so benissimo come egli abbia operato in difesa del
movimento sindacale. Conosco la sua passione, le sue lotte e la sua
azione per cercare di battere l'inflazione, per conservare il posto
di lavoro a chi lo aveva e soprattutto per andare alla ricerca dei
posti di lavoro per i disoccupati.
Pertanto, io ritengo che anche in Valle d'Aosta, a seguito di
questa ulteriore vittima delle Brigate rosse, che hanno tentato e
tentano continuamente di colpire oltre i politici anche il
movimento sindacale, noi dobbiamo riaffermare la nostra volontà di
lottare per continuare la nostra azione, come sempre abbiamo fatto,
in difesa della democrazia, della libertà e delle istituzioni
democratiche.
A tutte le forze politiche presenti in questo Consiglio io
lancio un appello perché si cerchi di riaffermare questa volontà,
in modo particolare in occasione dei quarant'anni della liberazione
che si celebreranno il prossimo 25 aprile. Deve essere, anche
quest'anno, un 25 aprile che ricordi, oltre che la Resistenza,
anche la volontà del popolo valdostano di lottare contro chi cerca
di destabilizzare lo Stato, di abbattere le istituzioni che sono
alla base della democrazia e della libertà che il popolo italiano
si è conquistato.
Dato che ho la parola preannuncio che, a nome della Commissione
Affari Generali allargata ai Capi Gruppo, presenterà un ordine del
giorno con il qua le si chiede la proroga di un mese dei lavori per
essere in grado di concludere gli accertamenti amministrativi,
secondo il mandato conferitole da questo Consiglio.
PRESIDENTE
: Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Come ha annunciato il Presidente
del Consiglio, ho rassegnato le dimissioni dalla Commissione Affari
Generali allargata ai Capi Gruppo per quanto concerne l'inchiesta
sul Casinò di Saint-Vincent.
Con questo mio gesto ho voluto dimostrare il mio disappunto
totale nei con fronti della Commissione stessa, che, da quando è
stata costituita fino ad oggi, ha svolto il lavoro con
superficialità senza entrare con chiarezza e serietà nel merito di
un argomento che interessa l'opinione pubblica. E' necessario fare
chiarezza su questo argomento perché la Commissione aveva il
compito di dire all'opinione pubblica che cosa si stava
facendo.
Nella riunione di ieri abbiamo appreso che la SAISET, e cito le
parole del Presidente della Giunta, "ha omesso di contabilizzare
circa 19 miliardi". Quindi essa ha "rubato" 19 miliardi, ai danni
della Regione e della Comunità Valdostana. Ma oltre al danno c'è
anche la beffa, perché il Presidente della Giunta ha ricevuto una
notifica da parte della Guardia di Finanza per il paga mento di
oltre un miliardo e cinquecento milioni di imposte!
Se questi non sono elementi validi per procedere alla revoca
della convenzione con questa società, che non è più degna di
amministrare o di gestire alcuna attività al Casinò di
Saint-Vincent, io mi chiedo che cosa ci stia a fare la Commissione
Affari Generali.
Non siamo mai riusciti ad arrivare ad una conclusione: abbiamo
fatto una relazione fotocopiando alcune lettere e dichiarazioni; in
una seconda relazione abbiamo preso per oro colato le dichiarazioni
del Commissario Sanchioli e l'abbiamo portata in Consiglio.
Finalmente abbiamo assistito allo "show" del dott. Conca, che è
venuto in Commissione a dirci che le affermazioni fatte da
Sanchioli erano delle insinuazioni ed addirittura in
quell'occasione il dott. Conca ha detto che alla SAISET non c'erano
stati ammanchi e manomissioni, mentre la Guardia di Finanza ha
accertato la sottrazione di 19 miliardi ai danni della Regione e
del popolo valdostano!
Se questo è il modo di procedere io ritengo di dovermi mettere
da parte. Auguro alla Commissione un buon lavoro, le auguro di
concludere e di fare quella chiarezza che è necessaria e che deve
caratterizzare gli amministratori pubblici, perché l'opinione
pubblica aspetta, anche se, visto che qualcuno chiede di parlare,
addirittura, con Masi, Giovannini e anche con Andrione (passeranno
quindi altri cinque o sei mesi) io sono convinto che la Commissione
non riuscirà a concludere i suoi lavori. Io mi auguro che questo
non succeda e che fra un mese si arrivi a fare chiarezza, anche se
non credo che sia necessaria una proroga perché già ora ci sono
elementi sufficienti per procedere alla revoca della
convenzione.
