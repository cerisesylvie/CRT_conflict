Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 320 del 21 novembre 1967 - Resoconto
OGGETTO N. 320/67 - Proposta di inversione ordine del
giorno.
Germano (P.C.I.) -
Stamattina ci siamo riuniti alle 8.30,
in Commissione per esaminare un altro organico speciale, quello dei
laboratori, à tambour battant, per vedere di risolvere tutti quelli
che sono i problemi ancora aperti dell'organico. Ve ne sono ancora
da esaminare in questi giorni, sempre à tambour battant, altri due
e poi resta ancora il problema generale dell'organico per le
revisioni necessarie, che sono venute fuori nella discussione avuta
in Commissione sulle osservazioni della Commissione interna che
sono 32, raggruppate.
Ora, in Commissione questa mattina è venuta fuori una proposta
di questo genere, ed era presente la Commissione Interna, erano
presenti diversi membri dei diversi gruppi politici. Vi sono,
all'ordine del giorno, due organici speciali: quello della
Maternità, che riguarda una sessantina di persone, quello dei
forestali che riguarda un'altra sessantina di persone. Questi due
organici sono stati esaminati in Commissione, discussioni,
approvati. La proposta che è venuta fuori, se tutti i gruppi sono
d'accordo, perché sappiamo che per modificare, per proporre dei
punti all'ordine del giorno, necessitava l'accordo di tutti, si
tratta, se siamo d'accordo di portare il punto 15 e il punto 17
davanti al punto 8, così noi potremmo, abbastanza rapidamente
esaminare queste due leggi, approvarle e ridurre il numero del
personale che è lì, che aspetta, che attende una risoluzione dei
suoi problemi. Perciò io proporrei ai diversi gruppi che si
esprimessero su questa proposta e se c'è l'accordo, pregherei la
Presidente di posporre questi due punti.
Bionaz (D.C.)
- Io ho già espresso il mio punto di vista
ieri, a Germano, e, ripeto oggi quello che penso sia utile che i
Consiglieri prendano in considerazione. L'ordine del giorno, è
vero, è lungo ed è anche molto denso; però, se vogliamo, questo
ordine del giorno lo esauriamo in questa settimana, abbiamo tutta
la settimana davanti a noi, per cui non vedo perché si debba
modificare l'ordine dei lavori. Penso che, anche quegli argomenti
che Germano vorrebbe fare anticipare, non possono, non è pensabile
che non arriviamo a discuterli, non è pensabile, non solo gli
ultimi, sono il numero 17 e il numero 15. Non vedo perché si debba
modificare l'ordine del giorno quando abbiamo fatto il n. 8 e
quelle due o tre cosette che rimangono ancora da fare, a parte la
questione della legge su Pila, che potrebbe essere quella che ci
impegna un po' di più, che non si debba arrivare prima della fine
di questa settimana, a discutere tutto. Perciò, per quanto mi
concerne, e penso di interpretare anche il pensiero dei Consiglieri
di maggioranza, io proporrei, chiederei al Presidente del Consiglio
di seguire l'ordine del giorno e di proseguire, di dare corso alla
discussione dell'articolo 8.
Montesano (P.S.D.I.)
- Altri che chiedono la parola?
Fosson
(U.V.) -
Nous sommes d'accord sur la
proposition qui a été faite, comme on a demandé que chaque groupe
s'exprime, nous sommes d'accord, comme groupe de l'Union
Valdôtaine, de proposer la discussion du point 15 et du point 17
pour les raisons qui ont déjà été dites.
Montesano (P.S.D.I.)
- Altri che chiedono la parola?
Quindi ci sono, c'è una proposta e c'è un mantenimento, una
richiesta di mantenimento dell'ordine del giorno, il quale ordine
del giorno non può essere invertito se non c'è una maggioranza, è
vero, del Consiglio, neanche l'unanimità, io penso ci debba essere
una maggioranza del Consiglio; quindi, perciò, se volete che sia
messa ai voti, io lo metto ai voti; se invece ritirate la proposta,
allora si prosegue l'ordine del giorno, così come è stato redatto,
che per giunta io ho trasmesso ai signori Consiglieri, secondo la
progressiva data dalla Giunta, dietro la sua richiesta.
Germano (P.C.I.)
- Non mi resta che sottolineare ancora
una volta il metodo Bionaz, perché questo è il metodo Bionaz. Non
sente i gruppi, decide lui, poi ogni tanto parla di comprensione,
di accordo, bisogna che marciamo di buona volontà tutti assieme,
perché l'ira, come ha detto, è cattiva consigliera. È il metodo
Bionaz, se ne assuma Lei le responsabilità...
Bionaz (D.C.)
- Sempre, sempre, di quello che io dico me
ne assumo ...
Germano (P.C.I.) -
Sia chiaro però che Lei sempre, è
quello che di comprensione, di collaborazione farebbe bene, avrebbe
almeno il minimo di buon gusto di non parlarne, perché è proprio
contrario a ogni principio di collaborazione e di buon senso.
Bionaz (D.C.) -
Io non ho bisogno di interpreti come
Lei.
Germano (P.C.I.) -
Io do un giudizio, non interpreto
niente, do un giudizio, dico che è un prepotente e continua ad
esserlo; questo è ...
Bionaz (D.C.) -
Io non do dei giudizi su di Lei, li ho
già dati a suo tempo, e non sono soltanto io.
Germano (P.C.I.) -
Io sono costretto dal suo
comportamento a continuare a dirglielo.
Fosson
(U.V.) -
Je voulais seulement me rattacher
aux paroles qu'à dit Monsieur Montesano.
Monsieur Montesano a dit "Voulez-vous que nous mettions aux voix
la proposition, ou que vous retirez la proposition?".
Nous sommes toujours de l'avis, et nous l'avions déclaré avant,
nous sommes toujours du même avis que le changement de l'ordre du
jour doit être pris à l'unanimité. Alors, après les déclarations de
Monsieur Bionaz, c'est inutile de mettre aux voix, parce que les
autres ne se sont pas prononcés, et a parlé monsieur Bionaz, je
pense que Monsieur Bionaz a parlé au moins au nom du groupe de la
démocratie chrétienne. Nous aurions aimé entendre aussi les autres
groupes s'ils s'exprimaient aussi en faveur au contre; je dis qu'il
ne vaut pas la peine de mettre aux voix, mais nous ne retirons pas
notre proposition. Nous prenons acte que on ne veut pas faire, pas
porter avant la discussion de ces points, et bonne nuit, et nous
allons en avant dans nos travaux; il est inutile de mettre aux
voix.
Montesano (P.S.D.I.) -
Allora, si passa all'esame del n.
8 dell'ordine del giorno.
