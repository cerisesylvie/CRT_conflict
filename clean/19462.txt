Classificazione
TRASPORTI E VIABILITÀ
Trasporti
Impianti a fune


Resoconto integrale del dibattito dell'aula
Oggetto del Consiglio n. 2620 del 9 maggio 2002 - Resoconto
OGGETTO N. 2620/XI Revoca della deliberazione di Giunta n.
519/2002 concernente interventi a favore di società di impianti a
fune. (Reiezione di mozione)
Mozione Richiamata la delibera di Giunta n. 519 del 18 febbraio
2002 con la quale si autorizza Finaosta S.p.A., ai sensi
dell'articolo 5 L.R. 16/82, a "concedere, entro il limite massimo
di euro 7 milioni di spesa complessiva, finanziamenti infruttiferi
di durata triennale? a favore delle società di impianti a fune;
Rilevato:
- che gli interventi di Finaosta ex articolo 5 l.r. 16/82
debbono svolgersi nei limiti sanciti dall'Amministrazione
regionale;
- che il Consiglio regionale con delibera n. 563 del 14/05/84 ha
approvato una convenzione tra Regione Autonoma Valle d'Aosta e
Finaosta S.p.A., al fine di dare regolamentazione agli interventi
ex articolo 5 L.R. 16/82;
- che l'articolo 1 della convenzione prevede l'obbligatorietà
del tasso interesse sui finanziamenti erogati;
- che la deliberazione di Giunta 519/02, erogando finanziamenti
a tasso zero, eccede la delega rilasciata dal Consiglio con
deliberazione 563/84;
il Consiglio regionale
Impegna
la Giunta regionale a revocare la propria deliberazione 519/02 e
a riportare la materia all'esame del Consiglio.
F.to: Frassy - Tibaldi
Président
La parole au Conseiller Frassy.
Frassy (FI)
Penso che la materia sia nota perché è stata
oggetto di ben due interpellanze da parte del nostro gruppo nei
precedenti Consigli. La materia che noi affrontiamo in questa prima
mozione, rispetto a quanto andiamo ad affrontare sempre nel settore
degli impianti a fune sulla seconda mozione, si caratterizza per
una questione forse apparentemente di tipo formale, ma che poi
vedremo che ha una sua importanza sostanziale e non solo. Cosa
contestiamo noi nelle premesse di questa mozione? Noi rivendichiamo
un principio, precisamente il principio delle competenze.
Riteniamo che questo Consiglio in più occasioni, nel recente
passato, sia stato ingiustamente ed arbitrariamente espropriato da
competenze che gli spettano non per capriccio politico, non per
presunzione politica, ma per norma di legge. Le leggi questo
Consiglio le fa, ha la possibilità di farle dentro paletti molto
ampi, che sono i paletti dello Statuto e dei principi
costituzionali ma, una volta fatte le leggi, non possiamo accettare
noi, consiglieri, che queste leggi sistematicamente vengano
disattese, vengano ignorate o, nella peggiore delle ipotesi,
vengano calpestate e violate!
Noi riteniamo che ogni norma debba avere un presupposto di tipo
giuridico, sappiamo che ci sono alcune norme precise che
regolamentano le competenze del Consiglio: una norma alquanto
vecchia e datata è la legge regionale n. 66/1979, poi altre leggi
di settore demandano al Consiglio regionale o delegano alla Giunta
particolari competenze. La mozione in questione si incentra su una
delibera che la Giunta ha adottato in grande fretta nel febbraio
scorso, la n. 519, con la quale vengono erogate somme importanti
per la loro entità, 7 milioni di euro, qualcosa come circa 14
miliardi delle vecchie lire, per finanziare, a seguito di una crisi
che viene accertata con quella delibera, il settore degli impianti
a fune.
Non vogliamo entrare con questa mozione nel merito di questo
tipo di provvedimento perché nel merito c'entreremo con la mozione
successiva, dove auspichiamo che il dibattito possa cogliere le
varie sfaccettature del settore degli impianti a fune e in
proposito faremo delle proposte per evitare l'equivoco che si dica,
come qualcuno ha già detto: "Forza Italia vuole revocare la
delibera dei finanziamenti agli impianti a fune perché contraria
allo sviluppo del turismo invernale, perché contraria alla
sopravvivenza di queste società?. Questo non è vero e la
dimostrazione la daremo nel dibattito successivo. Con questa
mozione Forza Italia vuole riportare al Consiglio regionale quelle
che sono le sue competenze, vuole riportare la centralità di certi
temi nel Consiglio regionale.
L'impianto di questa delibera, Presidente Viérin, se non abbiamo
capito male, dovrebbe fondarsi sull'applicazione della legge n.
16/1982, che è la legge istitutiva di Finaosta, e su quel
presupposto la Giunta autorizza Finaosta ad effettuare questo tipo
di operazione finanziaria. Se così è, come ci sembra di aver
capito, anche perché difficilmente potrebbero essere chiamate altre
competenze in quanto la legge n. 66/1979, che è la legge generica
delle attribuzioni e competenze al Consiglio, al Presidente del
Consiglio e della Giunta, prevede fra le competenze del Consiglio
l'emissione di prestiti, la contrattazione di mutui e tutte quelle
che sono le materie di tipo
finanziario…
La legge n. 16/1982, all'articolo 4, individua degli interventi
di gestione speciale da parte di Finaosta e sono quegli interventi
per cui Finaosta fa da tramite rispetto a quella che è la volontà
politica in quanto gestisce fondi non propri, ma fondi
dell'Amministrazione regionale, il cui rischio economico e
finanziario rimane sull'Amministrazione regionale e non è tipico di
Finaosta, benché gestisca l'operazione.
Nell'andare a leggere l'articolo 5 della legge che regolamenta
la gestione speciale, noi individuiamo dei principi e sono i
principi delle lettere a) e b), dove si precisa che: lettera a),
gli interventi della gestione speciale sono quelli previsti
dall'articolo 4 ossia della gestione ordinaria indirizzati
principalmente ad imprese che attuino programmi di riconversione o
di ristrutturazione produttiva ovvero quando ciò sia reso
necessario da particolari esigenze di carattere economico-sociale e
che, lettera b), il concorso finanziario è diretto invece al
potenziamento delle aree attrezzate e delle
infrastrutturazioni.
L'articolo 5 però, Assessore Lavoyer, termina dicendo che questi
interventi sono attuati a seguito di specifici incarichi fiduciari
approvati con deliberazione dell'Amministrazione
regionale…
(interruzione dell'Assessore Lavoyer, fuori
microfono)
… Assessore, questa è la legge, poi
la sua interpretazione potrà far parte del dibattito. Ora, alcuni
colleghi obietteranno che sulla definizione di "Amministrazione
regionale? si possa discutere se si intenda la Giunta piuttosto che
il Consiglio. Noi riteniamo che la discussione potrebbe essere
infinita e fuorviante perché ci sono interpretazioni
giurisprudenziali e dottrinarie che a seconda dei momenti
privilegiano l'una piuttosto che l'altra interpretazione.
Vi è però un dato certo nell'ambito di quella che è la
produzione amministrativa, oltre che legislativa di questa
Assemblea, e il dato certo noi lo riscontriamo in una delibera del
Consiglio regionale: la n. 563/1984. Questa delibera titola in
maniera significativa: "Convenzione fra la Regione Valle d'Aosta e
Finaosta per la gestione dei fondi speciali dell'articolo 5 della
legge regionale 16/1982?, di conseguenza, semmai ce ne fosse stato
il dubbio, conferma che l'Amministrazione regionale era il
Consiglio regionale, tant'è che il Consiglio regionale ha avuto la
necessità di andare ad approvare una convenzione che delega alla
Giunta i poteri necessari per attuare gli interventi di cui
all'articolo 5 della legge n. 16/1982.
Detto questo, è evidente che la Giunta acquisisce una competenza
a condizione che, come tutte le competenze delegate, rimanga
nell'ambito della delega. Colleghi consiglieri riteniamo che la
Giunta abbia violato, esorbitando dai principi della delega, la
delega stessa in quanto la delibera di Giunta di cui oggi chiediamo
la revoca prevede questi finanziamenti per un periodo triennale
come prospettiva massima a tasso zero. La delibera di Consiglio del
1982 all'articolo 11 prevede l'obbligatorietà del tasso di
finanziamento in quanto l'articolo 11 dice che i finanziamenti
effettuati a valere sul fondo speciale di cui alla presente
convenzione, cioè il fondo speciale della legge n. 16/1982, sono
regolati ad un tasso di interesse pari al 50 percento del tasso di
riferimento ovvero si riferisce al tasso che viene definito
mensilmente dal Ministero competente.
A questo punto, Presidente della Regione, Assessore Lavoyer e
colleghi consiglieri, riteniamo che la Giunta, avendo esorbitato al
di fuori di quella che è la competenza delegata, abbia messo in
piedi un atto viziato dal punto di vista della legittimità
amministrativa, ma di più abbia esposto la Giunta stessa a una
responsabilità che poteva sicuramente essere ovviata nel momento in
cui l'atto veniva portato in Consiglio per il fatto che il
Consiglio nella sua sovranità poteva arrivare alle medesime
conclusioni. Oggi come oggi quella delibera è una delibera che
comporta un danno alle casse regionali per la mancata applicazione
del tasso di interesse previsto dalla convenzione applicativa della
legge n. 16/1982 e, facendo dei conti mal contati, ma sicuramente
mal contati per difetto, possiamo stimare oggi il danno alle casse
dell'Amministrazione regionale in qualcosa come circa mezzo
miliardo delle vecchie lire: questo è all'incirca il danno
derivante alle casse regionali per non aver dato attuazione alla
delega all'epoca prevista.
Noi cosa chiediamo? Chiediamo semplicemente che la Giunta,
prendendo atto di aver imboccato un percorso che non è suffragato
da alcuna norma che le deleghi questa competenza, revochi la
delibera, porti la materia in Consiglio e affronti il dibattito
consiliare affinché si possano adottare degli atti che abbiano la
loro legittimità.
È evidente che questa mozione coinvolge il Consiglio nelle
responsabilità di tipo contabile che questa delibera di Giunta ha
determinato nei confronti degli Assessori perché, se prima il
problema poteva essere passato inosservato ai colleghi consiglieri,
nel momento in cui il Consiglio viene investito di questa
problematica con un atto formale che rivendica le sue competenze e
che evidenzia allo stato dei fatti quello che è il danno
finanziario che la Giunta ha creato in abuso di norme alle casse
regionali, è evidente che il voto che il Consiglio andrà ad
esprimere sarà un voto che andrà a ripartire le responsabilità di
tipo contabile che noi individuiamo "a latere? di questa
vicenda.
Pensiamo di aver illustrato il problema in maniera chiara e
senza perderci in ragionamenti e valutazioni di tipo politico, ma
con ragionamenti di tipo tecnico e che rivendicano la dignità
politica di quest'aula, le uniche e reali motivazioni che stanno
alla base di questa mozione. Voglio anche evidenziare come sia
logico che una cifra di questa entità, 7 milioni di euro, 14
miliardi di lire, non possa essere decisa dalla sera alla mattina
in Giunta in assenza di norme quadro e in violazione delle norme
che danno deleghe ben delimitate.
Pensate che questo Consiglio spesso viene chiamato a votare il
contributo alla banda musicale per pochi milioni di lire, che viene
chiamato a votare il contributo all'associazione culturale per
poche centinaia di euro, è paradossale sostenere che, a fronte di
14 miliardi di finanziamenti a tasso zero con una proiezione di
finanziamento di durata triennale, questo Consiglio non abbia
dignità e non abbia competenza amministrativa per entrare nel
merito della materia. Penso che solo questo passaggio, a
conclusione di questa illustrazione, debba essere elemento di
riflessione per il dibattito e per le conseguenze di voto su questa
mozione.
Président
La discussion est ouverte.
Je n'ai point de conseillers inscrits à parler. Je déclare close
la discussion générale.
La parole à l'Assesseur au tourisme, aux sports, au commerce et
aux transports, Lavoyer.
Lavoyer (SA)
Innanzitutto esordirei con il dire che
questa non è stata una delibera assunta con grande fretta, è una
delibera che è stata lungamente ponderata insieme alle associazioni
interessate e soprattutto è stata assunta con grande tempestività
ed efficienza amministrativa. L'articolo 1 della convenzione a cui
fa riferimento il Consigliere Frassy per dire che le competenze per
assumere tali tipi di atti sono del Consiglio regionale prevede -
cito -:
"Gli interventi
finanziari
…?
Frassy
(fuori microfono)
… l'articolo 11, chiedo scusa al
Consiglio, c'è un errore di
battitura…
Lavoyer (SA)
… comunque
l'articolo 1 è importante nei suoi contenuti e prevede:
"Gli
interventi finanziari di cui all'articolo 5, legge regionale 28
giugno 1982 n. 16, sono attuati dalla Finaosta sulla base di
incarichi specifici ricevuti dalla Giunta regionale con le modalità
e i limiti contenuti nel mandato approvato con
deliberazione?.
Questo è l'articolo cardine della convenzione.
L'articolo 1 della convenzione, che regola i rapporti con
Finaosta per quanto attiene i fondi speciali, non prevede
assolutamente l'obbligatorietà del tasso di interesse sui
finanziamenti erogati - ma arriviamo poi anche all'articolo 11 -,
al contrario stabilisce il principio generale che gli interventi
finanziari di cui all'articolo 5 della legge n. 16 sono attuati
sulla base di incarichi specifici ricevuti dalla Giunta regionale,
la quale definisce con proprio atto modalità e limiti a cui
assoggettare la concessione degli interventi stessi.
Tale formulazione lascia evidentemente alla Giunta regionale la
facoltà di determinare in modo del tutto discrezionale le
condizioni degli interventi in gestione speciale così da poterli
adeguare alle specifiche esigenze che gli interventi stessi
intendono soddisfare, ma vorrei ricordare l'eccezionalità a cui fa
riferimento la delibera perché, per fare una corretta valutazione
della delibera n. 519 della Giunta regionale, bisogna partire dalla
premessa che la Giunta precedentemente ha formalmente riconosciuto
lo stato di crisi del settore degli impianti a fune e ha
autorizzato successivamente Finaosta ad erogare in regime di
gestione speciale questi finanziamenti straordinari a favore delle
società funiviarie.
È opportuno rammentare le situazioni di assoluta eccezionalità
che hanno caratterizzato i primi mesi della stagione invernale
2001-2002. Per quanto riguarda le cifre poi, Consigliere Frassy, se
ha letto attentamente tutta la delibera, la cifra è indicativa di
quello che poteva essere, visto che c'era un riferimento temporale,
il delta di minori incassi confrontati non solo alla stagione
precedente, ma ad una media delle stagioni precedenti, salvo poi
verificare a conclusione della stagione la vera entità della
differenziazione di questi incassi. In questo momento quindi la
cifra è puramente indicativa se uno legge attentamente la delibera,
non a caso, sulla base dell'impostazione poi di questa delibera
conforme alla legge n. 16, allo statuto di Finaosta, vengono
normalmente concessi sulla gestione speciale contributi a fondo
perduto sui quali non vengono richiesti interessi di sorta; vede
allora, Consigliere, che non ha studiato a fondo la materia? Qui
noi non concediamo contributi a fondo perduto, ma diamo un mandato
a Finaosta di dare un finanziamento non oneroso.
È vero quello che dice il Consigliere Frassy che l'articolo 11
fa riferimento ad un tasso di interesse pari al 50 percento, ma in
tale contesto l'accennata disposizione non può tuttavia assumere
carattere di obbligatorietà nei confronti della Regione per l'uso
di proprie risorse, ma esclusivamente valore di indicazione
residuale e può trovare applicazione qualora la Giunta regionale -
che resta sovrana, come è sancito dall'articolo 1, nel decidere le
condizioni dell'intervento - nel conferire il proprio mandato a
Finaosta stabilisca che i finanziamenti non devono essere concessi
a titolo gratuito e ometta di precisare l'onere posto a carico del
beneficiario, in quel caso…
(interruzione del Consigliere Frassy, fuori
microfono)
… la legge normalmente sancisce dei
principi, ma così come lei ha fatto i suoi ragionamenti
interpretativi, io faccio i miei ragionamenti e voglio anche
sottolineare che la delibera in questione ha ricevuto il visto di
legittimità dei funzionari competenti in materia, ma se posso
concludere con una battuta politica, mi sembra a volte in questo
Consiglio di vivere in piccolo situazioni rovesciate rispetto a
quanto Forza Italia lamenta dell'opposizione a livello
nazionale.
Normalmente leggiamo sui giornali che i vertici di Forza Italia
dicono essere l'opposizione una fucina di programmi alternativi a
quelli della maggioranza, ma di limitarsi più o meno scompostamente
ad evidenziare problemi o manchevolezze, ma mai una proposta che
possa essere recepita come proposizione alternativa a
quanto…
(nuova interruzione del Consigliere Frassy, fuori
microfono)
… sì, dopo la 25 la
discuteremo…
Fatte queste premesse, voteremo contro a questa mozione.
Président
La parole au Conseiller La Torre pour
déclaration de vote.
La Torre (SA)
Colleghi di Forza Italia, molto serenamente
mi rivolgo a voi per fare una riflessione che è stata in qualche
modo introdotta dal Consigliere Frassy, ma che non ho compreso
perché credo che si debba fare una grossa differenza - e questa è
la nostra dichiarazione di voto - fra quello che è un ruolo che ha
una regione alpina, quindi conseguentemente hanno gli impianti a
fune, che sono un punto di riferimento delle caratteristiche di una
regione alpina e quello che può essere un discorso introdotto dal
Consigliere Frassy giustamente sul ruolo e sulle funzioni di altri
enti, come ad esempio la Finaosta.
Ritengo che - e la mia dichiarazione di voto è proprio su questo
- non ci siano dubbi che, in un momento particolare come quello che
si è verificato quest'anno, dove una situazione meteorologica ha
indotto e ha creato dei problemi tali per cui le stazioni
sciistiche e gli impianti a fune hanno con chiarezza e con
dimostrati dati subito dei danni notevolissimi, in modo
responsabile e anche puntuale l'Amministrazione regionale si è
fatta carico di sostenere questo comparto.
È indiscutibile che questo comparto deve essere sostenuto, al di
là di quelle che possono essere le valutazioni che il Consigliere
Frassy ritiene di fare sulle funzioni e sui ruoli di altre
istituzioni, e i mezzi che sono stati trovati dall'Assessore sono
dei mezzi trasparenti, sono dei mezzi corretti, l'Assessore non ha
cercato vie traverse, né la Giunta ha cercato posizioni
discutibili, ma ci è stata presentata in modo corretto, attraverso
un provvedimento corretto, una scelta di dare dei soldi a un costo
accettabile, nel senso solo la rifusione del prestito che
permetterà agli impianti a fune di superare questo momento di
difficoltà.
Non ci dimentichiamo che, se la stagione turistica alberghiera
ha ottenuto un minimo risultato, è perché le piste e le stazioni di
sci hanno garantito comunque, nonostante la situazione, una qualità
del servizio agli sciatori. Non credo che possiamo discutere su
questo, possiamo sicuramente discutere sul ruolo della centralità
del Consiglio, e sono disponibile a farlo, ma è un altro discorso;
possiamo discutere sul ruolo di Finaosta della quale, essendo
strategica rispetto a quelli che possono essere tutta una serie di
movimenti e di situazioni che si stanno creando in Valle d'Aosta,
bisognerà discutere, ma credo che sul discorso, così come è stato
impostato, degli impianti a fune non si possa assolutamente muovere
alcuna osservazione né all'Assessore né alla Giunta, che si sono
comportati in maniera corretta, si sono fatti carico in modo
responsabile di una situazione e hanno dato risposte agli
imprenditori e a coloro che operano nel settore. Questo era un
dovere, questo dovere è stato portato avanti con correttezza e
trasparenza, ecco perché, Consiglieri di Forza Italia, vi invito a
riflettere sul vostro voto e confermo il nostro voto contrario.
Président
La parole au Conseiller Frassy, pour
déclaration de vote.
Frassy (FI)
Penso che il dibattito abbia aggiunto
relativamente poco a quanto abbiamo scritto e a quanto abbiamo
illustrato nella nostra mozione e quel poco che ha aggiunto devo
dire che è stato difficilmente comprensibile e partirei dalla
dichiarazione finale del collega La Torre, Capogruppo della Stella
Alpina, che è sorprendente quando afferma di essere disponibile a
discutere sul metodo e poi nei fatti di metodo non discute. Questa
concezione di discutere sempre nei corridoi o nelle altre stanze e
mai in aula è una concezione che avremmo auspicato potesse essere
superata dalla Stella Alpina che voleva essere un movimento che
innovava certe vecchie procedure "paludate? della scena politica,
regionale in particolare.
Stiamo discutendo di metodo e il Consigliere La Torre si alza e
dice:
"Noi siamo disponibili a discutere di metodo, ma votiamo
contro?
, probabilmente avete una strada concezione di quella
che è la centralità del ruolo del Consiglio regionale, ma non
voglio perdermi su questa piccola polemica quanto soprattutto
evidenziare che le argomentazioni dell'Assessore Lavoyer sono delle
argomentazioni che non hanno l'apporto e l'avallo di nessuna fonte
che non sia la sua libera interpretazione e ribadisco: non stiamo,
collega La Torre, a discutere della bontà o meno di
quell'intervento, non stiamo a discutere del ruolo delle società
che gestiscono gli impianti a fune.
La questione che poniamo in quest'aula è una questione di
principio e di rispetto delle competenze. Assessore, lei nel suo
breve intervento mi accusava di non aver approfondito la materia e
di non aver capito che i finanziamenti erogati ai sensi
dell'articolo 5, ossia della gestione speciale, sono finanziamenti
in conto capitale. Io mi auguro di aver capito veramente male
perché se lei ha questo convincimento, penso che lei non abbia
ancora capito come funzioni Finaosta.
L'articolo 11 di quella deliberazione-convenzione scrive
testualmente
"i finanziamenti effettuati a valere sul fondo
speciale?
, ora i finanziamenti effettuati a valere sul fondo
speciale, se hanno un tasso di interesse, ho forti dubbi che
possano essere ritenuti a fondo perduto in conto capitale perché mi
spieghi lei come può essere erogato un finanziamento a fondo
perduto in conto capitale con un tasso di interesse. Mi sfugge
questa nozione di finanza economica che voi applicate.
L'articolo 11 precisa che i finanziamenti a valere sul fondo
speciale devono avere un tasso di interesse, l'interpretazione
dell'Assessore rimane un'interpretazione personale quando dice che
sono esclusi quelli in conto capitale perché mi sembra che sia
stato fatto un riferimento di questo tipo. Ha confuso enormemente
la natura di questi finanziamenti perché questi finanziamenti sono
infruttiferi di durata triennale con il presupposto che debbano
essere restituiti, salvo per le società partecipate in una maniera
o nell'altra, che possono valere quale aumento di capitale o quale
versamento in conto capitale, ma questa è un'ipotesi che andrà
verificata nel tempo e che non è l'ipotesi principale con cui si
articola il meccanismo della delibera n. 519, perciò rimaniamo
convinti che la Giunta abbia voluto in questa situazione forzare la
mano, non sappiamo se l'abbia voluto sulla buona fede politica o
invece sulle difficoltà politiche, Presidente, che non la sua
Giunta, che lei ha saldamente in pugno, ma la sua maggioranza
denotano da un paio di mesi a questa parte.
Da un paio di mesi a questa parte la sua maggioranza - e penso
che in seguito ce ne darà ulteriore prova - ha delle difficoltà a
ragionare apertamente, avete necessità di fare le riunioni notturne
per parlare di problemi che sarebbe bene dibattere in aula; può
darsi, Assessore Lavoyer, che lei, conoscendo le difficoltà che
avrebbe incontrato in aula a portare un provvedimento di questo
genere, abbia voluto forzare la
mano…
(interruzione del Presidente della Regione, fuori
microfono)
… è più facile votare adesso, ormai
la cosa è fatta, anche se ritengo che questo voto estenda la
responsabilità contabile… Presidente,
noi esprimiamo un nostro punto di vista facendo un'analisi
politica, tecnica e finanziaria; penso che sia nel nostro diritto,
come è nel diritto dei consiglieri approfondire quelle che sono le
vicende di tipo politico, amministrativo, economico e finanziario
di questa Regione.
Non devo aggiungere nient'altro perché è ovvio che la
dichiarazione di voto non possa che essere favorevole, ma ci
tenevamo ad evidenziare come la dichiarazione di voto è ancora più
convinta sul fatto che l'Assessore non ha portato un solo elemento
sufficiente a smontare l'impostazione che abbiamo dato all'analisi
di questa delibera.
Président
La parole au Président de la Région,
Viérin Dino.
Viérin D. (UV)
J'ai néammoins quelques difficultés à
suivre le raisonnement de notre collègue Frassy qui veut nier
l'évidence du point de vue politique. Il ne peut pas en effet
affirmer qu'il est contre à une mesure en faveur d'un secteur
important de notre économie, mais il essaie avec des argumentations
de nature juridique et en essayant - et nous le remercions - de
nous responsabiliser quant aux conséquences qui nous attendent et
dont nous répondrons à la Cour des Comptes. Nous en sommes
certains, mais nous sommes sereins…
(interruzione del Consigliere Frassy, fuori
microfono)
… je vous remercie. Je prends acte
encore une fois des méthodes que vous suivez . Mais, si je suis
intervenu en hypothisant les événements qui, par la suite, se
dérouleront, c'est pour confirmer deux éléments que M. Lavoyer a
déjà illustrés, mais pour lesquels vous avez fait la sourde
oreille.
Je voudrais vous rappeler que le 24 septembre 1997 le Conseil
régional, cette Assemblée, a approuvé une modification aux
conventions réglementant les rapports entre Finaosta et la Région.
Or, l'article 1
er
de cette nouvelle convention, votée
par cette Assemblée, affirme ce que l'Assesseur vous a déjà
présenté, à savoir:
"Gli interventi finanziari di cui
all'articolo 5 della legge 16 sono attuati dalla Finaosta sulla
base di incarichi specifici ricevuti dalla Giunta regionale con le
modalità e i limiti contenuti nel mandato approvato con
deliberazione?.
Première remarque du point de vue de la compétence.
Deuxième remarque du point de vue des modalités de ces
attributions. Les modalités sont définies par ce même article
1
er
. En effet, c'est cet article qui définit
"le
modalità e i limiti del mandato"
. J'inviterais, donc comme l'a
déjà fait notre collègue Lavoyer, à lire attentivement l'article
1
er
et l'article 11 de la convention vu qu'il est
nécessaire - et un juriste comme M. Frassy devrait le savoir -
d'analyser l'ensemble des mesures qui sont inscrites dans une loi
ou dans une convention.
Cela pour réaffirmer que nous sommes tout à fait convaincus du
bien-fondé de nos actions et nous nous ferons un plaisir de
illustrer ces modalités non seulement à cette Assemblée maisaussi à
tous les organes qui voudront bien, sur la base de vos
sollicitations, nous demander les raisons de nos actions.
Je confirme donc avec détermination le vote contre cette
motion.
Président
La parole au Vice-président Lattanzi, pour
déclaration de vote.
Lattanzi (FI)
Naturalmente voterò a favore di questo
provvedimento, ma voglio sottoporre al Consiglio due ulteriori
riflessioni alla luce di quanto detto in quest'aula su questo
provvedimento e di quanto detto dal Presidente Viérin.
Intanto prendiamo atto, nel momento in cui la Giunta fa "il
gioco delle tre carte? perché si parla dell'articolo 1 per
nascondere l'articolo 11 per delegittimare il ruolo del Consiglio,
di questa volontà. Prendiamo atto della volontà della Stella Alpina
di discutere su altri tavoli dell'opportunità di riflettere sul
ruolo di Finaosta, ne prendiamo politicamente atto, ma crediamo
anche che sia venuto il momento di cominciare a prenderne atto in
questa aula, quindi se ci sono delle questioni così importanti come
il ruolo e la centralità del Consiglio su certe decisioni, se ci
sono delle posizioni politiche così importanti come il ruolo di
Finaosta, che abbiamo in questa aula ripetutamente trattato, così
come il ruolo di Centro Sviluppo, credo che le posizioni politiche
si possano e si debbano esternare su questo tavolo.
Questo è il tavolo del dibattito democratico, questo è il tavolo
che può far capire anche al Presidente Viérin che forse
l'oligarchia del potere che dice che 14 miliardi si possono
discutere in una camera segreta, mentre 30 milioni per tre costumi
di carnevale si possono discutere in Consiglio, è giunto il momento
che abbia fine perché forse il Consiglio non ci sta più e non c'è
più solo Forza Italia che non ci sta più, c'è anche qualcun altro
che non ci sta più, ma quel qualcuno che non ci sta più è ora che
lo dica in questa aula!
Président
Je soumets au vote la motion:
Conseillers présents: 28
Votants: 25
Pour: 3
Contre: 22
Abstentions: 3 (Beneforti, Curtaz, Squarzino Secondina)
Le Conseil n'approuve pas.
