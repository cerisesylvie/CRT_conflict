Classificazione
NOMINE E INCARICHI DI CONSULENZA E SPECIALI
Nomine


Resoconto integrale del dibattito dell'aula
Oggetto del Consiglio n. 1755 del 10 gennaio 1996 - Resoconto
SEDUTA POMERIDIANA DEL 10 GENNAIO 1996
OGGETTO N. 1755/X Presa d'atto della non accettazione da parte
del signor Basso Carlo della nomina alla carica di sindaco
effettivo in seno al Collegio sindacale della società Coros Leasing
S.p.A. e sua sostituzione.
Presidente Si prende atto della non accettazione. Ha chiesto la
parola il Consigliere Perron.
Perron (UV) Simplement pour proposer l'unique candidature qu'il
y a, c'est M. Linty Marco.
Presidente Si procede alla votazione.
- Consiglieri presenti e votanti: 29
- Schede nulle: 1
- Schede valide: 28
- Schede bianche: 5
Ha riportato voti:
- Linty Marco: 23
Presidente In base all'esito della votazione risulta designato
quale sindaco effettivo in seno al Collegio sindacale della società
Coros-Leasing S.p.A. il signor Linty Marco (residente in
Charvensod, capoluogo, n. 213).
Deliberazione Il Consiglio
Premesso che:
- la legge regionale 27 marzo 1991, n. 12, disciplina le nomine
e le designazioni di competenza regionale e in particolare
all'articolo 2 - primo comma - stabilisce che le nomine dei
componenti degli organi collegiali di amministrazione, dei sindaci
o revisori dei conti di enti od istituti di diritto pubblico e
privato, aziende, società, fondazioni, comunque spettanti alla
Regione, sono attribuite alla competenza del Consiglio
regionale;
- con legge regionale 12 novembre 1979, n. 64 modificata dalla
legge regionale 29 dicembre 1980, n. 69, è stata autorizzata la
partecipazione della Regione nel capitale azionario della società
Coros-Leasing S.p.A.;
- l'articolo 21 dello statuto della società Coros-Leasing S.p.A.
riconosce alla Regione la facoltà di nominare un Sindaco effettivo
ed uno supplente in seno al Collegio sindacale;
- la suddetta Società è stata messa in liquidazione il 27
novembre 1990;
- con provvedimento n. 139/X in data 30 settembre 1993, il
Consiglio regionale ha nominato quale Sindaco effettivo in seno al
Collegio sindacale della summenzionata il signor Basso Carlo e
quale sindaco supplente il signor Frand Genisot Gianni;
- considerato che il signor Basso Carlo, con lettera in data 18
ottobre 1994, ha comunicato di non poter accettare l'incarico di
Sindaco effettivo in seno al Collegio sindacale della succitata
Società;
Vista la determinazione della Commissione per le nomine che, a
seguito della pubblicazione nel Bollettino Ufficiale della Regione
n. 36 dell'8 agosto 1995 dell'elenco delle nomine in scadenza nel
secondo semestre dell'anno 1995, nella riunione del 27 dicembre
1995, si è espressa sulla candidatura del signor Linty Marco;
Ritenuto opportuno prendere atto della non accettazione da parte
del signor Basso Carlo della nomina alla carica di Sindaco
effettivo in seno al Collegio sindacale della società Coros-Leasing
S.p.A. e procedere alla nomina, ai sensi dell'articolo 2458 del
codice civile, di un altro sindaco effettivo in sua
sostituzione;
Visto il parere favorevole di legittimità rilasciato dal
Dirigente del servizio affari generali della Presidenza del
Consiglio, ai sensi dell'articolo 72 della legge regionale n.
3/1956 e successive modificazioni, e del combinato disposto degli
articoli 13 - comma 1 - lett. e) e 59 - comma 2 - della legge
regionale n. 45/1995, sulla presente deliberazione;
Richiamate le leggi regionali 12 novembre 1979, n. 64, 29
dicembre 1980, n. 69 e 27 marzo 1991, n. 12;
Delibera
1) di prendere atto della non accettazione da parte del signor
Basso Carlo della nomina alla carica di Sindaco effettivo in seno
al Collegio sindacale della società Coros-Leasing S.p.A. e di
procedere alla nomina, ai sensi dell'articolo 2458 del Codice
civile del signor Linty Marco (residente in Charvensod, capoluogo,
n. 213) in sua sostituzione;
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
