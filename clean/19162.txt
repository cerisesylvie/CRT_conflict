Classificazione
ASSETTO DEL TERRITORIO
SPORT E TEMPO LIBERO


Resoconto integrale del dibattito dell'aula
Oggetto del Consiglio n. 2302 del 28 novembre 2001 - Resoconto
OGGETTO N. 2302/XI Realizzazione di una pista transitabile in
Comune di Torgnon. (Interrogazione)
Interrogazione Verificato che in loc. Chantorné del Comune di
Torgnon è stata realizzata, con riporto di materiale inerte, una
pista transitabile, lunga diverse centinaia di metri e larga circa
4 metri, là dove esisteva solo un piccolo sentiero;
Osservato che non risulta chiaro a quali esigenze la pista
risponda, né se la medesima abbia ottenuto le necessarie
autorizzazioni amministrative;
i sottoscritti Consiglieri regionali
Interrogano
l’Assessore competente per sapere:
1) chi ha realizzato la pista in esame e con quali scopi;
2) se la medesima abbia ottenuto le autorizzazioni previste
dalla normativa vigente;
3) se abbia carattere provvisorio o definitivo.
F.to: Curtaz - Squarzino Secondina
Président
La parole à l’Assesseur au
tourisme, aux sports, au commerce et aux transports, Lavoyer.
Lavoyer (SA)
Mi pare che l’interrogazione
sia abbastanza precisa, quindi, rispondendo al primo punto, la
pista è stata realizzata dalla società SIRT S.p.A. come pista
carrabile di cantiere per la realizzazione
dell’impianto di innevamento che la società medesima
sta realizzando.
La pista ha carattere provvisorio e quindi per quanto attiene il
secondo quesito, il progetto è stato presentato dalla SIRT
ottenendo tutte le autorizzazioni previste dalla normativa vigente
in materia.
Si riferisce appunto alla realizzazione di questo impianto di
innevamento: l’intervento consiste
nell’interramento di cavi, tubi e pozzetti ad una
profondità di circa 1,5 metri. Per poter realizzare tale opera nel
tratto che va dal lago Gorzala all’arrivo della
telecabina Mongnod-Chantorné è stato necessario creare una pista
carrabile che permettesse l’accesso in sicurezza dei
mezzi meccanici per lo scavo e il trasporto del materiale
necessario alla realizzazione dell’impianto, quindi
si sottolinea che l’autorizzazione sia da parte
della forestale sia da parte della Sovrintendenza ai beni culturali
è stato rilasciato, oltre al VIA e a tutte le altre
autorizzazioni.
Al limite, se l’interrogante vorrà venirne in
possesso, gli farò avere una copia. Per quanto attiene il quesito
più importante, precisiamo che la pista ha carattere provvisorio e
che alla fine dei lavori dell’impianto di
irrigazione e dei necessari collaudi, i terreni ora occupati dal
riporto di materiale inerte verranno ripristinati e inerbiti.
Président
La parole au Conseiller Curtaz.
Curtaz (PVA-cU)
Prendo atto della risposta
dell’Assessore e gli sarò grato se vorrà fornirmi
copia della documentazione ulteriore rispetto alle autorizzazioni
ottenute dalla SIRT per la realizzazione di questa pista.
Personalmente avrei gradito che l’Assessore avesse
voluto dirci qualcosa di più circa i tempi, a proposito della
scadenza della provvisorietà, perché se la pista ha carattere
provvisorio significa che ad un certo punto deve essere smantellata
e il terreno deve essere rimesso in pristino.
Visto che mi risulta che i lavori a cui la pista era servita,
cioè quelli di realizzazione di un impianto per la neve
artificiale, sono stati realizzati, sarebbe stato interessante
capire quando la rimessa in pristino sarà realizzata. Ringrazierò
comunque l’Assessore se vorrà farmi avere la
documentazione che ha richiamato.
Président
La parole à la Conseillère Squarzino
Secondina.
Squarzino (PVA-cU)
Volevo chiedere se è possibile passare
al punto 5 dell’ordine del giorno, visto che il
collega Beneforti, per impegni, non ha ancora potuto essere
presente.
Président
On suspend temporairement
l’examen du point n° 4.
