Classificazione
ISTRUZIONE PUBBLICA



Oggetto del Consiglio n. 1546 del 4 novembre 2015 - Resoconto
OGGETTO N. 1546/XIV - Interpellanza: "Notizie sull'attività
svolta dai gruppi di lavoro per l'armonizzazione delle disposizioni
della legge sulla "Buona Scuola" all'ordinamento scolastico della
Regione".
Presidente
- Per l'illustrazione chiede la parola la
collega Certan; ne ha facoltà.
Certan (ALPE)
-
Merci Monsieur le Président.
Bonjour à tous.
Questa interpellanza del nostro gruppo parte essenzialmente
dall'audizione del 15 giugno, dove si stava appunto iniziando a
prospettare l'idea dell'intesa, intesa fra Stato e Regione per
quanto riguarda la legge n. 107, definita più popolarmente la
"legge della Buona Scuola", e poi del nuovo anno scolastico che
sarebbe iniziato. Quando abbiamo parlato in V Commissione di questo
era evidente che per questo nuovo anno scolastico si sarebbero
prese due strade: una, quella dell'adattamento,
des
adaptations
...per quanto riguarda la scuola dell'infanzia,
della scuola primaria e della scuola di primo grado, dal punto di
vista pedagogico-didattico
les adaptations
sono davvero il
prosieguo di quelle che già c'erano, mentre per quanto riguarda la
scuola di secondo grado, le scuole superiori, c'era forse invece un
lavoro più profondo da fare...e quindi il percorso che ci era stato
delineato era di lavorare su due
volet
: uno, quello
pedagogico-didattico diviso in quattro ordini e, un altro, più
giuridico, riguardante l'intesa, la legge, le norme di attuazione e
poi anche la nostra normativa regionale.
Ora, a quanto ci risulta, i gruppi di lavoro
pedagogico-didattico sono partiti, perché la scuola dell'infanzia
si sta riunendo a gruppi, gruppi in cui ci sono degli insegnanti,
ci sono dei Dirigenti scolastici e c'è un Ispettore che fanno da
Coordinatori anche fra vari gruppi. Quello che non ci è chiaro - e
forse non era chiaro neanche al Sovraintendente, poiché mi ha
chiesto di quali gruppi io mi stessi riferendo nella nostra
interpellanza - è se si sta riunendo un gruppo per quanto riguarda
l'adeguamento giuridico, legislativo, e quali sono quindi le
intenzioni.
Sulla base di queste novità volevamo proprio chiedere, visto che
l'anno scolastico è iniziato, a che punto siamo, quali sono stati
gli obiettivi e gli strumenti anche di lavoro che sono stati
indirizzati e affidati ai rispettivi gruppi, nonché quali sono gli
indirizzi a breve e medio termine. Gli insegnanti stanno lavorando,
alcuni pagati con il minimo vitale quando fanno ore in più oppure
recuperano delle ore sui Collegi docenti, sulle riunioni di
programmazione. Non abbiamo quindi dubbi che stiano facendo un
grande lavoro, perché chiaramente loro cosa fanno? Stanno portando
avanti tutto quello che riguarda gli adattamenti per la nostra
scuola e per le nostre scuole di montagna riguardo alla tematica
più didattica, quindi tutto quello che è più legato al "come
lavorare in classe". Mi permetto però di dire che questo non può
essere assolutamente slegato, in nessun modo, da tutto l'aspetto
giuridico e normativo, perché se poi la "
Buona Scuola
"
che uscirà della Valle d'Aosta darà degli indirizzi diversi,
mi chiedo a cosa possa servire tutto il lavoro fatto dagli
insegnanti! È chiaro che gli insegnanti adattano la parte
pedagogica e didattica in base alla normativa che hanno: parlo di
precariato, parlo di classi di concorso, parlo di composizioni
delle classi. È chiaro che se uno può lavorare con classi di un
certo numero adatterà la sua attività pedagogico-didattica a classi
di 15 alunni piuttosto che di 30; quindi non possono essere dei
gruppi che lavorano in modo disgiunto e che comunque non stanno
ancora lavorando insieme. L'autonomia scolastica, il ruolo dei
dirigenti...ecco, sono tutte tematiche che influenzano tutta la
programmazione...quindi chiedo proprio se anche l'altro gruppo sta
lavorando e quali sono le intenzioni. Grazie.
Presidente
-
Per la risposta ha chiesto la parola
l'Assessore Rini; ne ha facoltà.
Rini (UV)
-
Grazie Presidente.
Grazie collega Certan; credo che lei, nelle sue premesse, abbia
già in maniera compiuta e puntale illustrato qual è la situazione.
Come giustamente ha ricordato (e intanto le rispondo con un'unica
risposta ai tre quesiti), dei due gruppi menzionati uno si
suddivide in quattro sottogruppi - come lei ha ricordato - e il
secondo, invece, è in fase di costituzione, proprio per i motivi
che lei ricordava.
Il primo gruppo, quello già operativo, si suddivide in un
sottogruppo per ogni grado di scuola: l'infanzia, la primaria, la
secondaria di primo grado e la secondaria di secondo grado. I
sottogruppi sono composti da docenti e da Dirigenti scolastici e
sono tutti coordinati dall'Ispettore di riferimento. I docenti sono
stati designati dai Collegi dei docenti e tutti scelti sulla base
del rispettivo
curriculum
professionale. Sono stati
costituiti con deliberazione di Giunta regionale il 28 agosto di
quest'anno e hanno cominciato a riunirsi già all'inizio del mese di
settembre. È previsto che terminino il loro lavoro alla fine di
dicembre 2015 - quindi in maniera ravvicinata - formulando delle
proposte sui nuovi adattamenti dei programmi - quelle che oggi sono
le indicazioni del
curricolo
- alle necessità locali,
tenendo conto delle positive esperienze in atto già da tempo nelle
scuole valdostane e, ovviamente, delle buone pratiche già in uso.
Sarà poi il Consiglio scolastico regionale a valutare le proposte
che saranno sottoposte ad una commissione mista Regione-Ministero
dell'istruzione e sulle quali occorrerà raggiungere un'intesa con
il Ministero in vista dell'approvazione dei nuovi adattamenti da
parte della Giunta regionale.
Il secondo gruppo, invece, come le dicevo prima deve essere
ancora costituito, ma questo non è e non costituisce un ritardo
nell'azione amministrativa, perché il secondo gruppo avrà il
compito delicato di procedere al recepimento della legge 107/2015,
la cosiddetta "
Buona Scuola
" e opererà nell'ambito delle
linee fissate dalla norma di attuazione su cui il Consiglio si
esprimerà proprio durante la seduta odierna. Come ho già
preannunciato, del gruppo faranno parte tutte le componenti del
settore scolastico, ma le problematiche sottese ad una legge sulla
"
Buona Scuola Valdostana
"
sono tali che occorrerà
valutare in maniera attenta e puntuale innanzitutto come a livello
nazionale stanno attuando la legge 107/2015, come si stanno
muovendo (e siamo in costante contatto anche con le altre Regioni a
Statuto speciale, le Province autonome di Trento e Bolzano proprio
sul tema), come calare, come adeguare, come interpretare al meglio
la legge 107/2015 sul nostro peculiare ordinamento scolastico al
fine soprattutto di salvaguardarne le sue tante qualità e le
caratteristiche e, infine, ancora come coniugare
les
adaptations
con la futura legge regionale. L'abbiamo detto più
volte: questo è un lavoro che dev'essere giocoforza
condotto
in maniera unitaria. In buona sostanza è necessario individuare in
maniera precisa le tematiche più delicate e valutare quali
possibili soluzioni possono essere studiate per la nostra realtà; è
perciò necessario che nell'ambito della Sovraintendenza si rediga
una sorta di "canovaccio", una sorta di traccia di articolato da
sottoporre all'esame e al confronto di tutte le componenti del
mondo scolastico. Questo per non arrivare senza avere già un'idea,
che non dev'essere un'idea statica, ma dev'essere dinamica,
ovviamente modificabile, però chiara.
Io credo che, se vogliamo proprio cogliere l'occasione di
costruire una vera Buona Scuola valdostana, non si può e non si
deve in alcun modo prescindere da un'attenta ricognizione
dell'esistente e soprattutto del presente, proprio per fare tesoro
delle buone pratiche.
A latere
di questo, ovviamente il tema
della Buona Scuola è
à la une
nell'attività
dell'Assessorato; si è parlato prima e si è ricordato il tema del
bonus
dei 500 euro. Io tengo davvero a sottolineare che mai
è stata messa in discussione la possibilità di portare e rendere
attuabile anche nella nostra realtà questo provvedimento, mai! Si
stava valutando se fare un ragionamento di insieme e quindi
attendere l'intero pacchetto della Buona Scuola, con le varie
previsioni (e anche questa), oppure se procedere immediatamente con
l'erogazione dei 500 euro. Abbiamo optato per questa strada perché
non ci sembrava giusto creare una situazione di diversità
par
rapport
a ciò che è accaduto e sta accadendo nelle altre
Regioni; pertanto, appena si sarà insediato, sarà ovviamente mia
premura - magari anche con un incontro in commissione - relazionare
ai colleghi sull'attività di tale commissione. Grazie.
Presidente
-
Grazie. Per la replica ha chiesto la
parola la Consigliera Certan; ne ha facoltà.
Certan (ALPE)
- Sì, grazie Presidente. Guardi Assessore,
spero che tutto il discorso della scuola sia più
à la une
nel suo Assessorato che non in Consiglio, perché in questo momento
la maggioranza è a quota 12, quindi se noi uscissimo non ci sarebbe
il numero legale...questo dà l'idea di quanto interessa questo
argomento ad alcuni della maggioranza...comunque, andiamo
oltre.
Sicuramente il discorso che lei fa sui quattro sottogruppi della
parte pedagogico-didattica che si sta occupando soprattutto
des
adaptations
e di tutto il resto...beh, sicuramente stanno
lavorando alacremente e non ho dubbi che entro il mese di dicembre
porteranno un lavoro. Quello che io però ribadisco e continuo a
chiederle - perché a mio avviso non c'è una risposta a questo, lei
non ha dato risposta a questo - è come poi questo lavoro, queste
proposte...capisco che sia un primo
step
, però...come questo
lavoro venga poi coniugato invece con il gruppo che deve adeguare.
Lei ci parla oggi di una nuova intesa, ed è la prima volta che io
la sento, magari mi è sfuggito, quindi lavorerete ad una nuova
intesa con il Ministero fra Stato e Regione; mi chiedo che valenza
abbia avuto il passaggio a luglio... Sulla norma di attuazione che
approveremo oggi sicuramente era un passaggio fondamentale, perché
chiaramente è la porta che può aprire a questo... Ci sarà una nuova
intesa su
les adaptations
, l'ho capito, però mi dà l'idea
che la "
Buona Scuola
"...scusatemi, non è una legge che parla
meramente di organizzazione scolastica, la Buona Scuola entra
abbastanza in modo incisivo anche su tutte
les adaptations
,
quindi mi parrebbe che già in quella che avete fatto a luglio
dovevano esserci questi passaggi...poi, per carità, facciamoli pure
tutti, facciamo una nuova intesa! Chiedo però che la Commissione
competente venga informata sui vari passaggi preventivamente, non
quando ormai tutte le cose vengono siglate, perché a mio avviso la
Buona Scuola, che per alcuni aspetti può anche essere positiva e
può sicuramente avere degli aspetti innovativi anche per la nostra
Regione arriva dopo tantissimi anni rispetto agli adattamenti
curricolari precedenti, quindi ci mancherebbe che non avesse dei
punti innovativi!
Lei dice: "aspettiamo, stiamo guardando come si stanno
comportando le altre Regioni"...beh, mi sembra interessante, così
potremo copiare...
(
intervento dell'Assessore Rini, fuori microfono
)
...sì, ho ripreso le sue parole sul recepimento della 107:
"stiamo facendo un'attenta e puntuale analisi riguardo a come
stanno adattando le altre Regioni e come si stanno comportando le
altre Regioni"...ha detto così, quindi - dico bene? - potremo
copiare le cose che funzionano e spero lasciar da parte e magari
adeguare e andare anche un po' oltre, visto che siamo sempre a
rimorchio e arriviamo sempre dopo, purtroppo! Sì, negli ultimi anni
il Governo della scuola è a rimorchio, a rimorchio del sistema
nazionale, non è più in grado di produrre nulla di innovativo e di
regionale. Sicuramente stiamo aspettando tranquillamente che
vengano fatte...aspettiamo, allora, copiamo quello che sarà
positivo nelle altre Regioni e forse adatteremo meglio quello che
non funziona. Su questo allora c'è un elenco lungo: tutti gli
slogan
lanciati dal Governo centrale di Roma sul precariato,
sugli insegnanti che venivano assunti, tutto quello che è stato
decantato riguardo a questo...ed è solo uno degli argomenti, ma ce
ne sono anche altri, come i Dirigenti scolastici, per
esempio...credo che meritino un'attenta valutazione perché non
stanno funzionando. Grazie.
Presidente
-
Punto 20 all'ordine del giorno.
