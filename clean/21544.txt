Classificazione
SANITÀ VETERINARIA E ZOOTECNIA
Sanità veterinaria



Oggetto del Consiglio n. 1312 del 12 maggio 2005 - Resoconto
OGGETTO N. 1312/XII - Piano di controllo e di protezione della
rinotracheite infettiva bovina. (Interpellanza)
Interpellanza
Richiamato il Piano di Controllo e di Protezione della
"Rinotracheite Infettiva Bovina" (IBR) approvato con Delibera di
Giunta n. 4759 del 20/12/2004;
Rilevato che tale Piano non prevede la deradicazione ma il
controllo e la protezione;
Rilevati i forti disagi che l'"IBR"sta provocando agli
allevatori valdostani;
Sentito che potrebbero esserci dei dubbi sull'attendibilità
dei "test" e sugli effetti dei vaccini;
Constatato che la situazione è purtroppo in continua e
preoccupante evoluzione e sta già bloccando in senso pratico e
reale molti allevamenti;
Visto l'ordinanza n. 83 emessa dal Presidente della Regione
in data 11/02/2005;
i sottoscritti Consiglieri regionali
Interpellano
l'Assessore competente e la Giunta regionale per
sapere:
1) quanti sono ad oggi gli allevamenti e i capi bovini
valdostani interessati dall'"IBR";
2) se per i capi infetti da "IBR" è possibile l'accesso al
"Piano Carne";
3) se l'attuale situazione creerà dei problemi agli
allevamenti sulla commerciabilità e relativamente alla
monticazione;
4) come intende procedere per far fronte a tale situazione
sia sotto l'aspetto sanitario che quello di sostegno agli
allevatori.
F.to: Viérin Marco - Comé - Lanièce - Stacchetti
Président - La parole au Conseiller Viérin Marco.
Viérin M. (SA) - Abbiamo presentato questa interpellanza come
gruppo della "Stella Alpina" proprio perché è un tema che sta
creando notevoli difficoltà al settore dell'allevamento valdostano.
Abbiamo richiamato nell'interpellanza il piano di controllo di
protezione della cosiddetta chiamata "IBR", prevista dalla
deliberazione n. 4759/2004, proprio per partire da un punto fermo,
cioè da quel piano approvato dalla Giunta. Abbiamo fatto alcuni
rilievi, fra questi il fatto che il piano non prevede la
deradicazione, ma il controllo e la protezione e che la stessa
malattia dell'"IBR" sta provocando agli allevatori valdostani degli
effetti che da un punto di vista pratico creano una situazione di
blocco dell'attività di allevamento. Sappiamo anche che circa il
50% degli allevamenti valdostani hanno casi positivi al controllo
dell'"IBR". Questa situazione è in continua evoluzione e crea
incertezza anche in coloro che oggi non hanno problemi di detto
tipo, cioè anche in coloro che sono detentori del restante 50%
degli allevamenti in Valle d'Aosta.
Le nostre domande sono molto chiare: quanti sono ad oggi gli
allevamenti e i capi bovini valdostani interessati dall'"IBR",
gradiremmo una conferma da parte dell'Assessore se i dati enunciati
rispondono a verità; se per i capi infetti da "IBR" è possibile
l'accesso al "Piano Carne"; se l'attuale situazione creerà dei
problemi agli allevamenti sulla commerciabilità e relativamente
alla monticazione... perché dico questo? Manca meno di un mese alla
monticazione dei capi in alpeggio e sappiamo che in Valle d'Aosta
questa, ormai, si fa raggruppando parecchi bovini di diversi
allevatori e quindi c'è anche la preoccupazione di inviare in
alpeggio i propri capi, rischiando eventuali contagi da "IBR".
Infine, chiediamo come si intende procedere per far fronte a
tale situazione, sia sotto l'aspetto sanitario che quello di
sostegno agli allevatori, perché nella deliberazione n. 4759 in
merito agli incentivi c'è una formula che forse dovrete rivedere,
cioè il fatto che si premia con 160,00 euro gli allevamenti
indenni, oltre a 50,00 euro per capo presenti in allevamento.
Questo aspetto, se da un punto di vista teorico può essere
condiviso, da un punto di vista pratico nella situazione che
viviamo oggi crea maggiori problemi per quelle aziende che già
rischiano di non stare più in piedi dal punto di vista finanziario.
Questi allevamenti dove è presente l'"IBR" non possono
commercializzare, a questo riguardo l'ordinanza del Presidente
della Giunta del mese di febbraio, la n. 83, al punto 1, stabilisce
che
"... è vietata l'introduzione negli allevamenti regionali di
bovini provenienti da altre regioni, non sottoposti con esito
negativo ai testi "IBR", eseguiti entro trenta giorni dallo
spostamento; nel caso di compravendita di bovini in ambito
regionale è obbligatoria l'indicazione degli esiti di test
sierologici sul passaporto, in modo da rendere edotto l'acquirente
sulla situazione sanitaria del capo o dei capi acquistati...",
e questo sta a confermare quello che dicevo prima, cioè da un punto
di vista tecnico-amministrativo non ci sono problemi di blocco
negli allevamenti, ma da un punto di vista pratico gli allevamenti
dove esiste anche un solo capo positivo all'"IBR", non si
commercializza.
L'unica cosa che si potrebbe fare è l'abbattimento dei capi, ma
in base ai prezzi oggi sul mercato... pensiamo solo che un capo
bovino è pagato da 250,00 a 300,00 euro come valore di macellazione
reale! Se un allevatore deve fare questa operazione, rischia di
fallire sin dall'inizio, perché negli allevamenti in cui ci sono
10-20 capi, sostituire questi capi vuol dire affrontare un esborso
finanziario diretto di 30-40-50 milioni di vecchie lire; è chiaro
che in una situazione quale quella odierna, con allevamenti che
sono in situazione delicata dal punto di vista finanziario, si
creerebbe veramente un grosso problema al futuro della zootecnica
in Valle d'Aosta.
Mi riservo di fare ulteriori considerazioni dopo la risposta
dell'Assessore.
Président - La parole à l'Assesseur à l'agriculture, aux
ressources naturelles et à la protection civile, Vicquéry.
Vicquéry (UV) - Le plan de contrôle de prophylaxie de l'"IBR"
approuvé par la délibération n° 4759/2004, ne prévoit pas dans la
phase actuelle l'éradication de cette maladie, étant donné qu'en
accord avec l'Association éleveurs valdôtains et avec le Service
sanitaire de l'Université, il a été décidé d'adopter des mesures
visant à évaluer la situation particulière et l'évolution de la
maladie, compte tenu des caractéristiques du système zootechnique
valdôtain. Il s'ensuit que le plan ne comporte aucune interdiction
en matière de déplacement, de commerce et d'inalpage du bétail. La
seule interdiction adoptée concerne l'introduction en Vallée
d'Aoste d'animaux positifs à l'"IBR" provenant d'autres régions. Il
est important de souligner que plusieurs régions sont en train
d'adopter des plans d'éradication de l'"IBR" et que le commerce
d'animaux positifs à l'"IBR" est déjà interdit au Piémont depuis
2004. Quant à la fiabilité des testes, je peux vous préciser que
ces derniers ont été confiés à l'Istituto Zooprofilattico, dont le
laboratoire a obtenu la certification de qualité et que le choix
des kits a été effectué sur la base des produits certifiés présents
sur le marché.
Pour répondre à la première question, les élevages concernés par
le programme "IBR" sont tous ceux qui sont inscrits au fichier
régional du bétail, soit 1.337 en 2004. Quant aux têtes de bétail,
30.336 animaux de plus de 6 mois ont été testés en 2004. La
situation actuelle de la maladie est la suivante: animaux positifs
6.430 (21,2%), élevage avec au moins un animal positif 646 (48,3%),
élevage sans aucun animal positif 691.
Deuxième question: le plan viande tel qu'il est défini par la
délibération du Gouvernement régional n° 3506/2003, concerne les
animaux de race valdôtaine, engraissés suivant un cahier des
charges approuvé par l'AREV et contrôlé par celle-ci. Aucune
interdiction ne porte sur l'engraissent d'animaux positifs à
l'"IBR", ni sur la destination à la consommation humaine de la
viande issue de ces animaux. Comme j'ai déjà dit, le déplacement et
le commerce du bétail ne sont pas interdits, donc les animaux
positifs ou négatifs peuvent être achetés dans tout élevage à
condition que l'achat soit dûment documenté. L'acheteur peut
contrôler l'état sanitaire de l'animal acheté, car le résultat des
testes que ce dernier a subi figure sur le passeport sanitaire. Le
plan "IBR" ne modifiera certainement pas l'organisation des alpages
au cours de l'été 2005, puisque habituellement au mois de décembre
les éleveurs et les alpagistes ont déjà conclu des accords pour
l'inalpage des animaux.
Dernière question: les actions à entreprendre devront tenir
compte de la situation sanitaire résultant de l'évaluation des
résultats de suivi, effectué en 2005, de la campagne de vaccination
en cours, et des effets de l'inalpage sur les séroconversions. En
automne le comité technique analysera la situation épidémiologique
afin de proposer les actions qui s'avéreront nécessaires, y compris
les aspects économiques que le collègue Viérin a cités.
Si dà atto che dalle ore 9,23 presiede il Vicepresidente
Nicco.
Presidente - La parola al Consigliere Viérin Marco.
Viérin M. (SA) - L'Assessore è stato molto breve e sintetico, ma
anche molto chiaro. Ci fa piacere sentire che l'accesso al "Piano
Carni" è possibile e non c'è questa preclusione, mentre ci
preoccupano le risposte alle altre tre domande poste.
Sulla prima domanda ci viene confermato dall'Assessore che il
48% degli allevamenti vive questo problema per un totale del 21%
del nostro patrimonio zootecnico, e va dato atto all'Assessore di
essere stato chiaro anche su questo.
La domanda che abbiamo posto sugli alpeggi... qui è vero che gli
accordi sono già stati fatti, anche perché sappiamo bene che nel
nostro mondo agricolo non si può decidere dove invio i miei capi
bovini o il mio allevamento per la monticazione, lo decido nei mesi
di dicembre-gennaio, ma quello che oggi volevo trasmetterle,
Assessore, è la forte preoccupazione sugli accordi già stipulati.
Sappiamo, fra l'altro, che gli accordi fra agricoltori sono sempre
verbali, come è nostra tradizione, ma c'è una forte preoccupazione
di inserire animali provenienti da allevamenti che non hanno il
problema dell'"IBR" con animali aventi questo problema. Non è
perché un allevatore mette in conto che alcuni suoi capi possano
ammalarsi nei mesi successivi alla stagione estiva, ma perché avere
un capo positivo all'"IBR" in senso pratico significa essere
bloccati commercialmente.
Quando lei ci dice che il piano non comporta alcuna
interdizione, si possono vendere e comprare, però se andiamo in
senso pratico non c'è più nessuno che ha venduto o comprato un capo
di quegli allevamenti... perché? Perché se un domani altre Regioni
predispongono alcuni sbarramenti, avremo dei problemi anche su
tutte quelle vendite da parte dell'ARER inerenti il "surplus" di
vitelli nati in ogni annata e questo ci creerebbe un ulteriore
grave problema.
Secondo noi, andrebbe pensato già qualcosa in estate e non
rinviare il tutto alla stagione autunnale, perché se in questi 3
mesi i capi andranno comunque in alpeggio - anche se in alcuni casi
si sono trovate soluzioni diverse, ad esempio gli allevatori li
tengono nei "mayens", cioè in qualche modo il mondo agricolo si sta
dando da fare perché quando i capi torneranno a valle potremmo
avere delle situazioni pesanti, anche perché prima dell'inverno
tutti gli allevatori cercano di fare i loro acquisti e le loro
vendite onde impostare il loro allevamento per il 2006.
Poi c'è l'attendibilità dei test: qui c'è qualcosa che non
funziona, le faccio un appello, perché c'è una cosa molto strana,
cioè da quello che si dice tutti i capi vaccinati contro la
pastorellosi 4 anni fa sono tutti positivi. Allora vuol dire che è
successo qualcosa: o è successo per il tipo di vaccino utilizzato o
è successo per altre questioni, ma qualcosa è successo e
bisognerebbe partire da lì. Perlomeno in estate alcune ricerche di
cosa non ha funzionato le potrete fare.
Su come si intende procedere in futuro, ribadiamo che sarebbe
bene iniziare a pensare da subito, attraverso l'estate, di come
procedere, perché credo che questo sia un problema che altrimenti
ci sfuggirà di mano e aggraverà la crisi nel settore zootecnico.
Quando sento dire da molte persone che il mondo agricolo è aiutato,
ribatto subito: se si guadagna tanto a fare l'allevatore, come mai
non c'è più nessuno che vuol fare questa attività? E se qualcuno
che parla così ha voglia di provare, si può trovare subito qualcuno
che gli affitta la stalla gratuitamente e gli affida 20 capi per
provare 2 o 3 anni, ma non c'è nessuno che vuol provare! Allora, se
nessuno vuol provare e c'è la crisi di persone che vogliono
lavorare in questo settore, vuol dire che non è tanto conveniente
fare quel mestiere; però, senza questa attività, nascono anche
problemi collaterali. Qui parliamo di "sistema Valle d'Aosta",
parliamo di "turismo", ma se non c'è la cura del territorio, credo
che di questo sistema avremo già perso le gambe!
Chiedo all'Assessore se ritiene di fare un incontro con il
gruppo della "Stella Alpina" o con altri Consiglieri che hanno
qualcosa da dire al riguardo, perché ritengo che tante idee possano
contribuire a proporre delle soluzioni che potrebbero risolvere il
problema almeno in parte. Al nostro gruppo non interessa lo scontro
con la maggioranza, ma vuole essere propositivo come lo è stato per
altre questioni, quindi fin d'ora vi comunichiamo che stiamo
analizzando possibili soluzioni per attenuare questa "spada di
Damocle" che sta cadendo sul settore zootecnico valdostano, perché
anche voi vogliamo dare il nostro contributo per risolvere questo
problema.
Chiedo solo all'Assessore di non aspettare l'autunno per
affrontare questo problema.
