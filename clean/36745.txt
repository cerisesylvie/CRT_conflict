Classificazione
TURISMO E INDUSTRIA ALBERGHIERA
Professioni turistiche



Oggetto del Consiglio n. 680 del 24 settembre 2014 - Resoconto
OGGETTO N. 680/XIV - Interrogazione a risposta immediata:
"Mancata consultazione delle associazioni di categoria per
l'organizzazione di un corso di abilitazione per l'esercizio della
professione di guida turistica".
Président
- La parole au collègue Laurent Viérin.
Viérin L. (UVP) -
Merci Monsieur le Président.
Una questione, col tempo breve che ci è concesso, sulla quale
torneremo attraverso altre iniziative perché nel merito merita un
approfondimento, ma in modo puntuale vorremmo conoscere e sapere
dall'Assessore, vista la delibera che è stata approvata il 12
settembre e che prevede l'organizzazione di questo corso di
abilitazione per l'esercizio di professione di guida turistica e,
visto che, come recita la legge e come anche citato in delibera, si
prevede prima dell'istituzione del corso che siano sentite - questo
lo prevede il comma 4 dell'articolo 5 della legge del 2003 - le
associazioni di categoria maggiormente rappresentative. Allora i
Capigruppo, il Presidente e, diciamo, le istituzioni in generale
hanno ricevuto nei giorni scorsi una lettera da parte della
categoria e dalla società che, diciamo, rappresenta in modo ampio e
maggioritario questa realtà importante per la nostra regione, che è
una regione a vocazione turistica, dove, a lettera del suo
Presidente, viene manifestato il disappunto per non aver
ottemperato alle disposizioni di legge vigenti, nel senso che
l'associazione non è stata interpellata.
Noi chiediamo quindi lumi all'Assessore, nella nostra
question time
chiediamo se questa disposizione sia stata
rispettata e, soprattutto, in caso negativo, come si intenda
procedere. Annunciamo già che, al di là della risposta
dell'Assessore, noi ritorneremo su questo problema e chiederemo che
siano coinvolte le commissioni consiliari, sia la V Commissione che
la IV Commissione, per audire questa importante realtà che, secondo
noi, è la base - anche dal punto di vista democratico - della legge
per incidere, per agire e per, diciamo, intervenire su una
categoria sentendo soprattutto le sensibilità e le istanze di chi
opera e chi lavora quotidianamente nel settore.
Presidente -
Sì, la parola all'Assessore
Marguerettaz.
Marguerettaz (UV) -
Grazie Presidente.
Sicuramente ho ricevuto anch'io, insieme a voi, la
comunicazione, e quindi da subito ho chiesto lumi agli uffici
rispetto alle dichiarazioni dell'associazione e, a fronte di questa
richiesta, gli uffici mi hanno confortato dicendo che ai sensi
appunto dell'articolo 5, comma 4, l'associazione di categoria
maggiormente rappresentativa, quella individuata con la delibera
1359 di Giunta del 2010, è stata sentita in merito al prossimo
corso di guida turistica, sia con una nota che è stata inviata il 2
settembre 2014, sia con un apposito incontro fatto nella medesima
data. Quindi c'è sia una comunicazione scritta, sia un incontro che
è stato fatto con la dottoressa Riccardi. Dall'incontro, tra
l'altro, sono emerse suggestioni accolte dagli uffici
dell'Amministrazione, prima fra le quali la possibilità per chi
possiede già la qualifica di guida turistica di sottoporsi
all'accertamento delle conoscenze di lingue straniere per le quali
si richiede la specializzazione.
Ciò detto, io credo che possa essere utile per tutti anche un
incontro in commissione, quindi da quel punto di vista io non ho
nulla in contrario, però, dal punto di vista della legittimità, gli
uffici mi hanno detto - e me l'hanno confermato - che la procedura
è stata rispettata; questo non vuol dire che le associazioni erano
d'accordo, quello è un altro discorso.
Presidente -
Chiedo scusa, gli uscieri sono pregati di
intervenire...un discorso è la parola, un discorso è giocare. La
parola a Laurent Viérin.
Viérin L. (UVP) -
Sì, siamo in possesso anche noi della
nota e delle informazioni in suo possesso sugli uffici, ma noi, al
di là degli uffici, abbiamo sentito soprattutto gli interessati,
perché se da amministratori riceviamo una lettera e queste persone
ci comunicano che non sono state sentite, come minimo lei,
Assessore - non le vogliamo insegnare niente - avrebbe dovuto
sentire queste persone, al di là degli uffici, eventualmente per
fare questo contraddittorio che noi faremo in commissione, anche
perché gli uffici scrivono anche in questa nota che l'ultima
edizione del corso è stata organizzata alla fine degli anni '80!
Ma, Assessore, c'è stato il corso del 2002, c'è stato il corso del
2002! Allora, prima di scrivere delle cose, di dare delle
informazioni...noi non mettiamo in dubbio la bontà degli uffici, ma
ci viene anche il dubbio che questa riunione non sia mai stata
fatta! Allora, onde evitare, anche per tutti i colleghi, noi
raccogliamo il suo invito e chiediamo al Presidente della V e al
Presidente della IV Commissione di convocare con urgenza queste
commissioni con queste persone che operano, perché il corso è
imminente e non vorremmo, ancora una volta, come amministratori,
creare un ennesimo pasticcio e dare i messaggi sbagliati che la
politica non dovrebbe dare. Grazie.
Presidente -
Grazie collega Laurent Viérin. Punto 5
all'ordine del giorno.
