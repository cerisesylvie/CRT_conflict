Classificazione
CASA DA GIOCO



Oggetto del Consiglio n. 1309 del 24 giugno 2015 - Resoconto
OGGETTO N. 1309/XIV - Interrogazione: "Notizie in merito
all'utilizzo della sala slot machine situata nel comune di Quart di
proprietà della Casino de la Vallée".
Président
- Pour la réponse, la parole à l'Assesseur
Perron.
Perron (UV) -
Merci Monsieur le Président.
Due parole, collega Ferrero, per fotografarle la situazione. La
società 4Games, che è quella alla quale lei fa riferimento, è stata
costituita nel 2006 per l'apertura di punti fisici per quello che è
chiamato il cosiddetto "gioco legale". Nel 2008 sono stati aperti i
primi due punti di gioco: uno a Torino e uno a Quart, gestiti
direttamente dalla società controllata dal Casinò. Successivamente,
considerato l'interesse riscontrato da parte di diversi
investitori, è stato predisposto un contratto standard per cedere
il
know-how
e l'utilizzo del marchio
Saint-Vincent Slot
Club
, selezionando dei partners che erano intenzionati a
procedere all'apertura di sale giochi con l'insegna legata in
qualche modo a quella della cittadina sede della Casa da gioco.
L'interesse per il Casinò era quello di promuovere il marchio della
Casa da gioco. Purtroppo le previsioni di
business
fin da
subito non rispettarono le aspettative e pertanto si decise di
procedere alla cessione delle sale. L'attività commerciale di
esercizio pubblico di sala giochi nell'unità locale sita a Quart,
località Amérique, gestita dall'azienda 4Games è stata da
quest'ultima ceduta con atto notarile del 31 marzo 2010. Durante la
trattativa di cessione l'acquirente dimostrò interesse al
mantenimento del marchio e lo stesso fu invitato a contattare la
Regione, proprietaria dello stesso. Nelle more di un accordo che
sembrava non concludersi, a fine aprile 2010 l'acquirente decise
autonomamente di non utilizzare il marchio e fu invitato pertanto
ad oscurare lo stesso.
Sui quesiti: avendo il cessionario deciso di non utilizzare il
marchio, come le ho detto, non sono state pagate le
royalties
per la sala gioco di Quart avendo lo stesso
provveduto a modificare l'insegna. L'unico punto in
franchising
aperto con il marchio
Casinò di Saint-Vincent
Slot Club
per il quale la società 4Games ha percepito
royalties
è stata la sala giochi di Torino; nel periodo
dicembre 2008-marzo 2010 le quote incassate sono state pari a 83
mila euro.
Sul punto 2 il contratto di locazione del locale al tempo preso
in affitto in località Amérique, di proprietà dei Signori Barocco
Ennio e Barocco Giovanni, è stato ceduto unitamente al ramo
aziendale al momento della dismissione di ogni attività per
procedere alla liquidazione volontaria in data 31 marzo 2010.
Attualmente, non essendo più parte in causa, a me non è dato sapere
se questi locali siano stati successivamente ceduti o se i
proprietari siano sempre i medesimi.
Punto 3: le difficoltà riscontrate nell'ingresso in un'area di
business
fino ad allora sconosciuta alla Casa da gioco
valdostana che è il "gioco pubblico" hanno determinato un approccio
differente dei soci che hanno consensualmente deciso di dismettere
i punti vendita e di continuare nell'impiego di risorse
nell'attività relativa al gioco pubblico in maniera indipendente.
Con la chiusura della 4Games nel 2010 quindi è venuto in qualche
modo a mancare il motore dell'iniziativa che rispondeva
all'indirizzo di promuovere, attraverso sale giochi sul territorio
nazionale, il nome di Saint-Vincent legato al gioco e l'esperienza
è stata considerata conclusa. Grazie.
Presidente -
Per la replica, la parola al Consigliere
Ferrero.
Ferrero (M5S) -
E così abbiamo dato l'estrema unzione,
anzi direi che abbiamo seppellito anche l'ennesima iniziativa del
Casinò, peccato perché, se si calcolano i costi di costituzione
della società della 4Games e tutto quello che è avvenuto dopo,
penso che la Regione ci abbia rimesso anche in questo senso, in
quest'occasione. Peccato perché magari si poteva fare una
programmazione, fare un qualcosa che desse un'idea di quelle che
potevano essere le prospettive di un'iniziativa del genere, perché
alla fine è stata un'iniziativa fallimentare. Ovviamente, beh, se
non altro ci confortiamo con il fatto che i Signori Barocco Ennio e
Barocco Giovanni abbiano potuto affittare i locali per quel periodo
e ovviamente, per carità, i nomi già la dicono lunga su chi sono i
soliti fortunati nelle operazioni del Casinò.
Presidente -
Punto 11 all'ordine del giorno.
