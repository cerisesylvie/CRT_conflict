Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 84 del 28 febbraio 1973 - Resoconto
OGGETTO N. 84/73 - Concessione di contributi a Comuni e a
Consorzi di Comuni della Valle d'Aosta, ai sensi della legge
regionale 28 agosto 1971 n. 14, nelle spese per la realizzazione di
campi sportivi e di attrezzature turistico-sportive.
Montesano (P.S.D.I.)
- La parola all'Assessore
Milanesio.
Milanesio (P.S.I.)
- Sono brevissimo nell'illustrazione
perché l'allegato è molto chiaro e si tratta praticamente di
contributi per impianti o attrezzature che sono già state ammesse
al contributo in precedenza e, per i quali esisteva evidentemente
un impegno di intervenire successivamente, vedi Etroubles, vedi
Arvier, Avise, Consorzio di Quart-Brissogne e poi, c'è una
concessione di contributo al Consorzio fra i Comuni di St. Rémy e
St. Oyen per i quali già avevamo dato un primo intervento per
l'acquisto di alcune aree e poi vi è 60 milioni per il Comune di
Courmayeur che fa già parte di un impegno preso in precedenza.
Concessione di un contributo di 3.350.000 £ al Comune di
Montjovet e, un contributo di 16.800.000 £ al Comune di Chatillon
per l'acquisto di terreni necessari per la costruzione di un'area
ricreativo-sportiva in località, Grand Tzan.
La Commissione a quanto mi risulta ha approvato all'unanimità
queste proposte.
Io, invito il Consiglio a fare altrettanto.
Montesano (P.S.D.I.)
- Chi chiede la parola? Consiglio
Manganoni.
Manganoni (P.C.I.)
- Io, devo innanzitutto compiacermi
perché queste installazioni turistiche e sportive hanno tenuto
conto anche di quei piccoli Comuni che non rappresentano i Poli già
eccessivamente sviluppati.
Quindi diamo atto di questo.
Guardate questa frase, non è mia, l'ho rilevato dal piano di
sviluppo ed urbanistico regionale presentato dalla Giunta ed ho
voluto usare il linguaggio della Giunta, il perché poi vedremo
dopo.
Allora dicevo: non sono stati dimenticati quei Comuni,
naturalmente però non poteva mancare il Palazzo del Ghiaccio. Altri
60 milioni che, aggiunti ai 185.000.000 lire, già stanziati dal
Consiglio, raggiungevano la cifra di 245.000.000 lire.
Cioè, da solo, quel complesse raggiunte o supera l'ammontare
degli stanziamenti di tutti gli altri Comuni della Valle messi
assieme.
Questo dimostra ancora che le affermazioni contenute sul famoso
piano regionale urbanistico di sviluppo ecc, preparato dalla Giunta
dove dice: e sono ancora parole vostre!
Evitare l'accentuarsi degli squilibri esistenti tra le varie
zone della Valle si riducano a platoniche affermazioni,
regolarmente smentite dai fatti che ho citato.
Questo per dimostrare la coerenza della Giunta.
Dunque, ripeto che malgrado queste osservazioni, gli altri fondi
sono stati destinati a questi piccoli Comuni e osservo che per la
prima volta si propone un contributo, corrispondente all'80% per
mezzi di risalita che in questo caso però vengono proposto in zone
depresse: a St. Oyen e a St. Remi.
Molto bene, e questo mi fa piacere che si pensi anche a queste
zone depresse. È giusto ed era tempo che vi si pensasse e, io
immagino che questo principio verrà anche per tutti gli altri
Comuni.
Va bene, mi fa piacere, basta che chiedano.
Anche però se qualche Comune ha chiesto e gli è stato detto:
"Non ci sono i fondi, è meglio che aspetti a presentare la
domanda".
Comunque "
Glisson
" e speriamo che venga accolta per il
prossimo programma.
Ora, dopo questa constatazione, io però sono perplesso vedendo
su questo allegato in una sola zona di sviluppo che, finalmente ci
decidiamo a sviluppare che siano completati quattro impianti di
risalita in una sola volta.
Ora, e di quattro se voi prendete a pagina tre, voi vedete:
sciovia, sciovia, slittinovia e ancora sciovia.
Ora, io posso comprendere che i problemi non si devono vedere
solamente fino alla punta del naso ma che si devono prevedere dei
piani di sviluppo a lungo termine e che in questi piani si possono
vedere quattro sciovie. Io questo lo comprendo benissimo, però
rimango perplesso che si proponga di costruirli contemporaneamente
tutti quattro, nello stesso periodo, quando noi sappiano molto
bene, noi almeno chi conosce la zona difettiamo delle
infrastrutture di base, difettiamo delle strade di accesso, perché
noi sappiano quali sono le strade di accesso in questa zona, quella
che scende al villaggio di Cerisey e che è stata costruita allora,
non prevedendo questo sviluppo, quindi è una strada stretta ,
tortuosa, sufficiente per il villaggio, insufficiente per lo
sviluppo che qui si prevede.
Perché io non so come i pullman transiteranno su quella strada,
e, questa osservazione vale grossomodo per quell'altra strada che
sale da St. Remi.
Vi è una assoluta mancanza di piazzali.
Ora, io mi chiedo, per portare degli sciatori, per alimentare
tre sciovie e una slittinovia, dovrà esserci una notevole affluenza
di gente, di sciatori per non fa viaggiare queste slittinovie a
vuoto. E sappiamo che non affluiranno con la ferrovia. Affluiranno
con automobili, mezzi propri, o con i pullman. Ora, a parte la
difficoltà di transito dei pullman su quelle strade, ma una volta
che arrampicano lì i pullman dove li sistemiamo? Le macchine che
dovrebbero essere centinaia almeno, dove le sistemeremo?
In fatto di ricettività abbiamo in quella zona un albergo, un
bar?
Non abbiamo niente. Allora mentre, ripeto, io sono pienamente
favorevole allo sviluppo di questa zona e anche se io ripeto questa
affermazione, fin da rendermi monotono ma devo farlo perché io già
lo so che molti interpreteranno male queste mie affermazioni, io mi
chiedo, se anziché quattro, se si stanziavano i fondi, quest'anno
di due, e si provvedeva alla costruzione delle infrastrutture che
io ho accennato, io ho accennato solamente ad alcune, non ho
accennato a tutte.
Che mancano completamente, io penso che sarebbe stata un'azione
più utile e coordinata per raggiungere lo scopo, perché quattro
sciovie che funzioneranno quando non abbiamo i piazzali, le strade
e le ricettività, ecc. mi chiedo a cosa serviranno.
Se invece c'era uno sviluppo coordinato fra mezzi di risalita e
infrastrutture, allora sin noi, avremo fatto un'opera coordinata e
razionale. Comunque oggi qui ne portiamo quattro, però osservo
anche un'altra differenza di trattamento fra i Comuni. Qui osservo
che su una spesa prevista di 85 milioni, io non lo metto in dubbio,
con gli aumenti e con lo slittamento della lira, può anche darsi
che questa cifra noi non prevediamo il contributo dell'80% giusto
di 68 milioni e già li stanziamo e li versiamo, cioè, no,
prevediamo e li stanziamo tutti in una volta sola: 68 milioni.
Nessuna obiezione se però lo stesso criterio lo si seguisse
negli altri Comuni. Invece io vedo, per esempio, nel vicino Comune
di Etroubles, su un ammontare di spesa di 74 milioni, i contributi
sono stati versati in tre volte. 16 milioni in un primo tempo; 12
milioni poi, nel 1972 e 11 milioni nel 1973, cioè oggi. Con questa
delibera di oggi.
Ora a me stupisce questa differenza di trattamento. Cioè a
qualche Comune il contributo lo si stanzia una sola volta, vero,
interamente. Per altri Comuni, lo si stanzia, ad es. quello di
Etroubles, che confina con gli altri due, almeno con quello di St.
Oyen, e beh, si stanzia un contributo in tre anni successivi come
ho citato prima.
Mi si dirà, ma sono impianti differenti, io immagino la risposta
che mi si darà per giustificare questa differenza di trattamento.
Mi si dirà, ma sono impianti differenti, io immagino la risposta
che mi si darà per giustificare questa differenza di trattamento.
Mi si dirà, già qui trattandosi di sciovia, là trattandosi di
impianti sportivi, qui è necessario stanziare i fondi interamente e
non in tre volte, ecc.
Io questo me lo immagino, però dico in anticipo che questa
giustificazione per me non regge.
Comunque mi lascia perplesso questa differenza di trattamento
fra i Comuni, perché mi fa pensare ad una suddivisione di Comuni,
cioè quelli di categoria A e quelli di categoria B.
Io penso che se si fossero evitate queste parzialità di
trattamento se non vogliamo chiamarle parzialità fra i Comuni
usando un metro unico per tutti i Comuni, forse sarebbe stato molto
meglio e si eviterebbero dei commenti non positivi nei confronti
dell'Amministrazione.
Comunque, fatta questa osservazione e ribadendo che sono
favorevole a questo piano, anche se ho fatto queste osservazioni a
mio parere erano doverose e necessarie da parte di un Consigliere,
vero, ribadisco che noi approveremo questo piano.
Montesano (P.S.D.I.)
- Chi chiede la parola? Nessuno? Io
spero che ci siano prima dell'Assessore, così ecco, vede c'è
Freppaz.
Freppaz (U.V.)
- La Commissione Consiliare Permanente al
Turismo ha approvato all'unanimità questo disegno di legge, però si
è soffermato sul problema di St. Oyen e St. Rémi: quattro impianti
sembrava un po' troppo, come dice bene il Consigliere Manganoni.
Però devo dire che una stazione del genere, noi un discorsetto che
se è fatto anche in Commissione, una stazione del genere
incompleta, non si può, non rende niente, non serve niente.
Se parliamo poi di alberghi ancora peggio, nessuno va a
fabbricare degli alberghi prima di avere una certa attrezzatura che
dà un po' di fiducia, un po' di ...
Si è poi soffermato ancora sul punto tre, per quella percentuale
del 56% al Comune di Avise, lì sembrava un po' alto l'aumento del
56% sull'appalto.
Lì sembrava un po' forte, poi ci siamo accertati ed
effettivamente avevamo convocato diverse imprese, le quali avevano
fatto una percentuale anche più elevata.
Chincheré
(P.C.I.)
- Ma io entrerò assolutamente
nei particolari della delibera anche perché è stato fatto, direi
egregiamente, dal compagno Manganoni e dal Consigliere Freppaz.
Vorrei soltanto limitarmi a fare alcune considerazioni generali.
Direi mettere le mani in avanti per la prossima riunione del
Consiglio regionale, e mi spiego subito il perché. Ma un po' di
polemica.
Questa, per alcuni versi, è una Giunta strana, ma nel senso che
qualche volta ha un modo politico di operare che si presta ad
alcune considerazioni non necessariamente, non globalmente
positive.
Però qualche volta c'è una frattura tra le cose che vengono
dette e le cose che vengono fatte.
Si parla sovente, anche da parte della Giunta e giustamente, noi
siamo sempre d'accordo e con le orecchie estremamente attente
quando si parla di riforme, però poi quando si tratta di
incominciare un processo reale per andare verso delle riforme
concrete, e vi ripeto, sono quelle indicate dalle lotte dei
lavoratori, parlo della casa, parlo della scuola, parlo degli
ospedali, molte volte si procede con estrema timidezza, nascondendo
molte volte una non del tutto "chiarezza politica", con dei
problemi amministrativi. Dicendo che non ci sono i soldi, dobbiamo
aspettare di più, dobbiamo studiare meglio i problemi... tutte
considerazioni giuste ma nello stesso tempo anche superabili.
Non sono più giuste, nella misura in cui diventano il muro,
attraverso il quale un processo di riforma non riesce a passare. E
vediamo subito se quello che dico è vero, e soprattutto lo andremo
poi a verificare nella prossima riunione consiliare.
Quando si portano delle delibere di Consiglio viene spontaneo
dire: "ma qui non è un fatto politico", è un fatto di
amministrazione più o meno buona, più o meno corretta, ma non è un
fatto intorno al quale fare delle discussioni politiche, perché le
delibere sono un fatto amministrativo.
Noi non siamo d'accordo con queste affermazioni, ammesso che
venga fatta, perché noi pensiamo che le delibere, le proposte di
delibere siano l'etichetta, il biglietto da visita dell'attività
concreta che la Giunta fa.
E vediamo che tipo di attività concreta la Giunta fa con queste
delibere.
Non voglio riprendere la vecchia polemica dell'anno scorso,
quando abbiamo votato quella spesa di 484 milioni per acquisizione
di aree del Comune di Courmayeur, però viene fuori chiarissimo che
per comprare le aree a prezzi speculativi, noi i soldi li abbiamo,
per comprare il terreno e sono 200 milioni per la caserma dei
carabinieri, noi i soldi li abbiamo quando si tratta di comprare
aree e mobili a prezzi speculativi, noi i soldi li abbiamo, però
quando si tratta di comprare delle aree per far le case ai
lavoratori, i soldi non li abbiamo, mentre noi sosteniamo, al
contrario della Giunta, che i soldi ci sono e li dobbiamo
assolutamente spendere.
E pertanto, ecco perché dicevo, al prossimo Consiglio
regionale.
Noi, su queste delibere, non abbiamo tutto sommato, sono, ecco,
dei pendant di decisioni già prese, e non abbiamo sostanzialmente
delle grosse cose da dire, ma volevamo fare queste considerazioni
perché il prossimo Consiglio regionale vedrà tutta una serie di
proposte legislative sulla casa e noi saremo molto curiosi di
sapere se la Giunta risponderà in un certo modo con la stessa
sollecitudine che risponde a queste iniziative, se risponderà con
altrettanta sollecitudine a quelle iniziative.
Montesano (P.S.D.I.)
- Chi chiede la parola? Nessuno
chiede la parola? Prima di dar la parola all'Assessore per le
risposte, io desidererei che gli interventi dei Consiglieri si
esaurissero. Allora la parola all'Assessore Milanesio.
Milanesio (P.S.I.)
- Ma, a Manganoni che ha fatto una
garbata polemica, rispondo dicendo che queste deliberazioni che
oggi sono state proposte non sono né più né meno che la
prosecuzione di decisioni già assunte nella precedente tornata.
Difatti si tratta di completamento per l'80% dei casi di
iniziative già assunte, di iniziative già in atto e vorrei anche
dire che non sono incongruenti con la politica di programmazione e
di equilibrio territoriale.
Intanto una infrastruttura come lo stadio del ghiaccio, che non
è la sola attrezzatura prevista nell'acquisizione delle aree di
Courmayeur non è minimamente destinata ad aggravare certi
squilibri; caso mai, ad adottare di attrezzature di infrastrutture
una zona che è anormalmente sviluppata sotto il profilo della
resistenza sia condominiale, sia alberghiera e che manca di
attrezzature e proprio perché dev'essere, diciamo così, un gioiello
del nostro turismo, dovrebbe essere per lo meno, dev'essere in
grado di competere almeno con le stazioni d'oltralpe che le sono
vicine.
Quindi non è assolutamente incongruente con la politica di
equilibrio territoriale significa anche presenza di attrezzature e
di infrastrutture, là dove vi è una domanda e un'offerta turistica
di un certo tipo.
Quindi noi rivendichiamo come un atto di coerenza l'aver portato
l'adempimento di questo impegno che del resto era stato già assunto
dal Consiglio.
Per quanto si riferisce alla vicenda poi dei Comuni di St. Rémi
e St. Oyen, la spesa potrà sembrare eccessiva e Manganoni, così ha
lasciato capire, che forse c'era stato un atteggiamento di
eccessiva compiacenza, ecc.
Ma, non è vero Manganoni, cioè onestamente, in questi Comuni che
hanno soltanto sostenuto e sostengono degli ordini non indifferenti
per arrivare a realizzare delle attrezzature di richiamo che
possono cercare di invertire la tendenza in atto all'abbandono dei
luoghi, queste zone depresse, come le hai giustamente chiamate tu,
hanno bisogno di un rilancio.
Come può essere ottenuto questo rilancio?
Creando anche qui delle infrastrutture, quali infrastrutture? Le
sole che possono adattarsi ad una zona come quella che ha
un'abbondante innevamento e che per una serie di studi già fatti in
passato e studi sul cui valore, credo nessuno avrà da obiettare,
dimostrino una suscettibilità allo sviluppo dall'attività
sciistica.
Ora l'Amministrazione Comunale, le Amministrazioni Comunali si
sono fatte, diciamo così, interpreti di queste esigenze, ed essendo
gli unici Enti, l'unico organismo sul territorio che avesse una
dimensione economica, una capacità di iniziativa, hanno deciso di
sobbarcarsi un onere non indifferente per loro, anche se la Regione
interviene nella misura del 90% coi terreni e dell'80% del resto,
ma non indifferente per i loro magri bilanci di coprire quel 20% di
differenza.
E questa scelta, è una scelta strategica che hanno fatto. Una
scelta di rilancio, di rinascita economica ed è chiaro che gli
alberghi possono sorgere caso mai dopo, non possono sorgere prima
perché non vi è per il momento il loco nessun interesse per farli
sorgere.
Esistono delle modestissime, per il momento, attività, diciamo
così "
ricettive
", ma mi pare che questa scelta sia
abbastanza coraggiosa e comunque è inserita nell'ambito del piano
urbanistico e delle previsioni del piano stesso.
Quelle zone son destinate allo sci.
Sono zone suscettibili dello sviluppo sciistico e sono state
anche oggetto di uno studio preciso, e anche, così, abbastanza
approfondito.
Ora: l'entità.
Intanto ha già fatto osservare prima il Consigliere Freppaz, che
certe iniziative, se vogliono poi reggersi, devono avere una
giustificazione in sé, e la giustificazione è rappresentata da
questi quattro skilift, come tu vedi, sono differenziati sia come
dislivello, sia come portata e sia come diciamo, così, tipologia
proprio per poter soddisfare le richieste di un certo numero di
sciatori, tutta la gamma degli sciatori.
È chiaro che non si tratta di super impianti, non potranno
esserci piste a carattere internazionale o nazionale, si tratta di
fare dello sci abbastanza domestico, se vogliamo, ma è una stazione
che potrebbe servire egregiamente Aosta e tante altre zone
limitrofe, con dei costi probabilmente molto più bassi di quelli
che non si riscontrano oggi in altre zone.
Potrebbe servire alle scuole e potrebbe servire, insomma, ad un
sacco di sciatori.
Ora, questa indicazione è nuova, rispetto al passato, fino ad
oggi, ci siamo limitati ad intervenire per attrezzature sportive
nel senso tradizionale, cioè il campo di calcio, il campo di bocce,
il campo di tennis, se vogliamo pure lo stadio del ghiaccio.
Siamo però una Regione Alpina.
In questo caso, di fronte alla sensibilità dell'Amministrazione
Comunale e ad una precisa volontà degli amministratori, la Regione
è giusto che intervenga in questo modo, perché, ripeto, qui esiste
uno stadio preciso, esiste una suscettibilità per lo sviluppo
sciistico.
In altre zone, il discorso dovrà essere visto coi piedi di
piombo, perché dobbiamo fare attenzione a non creare delle attese
che poi non possono essere in qualche modo, diciamo così,
corrisposte.
Ora, Manganoni, tu dici che qui ci volevano tante altre
attrezzature, tante altre infrastrutture. Quello che dici non è
sbagliato, è giusto, però noi riteniamo che sia pure con questo
intervento, tra l'altro i prezzi sono aumentati.
Questa domanda è già qui da due anni, non è presentata solo
quest'anno.
L'altro anno decidemmo di accantonarla e di portarla per
quest'anno per dargli qualcosa di cospicuo, tanto per potergli
acconsentire una realizzazione immediata di un primo nucleo.
Il programma che ha in mente il Comune, non si esaurisce qui, ed
è più ampio, però ci vorrà più tempo, ci vorrà più denaro.
Incominciamo con questo, io penso che questi denari siano
sufficienti, se non altro ad iniziare una parte della realizzazione
che possa consentire un funzionamento già di questi impianti.
Non so se saranno sufficienti analizzare tutti quattro, perché
vi è stato un notevole aumento dei prezzi recentemente.
Devo far presente che il Comune aveva già acquisito, il
Consorzio aveva già acquisito un'area sufficiente per essere
utilizzata come parcheggio durante l'inverno, si tratterà di
spianarlo, si tratterà di fare alcuni lavori però abbastanza
sommari perché si tratta già di un'area piana.
Le strade di accesso non sono bellissime, ma possono consentire
un accesso veicolare. Non credo che possano accedermi direttamente
dei pullman. Son tutti problemi, però che si risolveranno un po'
alla volta.
Del resto se non si incrocia a fare qualche cosa, io credo che
questi nostri paesi che sono abbandonati, sui quali versiamo sempre
tante lacrime, ho l'impressione che continueranno ad esserlo sempre
di più in misura massiccia?
Questo è un primo intervento, non è diciamo così, sbagliato
nella sua prospettiva finale, ha bisogno di altri interventi, di
altre integrazioni. Su questo siamo d'accordo, però va nel senso
della direzione giusta.
Non va nel senso della direzione sbagliata. Di questo siamo
convinti.
Diciamo che è un intervento parziale, ha bisogno di cose in più,
ma non di cose in meno, ecco perché io ritengo che la Commissione
abbia espresso parere unanime nell'approvare questa proposta e
perché io insisto col Consiglio pure dando atto che alcune tue
osservazioni sono valide, io insisto finché si approvi anche
questo.
Al Consigliere Freppaz, non devo dire nient'altro perché mi pare
che è stato lui a precisare l'orientamento della Commissione e l'ha
precisato molto bene.
A Chincheré devo dire che beh, non voglio anticipare delle cose
che tra l'altro non spetta neanche a me anticipare, perché caso mai
questo discorso al quale dovrebbe rispondere il Presidente della
Giunta, io penso che la Giunta il 15 darà una risposta a questi
suoi interrogativi che sono giusti, del resto.
Manganoni (P.C.I.)
- Io ho citato delle frasi della
Giunta contenute nel piano urbanistico.
I Poli di sviluppo che scoppiano, cioè i Poli di sviluppo che
già sono eccessivamente sviluppati, son parole vostre. Ebbene: noi
costruiamo ancora e spendiamo i non centinaia di milioni, fino
adesso 240 ma quando queste opere saranno finite, saranno miliardi,
costruiamo queste attrezzature e tra queste attrezzature di
richiamo, il "Palazzo del Ghiaccio" è una attrezzatura di richiamo,
quindi nelle zone stanno già scoppiando, lo dite voi, spenderemo
ancora miliardi, intanto mettiamo i primi centinaia di milioni per
costruire altre attrezzature di richiamo, perché scoppi di più.
Ma io dico beh, non siamo molto coerenti, o io non capisco più
niente o l'italiano non è più italiano quando voi scrivete su
questo piano che io vi ho dato atto per la prima parte, che potevo
sottoscrivere perché era talmente fatto con del buon senso, con del
senso critico, con una profonda conoscenza della situazione della
Valle, parlo della prima parte, non di quella urbanistica, però io
vi ho detto allora non vorrei che queste parole rimanessero parole
che la Giunta seguisse una direzione diametralmente opposta.
Ecco le prove.
L'Assessore Milanesio ha parlato di scelta strategica,
ritornando adesso a quella zona depressa che non scoppia
certamente, no, per lo sviluppo, scelte da uno studio preciso
ecc.
Non metto in dubbio, io, questo sono pienamente d'accordo con
l'Assessore, l'ho detto prima che non bisogna guardare solamente la
punta del naso, ma bisogna guardare lontano, di fare dei piani di
sviluppo, prevendendo il futuro.
Io sono pienamente d'accordo su questo.
Ma l'obiezione che io sollevavo era questa e voglio riferirmi
anche a Freppaz, che dice, che se una stazione non è completa non
rende bene.
E allora noi facciamo una stazione completa con quattro skilift,
però bisognerà che ci facciamo un campo d'aviazione perché chi
potrà andare ad usare di questi skilift?
Su quelle due strade i pullman non transitano nei mesi
invernali, perché non incrociano con le altre macchine, se si
proibisce da Les Fleurs a Pila il transito dei camions nel periodo
invernale con una strada di 5 metri asfaltata, perché non incrocia
con le macchine, io mi chiedo come incroceranno su quella strada di
tre o quattro metri di sezione, allora noi abbiamo i due accessi
impraticabili entrambi le due strade nel periodo invernale per i
pullman, perché se si incrociano con una macchina non si passa
più.
Non abbiamo i piazzali, non parliamo poi della ricettività che è
zero.
Ecco perché vi dicevo, noi qui non prevediamo uno sviluppo
coordinato ma noi facciamo delle sciovie, poi non avremo né
l'accesso sufficiente, né i piazzali per posteggiare questi
automezzi, questo che io voglio fare osservare ed allora
richiamandomi a questo piano dove queste cose si dicono che bisogna
prevedere uno sviluppo organico coordinato qui, facciamo le cose né
organiche, né coordinate, e io non vi ripeto quanto vi ho detto
prima.
Comunque facciamo pure, io mi auguro che quanto io vi ho detto e
che chiunque può constatare recandosi sul posto, vi induca a
riflettere e ad evitare di costruire quattro sciovie e che poi ci
voglia l'elicottero per arrivare, perché i pullman no, passano e le
macchine non sanno dove posteggiare, perché allora noi
dimostreremmo veramente di lavorare male, ripeto, malgrado queste
osservazioni ci sia un dovere di farle ... anche se l'Assessore non
mi ha risposto, non gli chiedo di rispondermi perché io lo capisco
benissimo, chiedevo il perché, le ragioni della differenza di
trattamento a qualche Comune, il contributo totale in una volta
sola per altri Comuni, tre acconti in tre anni.
Anche se l'Assessore non mi risponde, io questo ce l'ho già:
capito.
Lasciamo perdere. Lo ribadisco.
Lo approviamo pur però invitando la Giunta a riflettere a questi
controsensi, a queste assurdità contenute in queste proposte, nel
senso per la mancanza di queste infrastrutture.
Montesano (P.S.D.I.)
- Altri interventi? La parola al
Consigliere Quaizier.
Quaizier
(D.C.)
- Solo due parole. Volevo dire al
Consigliere Manganoni che non ci stupiamo molto del suo intervento
contro Courmayeur e gli altri Comuni di carattere turistico.
Mi lasci parlare.
Il Palazzo del Ghiaccio è a Courmayeur, quindi non ho fatto
nome.
Volevo ricordare che il Comune di Courmayeur annualmente versa
per imposte e tasse la somma di £. 350.000.000, somma che nel
reparto fiscale credo che conti qualche cosa, e come il Comune di
Courmayeur, penso che più o meno siano gli altri Comuni
turistici.
Solo questo.
Manganoni (P.C.I.)
- Perché quei poveretti del Comune di
Bosses non le pagano le tasse? In confronto al reddito, pagano più
di quelli, di quelli di Courmayeur.
In confronto al reddito, questo sia chiaro.
Quaizier
(D.C.)
- Non è questo che voglio dire.
No, voglio solo dire che il provento di questi Comuni a carattere
turistico servono anche per le infrastrutture degli altri Comuni,
ritengo, che non li hanno.
Montesano (P.S.D.I.)
- Consigliere Bordon.
Consigliere Manganoni stia tranquillo.
O le posso fare una preghiera, Bordon, cioè non darai mica fuoco
alle micce!
Bordon (D.C.)
- No, non lo faccio mai questo. Ho fatto il
pompiere a Nus. Poi mi ha fatto segno Milanesio, quindi quando fa
segno Milanesio io acconsento immediatamente, quindi, dico,
telegrafico.
Volevo soltanto aggiungere questo, l'amico Quaizier, fa parte
della Commissione Turismo e quindi ha sempre difeso tutti questi
impianti, tutte queste impostazioni che ci sono qui, perché noi
riteniamo che siano di primaria importanza.
Ora, se noi avessimo temuto che l'intervento, la battaglia del
buon Manganoni sarebbe stata una cosa veramente seria, forse ci
saremmo preparati.
Invece Manganoni, io l'ho capito, ecco perché, faccio tutto il
contrario di quello che temevate voi.
Io penso che Manganoni abbia fatto semplicemente delle
raccomandazioni.
Perché capisce anche lui perfettamente che se noi non facciamo
questi impianti sportivi ecc... ad un certo momento, queste
località non possono vivere se poi, per esempio, non so, St. Oyen
ecc... non portiamo avanti questi problemi non c'è nessuna risorsa,
non si può andare avanti così.
Quindi ha già detto tutto prima, non è il caso di mettere della
benzina sul fuoco, perché ha detto che votava a favore.
Io penso che la raccomandazione che voleva fare un po' l'amico
Manganoni, era anche nostra, quella di vedere un po' di fare un
trattamento un po' uniforme a questi Comuni, naturalmente aiutando
quelli che forse ne hanno più bisogno, ma è indubbio che noi
abbiamo delle località turistiche che sembrano già molto avanzate,
proprio Courmayeur, e qui non vorrei attirare le ire del mio amico
Quaizier, ma se voi andate a Chamonix e vedete Courmayeur, c'è una
differenza ancora enorme.
Ora, bisogna per forza che Courmayeur sia... (
voce
)
...No, ma non c'entrano i condomini, i condomini non li abbiamo
mica voluti né te né io.
Appunto, ma neanche quelli di Courmayeur.
Guardate, questa mattina, in un posto, parlavo col Sindaco di
Courmayeur e mi diceva - e Quaizier, me ne darà conferma - e mi
diceva: io ho ancora 26 mesi di servizio da fare qui dentro, poi me
ne vado perché ne sono veramente stanco.
Perché tra le altre cose sono stato forse uno dei pochi Sindaci
che ha vietato le costruzioni.
È vero, Quaizier, quindi abbiate un po'.
Perché non vuole neanche lui i condomini, ad un certo momento
son venuti fuori e bisogna fermarli come stiamo cercando di
fare.
Quindi è per dire che Courmayeur, ha bisogno di certe
attrezzature, perché sennò non vengono di là e qui.
E allora arriveremo... (
voce
) ...Difatti la popolazione
di Courmayeur, subito ha visto con ostilità questo provvedimento
del Sindaco che vietava le costruzioni, dopo ha capito,
naturalmente, molte volte, lo dicevo anche in altre occasioni, si
chiudono le stalle quando i buoi sono scappati, ma io mi auguro che
Courmayeur riesca ancora a frenare e non si verifichi quello che è
accaduto a Breil.
Ma questo è un problema che esula dal nostro discorso attuale,
ne parleremo forse tra dieci minuti, non so quando, perché mi
sembra che ci sia qualche cosa che può richiamare questo.
Ma io, dicevo proprio, le raccomandazioni di Manganoni le
possiamo anche fare nostre.
Si vota volentieri a favore di questo, perché se noi non
portiamo avanti queste attrezzature qui, non potremo fare
certamente dello sport, né invernale, né dello sport in generale.
Quindi bisogna farli. Sono sacrifici che danno certamente una resa
perché effettivamente se non avessimo questa attività turistica in
Valle d'Aosta, saremmo belle fritti.
Quindi vota pure a favore, tranquillo, votiamo anche noi,
Manganoni.
Tonino (P.C.I.)
- Io non sarei intervenuto se non avessi
sentito dall'Assessore a dire che alcune di queste pratiche erano
state istruite da oltre due anni.
Io pensavo che queste pratiche erano state istruite in base alla
legge regionale 28 agosto 1971, n. 14.
Ora tra tutte le pratiche istruite prima.
Poco fa Lei ha detto che alcune pratiche esistevano già da oltre
due anni.
Appunto, la legge regionale del 28 agosto 1971, n. 14, io lo so
che ci sono dei Comuni che hanno istruito delle pratiche
antecedenti, prima dell'entrata in vigore di questa legge che non
sono state recepite in questi stanziamenti e mi riferisco in modo
particolare al Comune di Hône.
Io mi sono recato negli uffici dell'Assessorato per vedere a che
punto era, si trovavano quelle pratiche del campo sportivo del
Comune di Hône e, giustamente i funzionari mi hanno fatto vedere
una cartella vuota dove esisteva solo una mia
interpellanza-mozione, ma non c'era nessun'altra
documentazione.
Ora, quel Comune mi pare che abbia deliberato in tale senso e
abbia mandato i progetti... non so dove li abbia mandati!
Comunque quello che ci tenevo a dire è che se qui si prendono in
considerazione pratiche inoltrate prima dell'entrata in vigore in
questa legge e, mentre per il Comune di Hône, si fa una
differenziazione; non sarebbe giusto che questo avvenisse.
Tutto lì, il discorso mio è questo.
Montesano (P.S.DI.)
- Allora, chiusa la discussione
passiamo ai voti.
Chi approva la delibera alzi la mano. Contrari. Astenuti. Il
Consiglio approva.
Oggetto n. 26.
