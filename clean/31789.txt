Classificazione
AGRICOLTURA
COMMERCIO



Oggetto del Consiglio n. 705 del 29 luglio 2009 - Resoconto
OGGETTO N. 705/XIII - Approvazione di risoluzione: "Impegno
nella tutela delle produzioni tipiche e nella difesa del concetto
di tracciabilità dei prodotti valdostani".
Risoluzione
Il Consiglio regionale della Valle d'Aosta
Preso atto della comunicazione dell'Associazione Agricoltori
della Valle d'Aosta, aderente alla Confederazione Nazionale
Coldiretti, indirizzata ai Parlamentari valdostani, al Presidente
della Regione e all'Assessore all'Agricoltura e Risorse naturali,
nella quale le istituzioni valdostane sono sollecitate a sostenere
la mobilitazione messa in campo dalla Coldiretti a partire dal 20
luglio 2009;
Richiamato il documento della Coldiretti allegalo a tale
comunicazione, che illustra le ragioni della mobilitazione volta al
riconoscimento della filiera agricola tutta italiana per il latte,
i prodotti lattiero?caseari e il vero Made in Italy, addebitando
l'attuale stato di crisi delle imprese zootecniche principalmente
alla carenza di trasparenza in merito alle importazioni di latte e
derivati da altri Paesi dell'Unione europea e denunciando il
rischio che prodotti originati da latte e derivati provenienti
dall'estero possano essere venduti come italiani;
Rilevato che, alla luce dei dati relativi alle importazioni
del 2008 elaborati sulla base di dati del Ministero della Salute e
resi noti dalla Coldiretti, la media italiana di "equivalente
latte" importato, rispetto al latte prodotto, è del 77,30 percento,
percentuale che in Valle d'Aosta scende drasticamente all'8,55
percento, a fronte di regioni con percentuali molto alte (alcuni
esempi: Piemonte 87,34 percento, Trentino Alto Adige 47,57
percento, Liguria 152,35 percento, Toscana 290,82
percento);
Considerato che, in Valle d'Aosta la filiera
lattiero?casearia è, per legge, oggetto di attenta verifica in ogni
sua fase, dal controllo dell'anagrafe del bestiame e degli
allevamenti al monitoraggio di mayen ed alpeggi, che rende
possibile la conoscenza del bestiame allevato sul territorio e la
sua movimentazione e di conseguenza, unitamente ai controlli
funzionali effettuati dall'Association Régionale Eleveurs
Valdôtains, la valutazione della produzione di latte a livello
regionale;
Considerato altresì che, nell'ambito dell'applicazione del
regime delle quote latte è prevista la completa rintracciabilità
del latte, compresa la sua provenienza, e dei prodotti
lattiero?caseari lavorati da ogni struttura di trasformazione
presente sul territorio regionale;
Atteso che, la produzione lattiero?casearia valdostana è
rappresentala perlopiù da produzioni DOP i cui disciplinari
prevedono l'utilizzo esclusivo di latte proveniente da aziende
agricole valdostane;
Accertato che, allo stato attuale, non sono conosciuti casi
di latte prodotto all'estero e lavorato in Valle d'Aosta e che il
dato sulle importazioni riportato dalla Coldiretti si riferisce a
latte UHT già confezionato ed etichettato, pertanto non destinato a
successive lavorazioni, a formaggi da affinare importati da aziende
non dotate di caseificio, di casera o di altra struttura di
trasformazione, ma solo di magazzini destinati a stagionatura ed ad
una minima quantità di latte di capra trasformato da unico
produttore;
Conferma
l'impegno della Regione Autonoma Valle d'Aosta nella tutela
delle produzioni tipiche, nel sostegno agli agricoltori e nella
difesa del concetto di "tracciabilità" dei prodotti;
Invita
i Parlamentari valdostani e le forze politiche rappresentate
in Consiglio ad adoperarsi nelle sedi opportune sostenendo le
richieste formulate dalla Coldiretti, in particolare:
? rendere pubblici i dati relativi alle importazioni di latte
dall'estero, disponibili presso i Ministeri della Salute e delle
Politiche agricole, alimentari e forestali e presso l'Agenzia delle
Dogane, oggi non liberamente conoscibili da parte dei
cittadini?consumatori;
? rendere obbligatoria l'indicazione, in etichetta,
dell'origine territoriale sia del latte a lunga conservazione, sia
di latte e sostanze derivate impiegati per le produzioni
casearie;
? rendere obbligatoria l'indicazione, nell'etichetta dei
formaggi e dei latticini, delle sostanze utilizzate come
ingredienti (quali le cagliate prelavorate nonché la loro origine
territoriale);
? vietare l'uso di caseine, caseinati e proteine concentrate
del latte nella fabbricazione dei formaggi.
F.to: Isabellon - Salzone - Empereur - La Torre
Président
- Collègues, il nous reste à examiner le point
24.2, la proposition de résolution concernant l'agriculture. La
parole à l'Assesseur à l'agriculture et aux ressources naturelles,
Isabellon.
Isabellon (UV)
- Grazie, Presidente. La proposta di
risoluzione riguarda un argomento che ha avuto l'eco anche della
cronaca nell'ultimo periodo, in quanto si sono sviluppate delle
manifestazioni a seguito di una presa di posizione
dell'Associazione agricoltori della Valle d'Aosta, per quel che
riguarda il nostro territorio, che aderisce alla Confederazione
nazionale della Coldiretti. Noi ne siamo stati coinvolti come
amministrazione a seguito di una comunicazione, indirizzata al
Presidente, al sottoscritto e ai Parlamentari valdostani, che
presentava questa mobilitazione che veniva definita la salvaguardia
del
Made in Italy
agroalimentare.
A seguito di questa presa di posizione si sono sviluppate anche,
soprattutto in corrispondenza ai punti di ingresso del latte e
derivati attraverso la importazione nei punti critici che sono il
Brennero, il Fréjus e altri valichi e punti di collegamento, delle
manifestazioni che hanno visto la partecipazione dell'Associazione
Coldiretti e anche di molti agricoltori.
Il contenuto del documento che ci è stato trasmesso in allegato
alla comunicazione è in parte recepito dalla proposta di
risoluzione, ma nella sostanza diciamo che l'obiettivo è quello
della salvaguardia del Made in Italy, come si suol dire, per quel
che riguarda la trasformazione dei prodotti lattiero-caseari, ma
anche della commercializzazione del latte. L'obiettivo è quello di
andare ad avere piena luce sui dati relativi alle importazioni e
tutto questo porta ad andare ad esaminare dei dati che sono
attualmente disponibili, che sono riportati nel testo della
risoluzione. È una rilevazione riguardante il 2008, che è stata
fornita dal ministero della salute e resa nota dalla
Coldiretti.
Vediamo qui alcuni esempi. La media italiana di equivalente
latte: questo è importante dirlo perché magari semplicisticamente a
volte quando si parla di dati, si pensa che si parli esclusivamente
di latte, in realtà l'equivalente latte contiene sia i quantitativi
di latte vero e proprio che di altri prodotti, che sono le cagliate
o che possono essere i formaggi, che vengono riportati come
quintali equivalenti. Comunque da questi dati vediamo che la Valle
d'Aosta si trova in una posizione di bassa classifica per quello
che è l'importato; siamo all'8,55 percento come percentuale
rispetto al latte prodotto, mentre altre regioni hanno dei dati
molto più consistenti. Questo è già un segnale positivo.
Poi nelle varie considerazioni dobbiamo dire che in Valle
d'Aosta la filiera lattiero casearia è per legge oggetto di attenta
verifica in ogni sua fase, dal controllo all'anagrafe del bestiame
degli allevamenti, al monitoraggio di mayen e alpeggi che rende
possibile la conoscenza del bestiame allevato sul territorio e la
sua movimentazione. Di conseguenza, unitamente ai controlli
funzionali effettuati dall'Association Régionale Eleveurs
Valdôtains, la valutazione della produzione di latte a livello
regionale.
Si può considerare altresì che nell'ambito dell'applicazione del
regime delle quote latte è prevista la completa rintracciabilità
del latte, compresa la sua provenienza, e dei prodotti lattiero
caseari lavorati da ogni struttura di trasformazione presente sul
territorio regionale, atteso poi che la produzione lattiero
casearia valdostana è rappresentata per lo più da produzioni DOP,
in particolare la fontina, i cui disciplinari prevedono l'utilizzo
esclusivo di latte proveniente da aziende agricole valdostane.
In merito ai dati che sono stati comunicati, in particolare per
quel che riguarda la Valle d'Aosta, da parte del presidente
dell'associazione agricoltori della Valle d'Aosta, presidente
Balicco, è stato comunicato un dato preciso che è di 37.812
quintali di equivalente latte. Noi abbiamo accertato che allo stato
attuale non sono conosciuti casi di latte prodotto all'estero e
lavorato in Valle d'Aosta, e che il dato sulle importazioni
riportato dalla Coldiretti si riferisce: a latte UHT già
confezionato ed etichettato, quindi importato in questo modo,
pertanto non destinato a successive lavorazioni; a formaggi da
affinare importati da aziende non dotate di caseificio, di casera o
di altre strutture di trasformazione, ma solo di magazzini
destinati a stagionatura, e a una minima quantità di latte di capra
destinato da unico produttore. Faccio rilevare questo per un
eventuale ulteriore dubbio che ci potesse essere, che una anche
minima quantità di latte potesse finire in un circuito che può
andare ad interferire con le produzioni DOP: naturalmente questo è
importante dirlo, non si pone questo dubbio.
Quindi l'invito rivolto al Consiglio è di approvare questa
risoluzione, che invita i Parlamentari valdostani e le forze
politiche rappresentate in Consiglio ad adoperarsi nelle sedi
opportune, sostenendo le richieste formulate dalla Coldiretti. In
particolare: "rendere pubblici i dati relativi alle importazioni di
latte dall'estero, disponibili presso i Ministeri della salute,
delle politiche agricole, alimentari, forestali e presso l'Agenzia
delle dogane, oggi non liberamente conoscibili da parte dei
cittadini consumatori; rendere obbligatoria l'indicazione, in
etichetta, dell'origine territoriale sia del latte a lunga
conservazione, sia di latte e sostanze derivate impiegati per le
produzioni casearie; rendere obbligatoria l'indicazione,
nell'etichetta dei formaggi e dei latticini, delle sostanze
utilizzate come ingredienti (quali le cagliate prelavorate), nonché
la loro origine territoriale; vietare l'uso di caseine, caseinati e
proteine concentrate del latte nella fabbricazione dei
formaggi."
Evidentemente queste sono richieste sostenibili, nel senso che è
importante, a tutela della tracciabilità dei prodotti e a tutela
dei consumatori, che vengano rese e concretizzate da appositi
provvedimenti. Ci sono delle richieste provenienti dalle varie
Regioni, che in questo momento stanno arrivando sui tavoli del
ministero, affinché ci sia una azione forte anche da parte del
Governo italiano nei confronti della Comunità Europea per quello
che è di sua competenza. Noi ci proponiamo di associarci attraverso
un coinvolgimento dei nostri Parlamentari e delle forze politiche
qui rappresentate, affinché si vada in questa direzione, pur
riconoscendo nella nostra realtà una situazione particolarmente
controllata e particolarmente severa nei monitoraggi per quel che
riguarda il circuito di garanzia della produzione delle DOP, in
particolare della fontina.
Président
- La parole au Conseiller Lattanzi.
Lattanzi (PdL)
- Grazie, Presidente. Diciamo subito che
noi condividiamo questa risoluzione proposta dall'Assessore e dalle
forze di maggioranza. Abbiamo subito condiviso la preoccupazione
della Coldiretti, fra l'altro anche specifica e non solo generale,
per quanto riguarda le manifestazioni che si sono tenute in queste
settimane per sensibilizzare nel nostro paese questa tematica che
riteniamo di vitale importanza. Così la riteniamo noi e così la
ritiene fra l'altro anche il Sottosegretario agli affari agricoli e
all'agricoltura Zoia che in queste settimane si sta battendo per
difendere la tipicità dei nostri prodotti dal rischio di una
globalizzazione, di processi di globalizzazione che non sempre sono
positivi soprattutto per un paese come il nostro che vive di
tipicità e di particolarismo.
A maggior ragione la Valle d'Aosta ha la necessità, noi
riteniamo fondamentale, di difendere i propri prodotti e i propri
prodotti tipici. È vero che noi, come dice la risoluzione in
premessa, abbiamo una serie di disciplinari, di regolamentazioni e
di controlli che sono stati messi in atto per garantire la qualità
e la tipicità dei nostri prodotti, sia dei prodotti diretti che
derivati. È altrettanto vero che, pur essendo una percentuale
inferiore al resto del paese, che addirittura ha delle percentuali
di penetrazione dei prodotti esteri del 77 percento sulla intera
quantità di latte consumato in Italia, quindi una percentuale
veramente incredibile, la Valle d'Aosta in questo è meno colpita ed
ha una percentuale più bassa. Però ci siamo preoccupati quando la
comunicazione dei 37.000 quintali di latte è stata data con una
mancanza, a nostro avviso, di una specificazione dell'informazione,
cioè che questo latte era latte - come poi l'Assessore ha
comunicato e fra l'altro è stato messo in premessa e lo abbiamo
condiviso - prodotto impacchettato, non destinato alla produzione
di prodotti da trasformazione. Quindi la preoccupazione è andata
subito ai nostri formaggi, alla nostra fontina e a tutti i prodotti
tipici della Valle d'Aosta.
Noi prendiamo atto degli accertamenti che sono stati fatti,
delle notizie che l'Assessore ci ha dato e che sono state fatte
proprie dal documento che condividiamo, e facciamo nostro l'invito
alle forze politiche, ai Parlamentari e per quanto ci compete ai
nostri gruppi parlamentari di Camera e Senato che stanno sostenendo
il Sottosegretario Zoia in questa battaglia, per addivenire anche
alla tracciabilità e alla comunicazione agli utenti di cosa bevono
e di cosa mangiano, perché lì è la vera grande partita. Siamo
convinti che le famiglie italiane, quelle valdostane in
particolare, e i turisti che vengono a consumare prodotti in Valle
d'Aosta, nel momento in cui sono consapevoli di quello che
consumano, fanno le loro scelte spontaneamente, se messi in
condizione di poter scegliere. Perché la vera questione è che oggi
non sono messi in condizione di scegliere, perché non hanno le
comunicazioni che dicono che quel prodotto è fatto con un latte che
arriva dall'Ungheria piuttosto che dalla Bulgaria, che noi sappiamo
essere paesi produttori magari con non tutti i controlli che noi
facciamo in questo stato, e con non tutti gli investimenti che si
fanno per produrre un certo tipo di qualità, e quindi crediamo che
l'utente e il consumatore abbiano il diritto e la politica abbia il
dovere di dare risposte in termini di tracciabilità della qualità
dei prodotti.
È per questo che condividiamo questa risoluzione, è per questo
che diamo il nostro voto convinto a questa risoluzione e
aggiungiamo un impegno a sensibilizzare i Presidenti dei nostri due
gruppi di Camera e Senato, portando loro la copia di questa
risoluzione e facendo nostra la preoccupazione di questo
Consiglio.
Président
- La parole au Vice-président Chatrian.
Chatrian (VdAV-R)
- Grazie, Presidente. Il percorso
tracciato in premessa di questa risoluzione ci porta a fare qualche
passo indietro. Probabilmente la Valle d'Aosta aveva investito,
negli ultimi trent'anni ha investito assolutamente nel controllo,
nella tracciabilità, quindi non è un dato di oggi, e ripercorrendo
questa evoluzione, penso che possiamo essere soddisfatti del lavoro
fatto dalle categorie all'epoca e da chi si è occupato comunque di
non dare solo delle risposte, ma di dare un contributo in più ai
consumatori, quindi quella tracciabilità che va data e soprattutto
quella informazione che va data, legandola all'AREV e non solo.
Non è solo questione di difendere i nostri prodotti, ma prima di
difenderli dobbiamo avere un percorso a monte di lavoro che è stato
fatto, quindi questo è un po' il risultato di questa risoluzione
che condividiamo nella sostanza e soprattutto nel percorso, che è
stato fatto finora. Di conseguenza la voteremo. Grazie.
Président
- La parole au Conseiller Donzel.
Donzel (PD)
- Egregio Presidente, cari colleghi, ritengo
che la sollecitazione degli amici della Coldiretti sia stata più
che mai opportuna: questo della certificazione e della
tracciabilità dei prodotti è un argomento di assoluta importanza.
Adesso mi sfugge chi sia quel Sottosegretario Zoia, credevo che ci
fosse un Ministro che si chiamava Zaia, però c'è sempre qualcosa da
imparare...
(interruzione del Consigliere Lattanzi, fuori
microfono)
...scusa se ti ho toccato l'amico, però visto che non conoscevo
quel personaggio, magari era un riferimento...
Premesso che alle volte ci si confonde fra battaglie di forte
liberalizzazione, di abbattimento delle barriere di libera
circolazione delle merci, e alle volte si torna al protezionismo
più rigido, va detto che il testo di questa risoluzione è molto
sensato, perché non implica un ritorno a una logica
protezionistica, ma a una logica di chiarezza e tracciabilità del
prodotto, che è il vero obiettivo da perseguire.
Sicuramente va riconosciuto che, grazie in particolare al
disciplinare della fontina in Valle d'Aosta, questo è un lavoro
datato ed è un lavoro che ha una storia molto importante. Però su
questi appelli, in cui ci riconosciamo correttamente, io vorrei
sottolineare che ci sono delle tipologie di problemi - visto che ci
accingiamo a votare un documento di questo tipo e diciamo agli
agricoltori: vi vogliamo bene, siamo con voi, vi siamo vicini! -
che si tenesse presente che ci sono alcuni problemi di questo tipo.
Cioè, dobbiamo vigilare perché il marchio Valle d'Aosta, più o meno
direttamente, possa essere affisso su prodotti che magari non
contengono latte o derivati di latte valdostano. Faccio un esempio:
potrebbe accadere che c'è uno yogurt su cui c'è scritto "Valle
d'Aosta", ma che non è fatto con latte valdostano. Certo, non c'è
scritto sullo yogurt che il latte è valdostano, però è come indurre
l'acquirente ad acquistare un prodotto con il marchio Valle
d'Aosta, ma che dentro non ha la Valle d'Aosta.
Così vorrei sottolineare che esiste una riflessione da fare
anche su tutto il turismo e l'agriturismo valdostano, rispetto alla
presentazione di certi prodotti. Non è una cosa che risolviamo
oggi, Assessore, con un colpo di bacchetta magica, ma è un percorso
su cui lavorare. Faccio un esempio: in tutti i menu troviamo
scritto bistecca alla valdostana, di valdostano non so cosa ci sia,
alle volte neanche più la fontina, alle volte solo formaggio
valdostano,
fontina de secounda,
come si dice. Però sarebbe
opportuno che facessimo un lavoro non immediato, ma che andassimo a
cercare di promuovere prodotti autenticamente valdostani
all'interno di queste, altrimenti spesso si usa il marchio Valle
d'Aosta per vendere un prodotto che è tutto importato dall'esterno.
Il caso clamoroso dei sanguinacci: qui di maiali ce ne sono
talmente pochi che il sangue di maiale è importato, le barbabietole
sono importate, cioè il prodotto è fatto cento per cento con
prodotti esterni alla Valle d'Aosta. Non so se rendo l'idea. La
stessa cosa vale per alcuni altri prodotti, sicuramente utilizzando
un modo non punitivo, perché non sono per un processo di
limitazione, ma sono per un processo premiante di chi valorizza il
prodotto valdostano e quindi merita di avere un marchio particolare
sul suo prodotto, e non utilizza invece la sigla Valle d'Aosta o
una montagna valdostana per vendere un latte, che non è
valdostano.
Certo non c'è scritto latte valdostano su quel prodotto,
però...
(interruzione fuori microfono dell'Assessore
Isabellon)
...non sto dicendo che fa qualcosa di illegale, però usa una
montagna della Valle d'Aosta. Noi dobbiamo fare in modo che chi
utilizza queste cose qui, abbia un qualche atout in più.
In questo modo non siamo solo in una posizione di difesa, ma
riusciamo a trasformare una risoluzione come questa in una cosa che
promuove, che aiuta, che sviluppa il prodotto valdostano, lo
valorizza.
Che in un menu gastronomico della Valle d'Aosta non ci sia quasi
niente di prodotto valdostano, ci siano solo i nomi dei piatti, ma
non ci sia dentro il contenuto che viene dalla nostra terra, questa
è una cosa che ci deve indurre a una riflessione, non da risolvere
nel breve periodo ma su cui bisogna lavorare, perché può diventare
premiante per cui lavora la nostra terra.
Président
- La parole à l'Assesseur à l'agriculture et
aux ressources naturelles, Isabellon.
Isabellon (UV)
- Solo una breve replica. Innanzitutto il
fatto che sia stata riconosciuta la valenza di questa proposta fa
piacere, perché riconosce un percorso del passato ma riconosce
anche che attualmente stiamo lavorando nella buona direzione.
Una piccola replica a quanto affermato dal collega Donzel.
Recentemente ci stiamo muovendo anche in collaborazione con
l'Assessorato al turismo, ricordo che dal 2004 quando è stata
approvata la loi des
Saveurs du Val d'Aoste
, abbiamo
inizialmente superato anche un certo scetticismo che c'era nel
mondo anche del turismo, su quelle che potevano essere certe regole
che collegassero la tracciabilità dei prodotti con quello che va a
finire sul piatto. Ma attualmente verifichiamo una buona adesione a
questo disciplinare, a questa ricerca del contrassegno dei
Saveurs du Val d'Aoste
. Abbiamo 33 operatori che già hanno
aderito, ch hanno superato le necessità di adeguamento della loro
attività e abbiamo altre trenta adesioni in corso; quindi c'è un
buon movimento in questa direzione. Questo fa ben sperare perché
passa quella idea che comunque, nel momento in cui si fa una
proposta al turista e la si fa seriamente, ci può essere anche un
riscontro dal punto di vista della soddisfazione per
l'operatore.
Per quel che riguarda le garanzie che ci devono essere anche
sull'utilizzo in particolare della fontina, ricordo che pochi
giorni fa, appena prima della manifestazione di Valpelline della
seupa à la vapelenentse
, è stato riconosciuto ed è stato
approvato dal ministero l'inserimento per esempio nell'elenco dei
prodotti tradizionali della seupa à la vapelenentse, con
chiaramente ben indicato che deve essere utilizzata fontina con
marchio. Questo è quello a cui poi devono fare riferimento anche
coloro che utilizzano questo piatto e lo presentano ai turisti.
Quindi credo che è proprio attraverso questi passaggi che si riesce
a far crescere anche una idea di quella che deve essere la serietà
degli operatori nei confronti del cliente.
Credo che noi dovremmo attivare ancora di più tutte queste
azioni, in particolare con una stretta collaborazione fra
assessorati, e questo sta già succedendo, perché anche nella
proposta di marketing che il collega Marguerettaz ha presentato
recentemente, un capitolo molto importante era riferito anche alla
valorizzazione dei circuiti di produzione e dei prodotti del
territorio, naturalmente quelli che non sono di secondo piano ma
sono quelli veri. Questo insieme a quello che avevamo detto, di un
riconoscimento dello storico come è stato richiamato, ci dà delle
garanzie affinché si persegua questo obiettivo.
Per quel che riguarda invece l'obiettivo della risoluzione, qui
si tratta di andare a sostenere delle linee di chiarezza
soprattutto nei confronti dei consumatori per quel che riguarda la
tracciabilità, le etichettature e quant'altro, che però sono
regolamentate da norme, a volte europee, che vanno magari
modificate: questo non possiamo farlo direttamente, ma dobbiamo
farlo attraverso i canali soprattutto che coinvolgono anche il
ministero. Quindi questo è quello che proponiamo di fare.
Presidente
- La parola al Presidente della Regione,
Rollandin.
Rollandin (UV)
- Grazie, Presidente. Solo per
sottolineare come su questo tema la risoluzione ha voluto
innanzitutto fare chiarezza su una serie di informazioni non
corrette che erano circolate negli ultimi tempi.
I colleghi hanno sicuramente posto l'accento su dei temi che non
si risolvono con la risoluzione, ma hanno la possibilità attraverso
la risoluzione di focalizzare alcuni temi e alcune responsabilità,
perché ci sono degli atti che sono di competenza regionale e credo
che se oggi c'è la tracciabilità, c'è l'identificazione nell'ambito
zootecnico della garanzia sugli animali presenti in Valle d'Aosta,
unica regione che ha questo tipo di garanzia su quello che succede,
sulla filiera, quindi la garanzia anche del prodotto, lo dobbiamo a
un'impostazione che nel tempo ha voluto fare questi controlli.
L'altro aspetto che credo sia da sottolineare è che il logo
"Valle d'Aosta" ha avuto nel tempo un'evoluzione e anche una presa
di responsabilità su cosa può significare e come può essere
presentato. Quello che è stato fatto nel settore turistico,
naturalmente può essere allargato, cioè il fatto di vendere il
prodotto unico Valle d'Aosta, come è già stato: si è già cercato di
andare per tappe per far valere cosa significa Valle d'Aosta, ma a
livello di tutti i prodotti! Varrà per le piante officinali, varrà
per altri settori che sono ancora tutti da evidenziare e da
scoprire, che potrebbero dare dei posti di lavoro e risolvere tante
situazioni che oggi sono non sufficientemente conosciute.
L'ordine del giorno va a specificare, anche grazie - voglio
sottolinearlo - al contributo importante delle associazioni di
categoria, in questo caso la Coldiretti come altre associazioni,
che si sono fatte promotrici di questo impegno che ci deve essere
di tutte le forze politiche per reggere un confronto, che
altrimenti diventa impossibile. Oggi il discorso del lavoro di
nicchia, dei prodotti locali, ha ancora un senso se effettivamente
si vuole dare contezza di quello che significa. La battaglia che si
fa a livello europeo per i vini, dove si vuole far sparire il DOC,
il DOP e così via, è una battaglia epocale, perché questo significa
altrimenti ritornare all'anarchia per quanto riguarda il
riconoscimento dei prodotti! Questa è una battaglia vera che deve
essere fatta non certo solo con le nostre forze, ma con il
coinvolgimento delle forze nazionali che devono impegnarsi in tal
senso. Quindi credo che ci siano una serie di problemi legati alla
valenza dei prodotti a livello locale.
Giusta anche la sottolineatura che, quando si chiede questo, i
prodotti devono essere effettivamente di valenza locale, perché se
rimane solo l'etichetta è un po' poco, e questa è l'altra
attenzione che va fatta nell'ambito del controllo che a livello
regionale deve essere esercitato.
C'è insomma con questa mozione un impegno che credo sarà
condiviso da tutto il Consiglio, per attivare dei meccanismi
preventivi e di controllo che salvaguardino il buon nome di Valle
d'Aosta.
Presidente
- Se siete d'accordo, vi chiederei dopo la
votazione se potete aspettare un attimo.
Pongo in votazione la risoluzione in oggetto:
Consiglieri presenti, votanti e favorevoli: 34
Il Consiglio approva all'unanimità.
Presidente
- Colleghi, con questa votazione abbiamo
ultimato i lavori del Consiglio regionale, ringrazio tutti voi per
la collaborazione, ringrazio e faccio a tutti i migliori auguri per
le vacanze. Estendo anche a nome dell'Ufficio di presidenza gli
auguri agli amici della stampa che ci seguono, a tutti i nostri
collaboratori, e lascio la parola adesso alla collega Rini che ha
da dirvi qualcosa.
Rini (UV)
- Cari colleghi, come già vi avevo comunicato
in precedenza, avrei il piacere di fare un brindisi insieme a voi
in vista del mio imminente matrimonio. I lavori del Consiglio ci
hanno portato a fare qualche piccola modifica, quindi siete tutti
invitati, colleghi Consiglieri, la Giunta regionale, gli amici, gli
addetti stampa, gli amici uscieri e i collaboratori del Consiglio a
mezzogiorno al bar La Cave. Grazie.
Presidente
- Grazie e tanti auguri alla collega Rini.
Buone vacanze a tutti!
La seduta è tolta.
---
La réunion se termine à 11 heures 22.
