Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1900 del 27 febbraio 1991 - Resoconto
OGGETTO N. 1900/IX ? Miglioramento alla segnaletica di accesso
alla zona di Donnas, Pont-Saint-Martin.
(Interpellanza)
Presidente ?
Do lettura della interpellanza presentata
dai Consiglieri Chenuil e Mafrica:
INTERPELLANZA
Giungendo in Valle d'Aosta dal Canavese, lungo la statale 26,
non vi è alcun cartello che indichi i confini della nostra Valle,
magari con qualche parola di benvenuto;
sull'autostrada poi non vi sono segnalazioni che indichino ai
turisti importanti monumenti storici, quali il Ponte Romano di Pont
Saint?Martin, l'arco e la strada romana di Donnas;
data l'importanza crescente che una buona segnaletica riveste
nel­l'indirizzare i flussi di traffico turistico,
i sottoscritti Consiglieri regionali
interpellano
la Giunta regionale per sapere se intende intervenire per
migliorare la segnaletica di accesso alla zona Donnas,
Pont?Saint?Martin.
Presidente
- Ha chiesto di parlare il Consigliere
Chenuil, ne ha facoltà.
Chenuil (PCI-PDS)
- Questa interpellanza consiste in due
piccoli problemi direi quasi marginali, ma riteniamo che si possano
prendere comunque in considerazione.
In primo luogo, giungendo in Valle d'Aosta per la statale 26 non
vi è alcun cartello che indichi un ingresso nella nostra Valle; in
secondo luogo sull'autostrada non ci sono segnalazioni che
evidenziano ai turisti importanti monumenti storici, quali il Ponte
Romano di Pont-Saint-Martin, la strada e l'arco romano di
Donnas.
Chiediamo all'Assessore competente se può risolvere questi
piccoli problemi.
Presidente
- Ha chiesto di parlare l'Assessore al
Turismo, Urbanistica e Beni Culturali Pascale, ne ha facoltà.
Pascale (PSI)
- Per quanto riguarda la statale 26, mi
pare che l'osservazione degli interpellanti sia giusta e potremo
certamente ovviare con una segnaletica di benvenuto o di altro che
si possa inserire.
Per quanto riguarda invece la segnaletica sull'autostrada, mi è
stato detto che la società concessionaria dell'autostrada pone dei
limiti di distanza fra una segnaletica e l'altra, per cui non è
possibile sull'asse autostradale inflazionare con numerosi
cartelli.
Mi è stato anche riferito che il criterio finora seguito è stato
quello di segnalare quei monumenti che sono visibili
dall'autostrada stessa, mi pare che nella zona c'è la segnalazione
dei vigneti di Donnas, del Forte di Bard, ci sono già alcune
segnalazioni, però ci sono dei limiti per le distanze fra l'uno e
l'altro. Comunque stiamo approfondendo il problema proprio con la
SAV e su questo potrò essere più preciso entro poco tempo agli
interpellanti.
Presidente
- Ha chiesto di parlare il Consigliere
Chenuil, ne ha facoltà.
Chenuil (PCI-PDS)
- Ringrazio l'Assessore per la prima
risposta, mi auguro venga messo in opera questo cartello che
indichi l'inizio della Valle d'Aosta con un benvenuto, perché
attualmente esiste solo un grosso pannello verde con scritto sopra
Bienvenue en Vallée d'Aoste, e credo che la nostra Regione possa
permettersi qualcosa di meglio.
Per quanto concerne l'autostrada, sono d'accordo che i cartelli
debbano rispettare certe distanze, però nello stesso cartello si
possono evidenziare dei monumenti diversi; ad esempio, nel cartello
che c'è prima dell'uscita di Pont-Saint-Martin possiamo evidenziare
anche il ponte romano di Pont-Saint-Martin e la strada e l'arco
romano di Donnas. I cartelli, li ho già visti in diversi posti,
possono evidenziare più monumenti storici. Pregherei l'Assessore di
provvedere in merito.
***
