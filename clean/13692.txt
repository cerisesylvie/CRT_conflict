Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 181 del 6 ottobre 1993 - Resoconto
OGGETTO N. 181/X - Subconcessione, in via sanatoria, al
costituendo con­sorzio CO.FAR.CO. - Comune di Co­gne, di
derivazione d'acqua dal torrente Grauson, in Comune di Cogne, per
produzione di energia elettrica.
Deliberazione - Il Consiglio
Premesso che:
con domanda in data 02.04.1987 il costituendo consorzio
CO.FAR.CO - in Comune di Cogne ha chiesto all'Amministra­zione
regionale la subconcessione di derivare dal torrente Grauson in
Comune di Cogne, mod. max. 3,52 e medi 1,56 di acqua per produrre,
sul salto di metri 161,15 la potenza nomi­nale media di KW.
247,25.
La domanda, corredata da progetto in data 10.10.1985, a firma
Ing. Andrea Paillex, prevede la costruzione di un impianto del tipo
ad acqua fluente costituito da canale di derivazione, vasca
dissabbiatrice, condotta forzata, edificio di produzione e canale
di scarico.
Inoltre:
-
il Magistrato per il Po, di Parma, con nota n. 6213 in
data 20.05.1987 ha rilasciato il nulla-osta nei riguardi idraulici
per l'ammissione ad istruttoria della domanda di cui si tratta;
-
l'ENEL, Compartimento di Torino, con nota DC/USS in
data 08.10.1987 ha fatto presente di non aver alcuna osservazione
da formulare, ai sensi dell'articolo 18 del D.P.R. n.342 del
18.03.1965 circa la domanda sopraddistinta;
-
l'avviso di presentazione della domanda 02.04.1987 del
costi­tuendo consorzio CO.FAR.CO. - Comune di Cogne è stato
pubblicato sul Foglio Annunzi Legali della Valle d'Aosta in data
24.02.1988 n. 4 e riprodotto nel n. 43 della Gazzetta Uffi­ciale
della Repubblica Italiana (foglio inserzioni) in data 22.02.1988,
senza dar luogo alla presentazione di domande in­compatibili e
concorrenti;
-
con Ordinanza dell'Assessore ai Lavori Pubblici n. 142
in data 10.09.1988 è stato disposto il deposito della domanda e del
relativo progetto presso l'Assessorato LL.PP. della Regione per 15
giorni consecutivi, decorrenti dal 10.10.1988, a disposizione di
chiunque intendesse prenderne visione nelle ore d'ufficio;
-
copia dell'ordinanza è stata affissa per il predetto
periodo di 15 giorni all'Albo Pretorio del Comune di Cogne e copia
della medesima è stata inviata al Ministero dei Lavori Pubblici, al
Magistrato per il Po di Parma, alla Sezione Idrografica per il Po
di Torino, alle Associazioni Irrigue Est-Sesia di Novara ed
Ovest-Sesia di Vercelli, all'ENEL Compartimento di Torino, alla
Prima Direzione del Genio Militare di Torino, al Consorzio
regionale Pesca, all'Ufficio Difesa e Protezione del Suolo
dell'Assessorato Agricoltura e Foreste ed al costituendo Con­sorzio
CO.FAR.CO. - Comune di Cogne;
-
la pubblicazione presso il Comune di Cogne, come
risulta dal referto in calce all'ordinanza, è regolarmente avvenuta
ed ha dato luogo alla presentazione di un esposto dell'Associazione
d'Irrigazione dell'Agro all'Ovest del Sesia di Vercelli, datato
04.10.1988 prot. n. 819/1806-2/9-1A con il quale, a salvaguardia
delle dotazioni idriche dei canali Naviglio d'Ivrea, Depretis e
Farini, derivati dalla Dora Baltea, della quale il torrente
Grau­son, tramite il torrente Grand Eyvia è tributario,
l'Associazione Irrigua chiede che nel disciplinare di
subconcessione vengano inserite le seguenti precisazioni:
a) il manufatto di derivazione dovrà essere dotato di apposito
edificio idoneo alla misura della portata assentita;
b)
le manovre di invaso e svaso del canale di carico
della cen­trale dovranno essere attuate con una gradualità tale da
evita­re turbamenti del regime idraulico del corso d'acqua
pubblico.
Il canale di derivazione, come stabilito nell'articolo 6 del
di­sciplinare di subconcessione, dovrà essere dotato di paratoia
regolabile in modo da garantire che non entri nella derivazione una
quantità d'acqua superiore a quella di concessione; inoltre
l'impianto di cui si tratta è del tipo ad acqua fluente in quanto
la vasca di carico serve esclusivamente alla regolazione della
portata ed è di dimensioni talmente modeste per cui non sono da
temere turbamenti del regime idraulico della Dora Baltea. Comunque,
a maggior tutela delle dotazioni idriche preesisten­ti, poste a
valle della derivazione in oggetto, le precisazioni ri­chieste
dalla citata Associazione Irrigua sono state inserite nell'articolo
8 del disciplinare di subconcessione.
La visita locale d'istruttoria, come stabilito nell'ordinanza, è
rego-larmente avvenuta il 25.11.1988 ed alla medesima sono
intervenuti i funzionari dell'Ufficio Acque e Concessioni
Idrau­liche della Regione ed il sindaco del Comune di Cogne, sig.
Osvaldo Ruffier, i quali hanno accertato che le opere risultano
completamente eseguite e di massima corrispondono alle
rap­presentazioni grafiche di progetto.
Il sindaco di Cogne si è impegnato a comunicare la data di
en­trata in esercizio dell'impianto e a garantire, a valle delle
opere di presa, i quantitativi d'acqua necessari per la tutela
della fauna ittica e dei diritti preesistenti.
Inoltre:
a) la derivazione delle acque avviene poco a monte della fraz.
Montros, in corrispondenza dell'esistente canale irriguo;
b)
l'opera di presa consiste in una traversa in cls. che
convoglia le acque attraverso una griglia di protezione nel canale
deriva­tore che si compone di un risalto modellatore della portata
della centrale e di uno della portata per il canale irriguo, nonché
di uno scarico di fondo;
c) la soglia di presa della centrale è divisa in due parti,
ognuna in grado di derivare la metà della portata richiesta, mentre
la presa del canale irriguo è calcolata per una portata di 30
I/s;
d)
le portate da derivare saranno regolate dalle paratoie
poste sulla soglia mentre la pulizia del materiale di deposito
avverrà mediante l'apertura della paratoia posta sulla
traversa;
e)
il canale derivatore ha una sezione utile di cm. 60 x
60, una pendenza dello 0,2 percento, è ricoperto con piastre in
cls. ar­mato dello spessore di 10 cm. ed è collegato con la vasca
dis­sabbiatrice e di carico che è stata costruita sulla destra
orogra­fica del torrente Grauson, poco a valle della
derivazione;
f)
la vasca dissabbiatrice e di carico è costituita da un
manu­fatto in c.a. delle dimensioni di mt. 4,90 x 5,85 x 2,20,
composto da tre vasche funzionanti in serie, con possibilità di
esclusione della prima e della seconda, per eventuali lavori di
manuten­zione e ognuna è dotata di scarichi di fondo per la
periodica pulizia del materiale decantato;
g)
sulla prima vasca è sistemato lo sfioratore con soglia
a quota 1703,65 m.s.m. per la restituzione al torrente delle acque
tra­cimanti;
h) al termine della terza vasca parte la condotta forzata che è
costituita da una tubazione in acciaio DN 350, lunga 1128 mt.,
completamente interrata e munita di sfiato e di valvola a far­falla
a chiusura automatica;
i)
le apparecchiature di generazione e controllo sono
state si­stemate in un locale adiacente allo stabilimento
CO.FAR.CO. e consistono principalmente in due turbine Pelton e due
genera­tori asincroni coassiali;
l) dopo l'utilizzazione, attraverso una tubazione in PVC lunga
121 mt., le acque vengono integralmente restituite nel torrente
Urtier a quota 1520,45 m.s.m.;
m)
il dislivello tra il pelo morto dell'acqua, nella
vasca di carico dell'impianto, a quota 1703,65 m.s.m. e quello del
canale di restituzione a valle dei meccanismi motore, a quota
1542,50 m.s.m. è di mt. 161,15, in conseguenza la potenza nominale
media annua dell'impianto, per la portata di mod. 1,565 risulta di:
(156,5 x 161,15): 102 = KW. 247,25.
In considerazione di quanto sopra esposto:
1)
la derivazione appare tecnicamente ed economicamente
ammissibile;
2)
la quantità d'acqua da derivare, nella misura massima
di mod. 3,52 e media di mod. 565 si può subconcedere avendo
ri­guardo delle condizioni locali, delle utenze preesistenti e
della specie di derivazione realizzata;
3)
le opere di presa e le successive condotte, tenuto
conto delle clausole imposte nel disciplinare di subconcessione, a
tutela dei diritti dei terzi, sono tecnicamente approvabili e sono
innocue agli interessi pubblici;
4)
la restituzione delle acque avviene integralmente
senza pregiudizio dei diritti dei terzi;
5) la derivazione corrisponde alla razionale utilizzazione del
torrente Grauson ed è compatibile con il buon regime idraulico
senza che occorrano, oltre a quelle inserite nel disciplinare di
subconcessione, speciali garanzie a tutela di detto regime;
6)
per l'uso della derivazione non sono temibili
inquinamenti e quindi non occorrono particolari cautele al
riguardo.
Infine il Magistrato per il Po di Parma, con nota n. 7345 in
data 21.07.1992 ha rilevato che l'istruttoria è stata regolarmente
espletata ed ha espresso parere favorevole all'accoglimento della
richiesta di subconcessione, sotto l'osservanza delle con­dizioni
espresse nel sottoriportato schema di disciplinare.
Visto lo Statuto speciale per la Valle d'Aosta promulgato con
legge costituzionale n. 4 del 26.02.1948 e successive norme di
attuazione;
Vista la legge regionale 8 novembre 1956, n. 4;
Visto il parere favorevole rilasciato dall'ingegnere capo
incari­cato, dirigente il Servizio Assetto e Tutela del Territorio
ai sensi del combinato disposto dell'articolo 72 della legge
regiona­le 3/1956 e successive modificazioni e dell'articolo 21
della legge regionale 18/1990 e successive modificazioni, in ordine
alla legittimità della presente proposta di deliberazione;
Visto il parere della IV Commissione consiliare permanente;
Delibera
1) di subconcedere, in via sanatoria, al costituendo consorzio
CO.FAR.CO - Comune di Cogne con sede in Cogne, giusta la domanda
presentata in data 2 aprile 1987, di derivare dal tor­rente Grauson
mod. max. 3,52 (litri al minuto secondo trecen­tocinquantadue) e
medi 1,56 litri al minuto secondo centocin­quantasei) di acqua per
produrre, sul salto di metri 161,15, la potenza nominale media
annua di Kw. 247,25, da utilizzarsi per produzione di energia
elettrica nell'impianto di Lisardey, da destinare all'alimentazione
dello stabilimento CO.FAR.CO., nonché all'illuminazione ed al
riscaldamento di edifici pubblici di proprietà del Comune di
Cogne;
2) di autorizzare l'emanazione del decreto di subconcessione da
parte del Presidente della Giunta regionale, previa sottoscrizi­one
del disciplinare da parte del legale rappresentante del con­sorzio
CO.FAR.CO. - Comune di Cogne;
3) di ordinare ed accertare l'introito delle seguenti somme, da
versare presso la Tesoreria dell'Amministrazione regionale:
a) lire 1.946.350
(unmilionenovecentoquarantaseimilatrecentocin-quanta) pari a mezza
annualità del canone, a titolo di cauzione, ai sensi dell'articolo
11 del T.U. 11 dicembre 1933 n. 1775, somma che verrà restituita,
ove nulla-osti, al termine della subconcessione;
b) lire 64.880 (sessantaquattromilaottocentottanta) pari ad un
quarantesimo del canone, ai sensi dell'articolo 7 del T.U. 11
di­cembre 1933 n. 1775, somma da introitare al capitolo 08800 della
parte ENTRATE del bilancio preventivo della Regione per il corrente
esercizio finanziario (Provento delle concessioni e subconcessioni
di acque pubbliche e miniere);
c) lire 1.500.000 (unmilionecinquecentomila) quale somma a
di­sposizione dell'Amministrazione regionale (Ufficio Acque e
Co­ncessioni Idrauliche dell'Assessorato dei LL.PP.) per spese di
sorveglianza, esperimenti di portata, collaudo, registrazione di
atti, eccetera, somma da introitare al Capitolo 13500 della par­te
ENTRATE del bilancio preventivo della Regione per il cor­rente anno
finanziario (Gestione di fondi per conto terzi per istruttoria
domande e pratiche vane);
d) lire 18.276.156
(diciottomilioniduecentosettantaseimilacentocin-quantasei) per
canoni arretrati, relativi al periodo 1° febbraio 1989 - 31
gen­naio 1994, somma da introitare al capitolo 08800 della parte
ENTRATE del bilancio preventivo della Regione per il corrente anno
finanziario (Provento delle Concessioni e subconcessioni di acque
pubbliche e miniere);
4) di stabilire, come specificato all'articolo 11 del
disciplinare di subconcessione, in lire 2.595.135
(duemilionicinquecentonovantacin-quemilacentotrentacinque) il
canone annuo da versare anticipatamente alla Regione, anno per
anno, a decorrere dal 1° febbraio 1989 e fino al 31 dicembre 1989,
ed in lire 3.892.705
(tremilioniottocentonovanta-duemilasettecentocinque) a decor­rere
dal 1° gennaio 1990, somme da introitare al Capitolo 08800 della
parte ENTRATE del bilancio preventivo della Re­gione per il
corrente anno finanziario (Provento di concessioni e subconcessioni
di acque pubbliche e miniere).
5) di sottoporre la presente deliberazione al controllo della
Commissione di Coordinamento per la Valle d'Aosta, ai sensi e per
gli effetti dell'articolo 1, lettera e) del decreto legislativo 13
febbraio 1993, n. 40.
Presidente -
Se nessun Consigliere intende
prendere la pa­rola possiamo passare alla votazione.
Presenti: 27
Votanti: 27
Favorevoli: 26
Contrari: 1
Il Consiglio approva.
