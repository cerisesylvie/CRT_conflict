Classificazione
BILANCIO E CONTABILITA' REGIONALE



Oggetto del Consiglio n. 242 del 14 novembre 2013 - Resoconto
OGGETTO N. 242/XIV - Comunicazione di provvedimenti
amministrativi di variazione al bilancio.
Président
- On est au point 24 de l'ordre du jour. Il y a
des requêtes d'interventions? Pas de requêtes sur ce point? Sur le
24, variation au budget. A demandé la parole le collègue
Donzel.
Donzel
(PD-SIN.VDA) -
Grazie Presidente.
Avrei bisogno di alcuni chiarimenti rispetto al verbale di
deliberazione 1607 dell'11 ottobre. C'è una variazione di bilancio,
naturalmente io cerco solo di capire...in questo caso la richiesta
non ha un carattere censorio, ma è una richiesta di chiarimenti, si
passa da una spesa per il funzionamento di comitati e commissioni
inerenti a mobilità e sicurezza stradale - mi interessa molto il
concetto di sicurezza stradale - a spese per autovetture di
servizio, fornitura, carburante, manutenzione, piccola attrezzatura
per officine...non so, mi ricorda qualcosa che si è discusso
l'altro ieri no? di quei problemi che ci sono nel far funzionare le
nostre autovetture...e comunque spiegare bene, perché da
un'attività che mirava a garantire la sicurezza stradale si passa
ad una che, insomma, in qualche modo ha la funzione di servizio
ordinario, ecco, grazie. Io ce l'ho all'oggetto 1607...Presidente
come faccio? Faccio tutte le domande o una per una? Faccio tutte le
domande Assessore...come preferisce lei...
Un altro chiarimento è relativo alla variazione sempre nello
stesso oggetto, sempre del 1607, quello successivo...si chiede di
spostare le spese per manifestazioni ed iniziative culturali e
scientifiche verso la
Saison culturelle
, naturalmente si
tratta delle stesse attività, lo capisco, però quello che mi
colpisce, vorrei un chiarimento, è che le iniziative erano
finanziate specificamente, perché avevano un carattere
culturale-scientifico. Vorrei capire se questo passaggio alla
Saison culturelle
ci garantisce questa cura dell'aspetto
scientifico, oppure siamo di nuovo ad attività che invece hanno un
carattere umanistico che comunque sono profondamente diverse da
quelle con cui era l'intento iniziale del finanziamento, perché se
c'è una cosa che manca in questo Paese e nella nostra Regione, è
appunto la cultura scientifica e quella UPB andava in quella
direzione. Scusi, Assessore, ma sono tante le variazioni che avete
fatto per cui devo ancora richiederle...un chiarimento, ecco, la
lascio rispondere e poi vedo di trovare l'altra domanda.
Presidente
- La parola per la risposta all'Assessore
Baccega.
Baccega (SA) -
Grazie Presidente.
Buona giornata a tutti, in riferimento al quesito rispetto alla
variazione di bilancio dell'11 ottobre 2013, per quanto riguarda il
Dipartimento dei trasporti...
1.500 euro
,
sono spese per
autovetture di servizio e rappresentanza: fornitura carburante,
manutenzione, piccola attrezzatura per officina, oneri di legge,
pedaggi autostradali
e in diminuzione dal capitolo 20420 lo
stesso importo:
Spese per il funzionamento dei comitati e
commissioni
. È una variazione necessaria per poter effettuare
un intervento di manutenzione urgente su un automezzo in dotazione
al Dipartimento trasporti, quindi è cosa possibile, entra un po'
nella logica dei commenti che si facevano ieri. Sempre nello stesso
provvedimento di variazione, per quanto riguarda i 13.900 euro
dell'attività culturale, musicale, teatrale ed artistica, c'è
semplicemente un cambio di capitolo in aumento. Il capitolo 57401,
"Spese inerenti la manifestazione denominata
Saison
culturelle
" e in diminuzione appunto, come diceva lei, il
capitolo concernente "Spese per manifestazioni ed iniziative
culturali e scientifiche". In realtà, la variazione è necessaria
per finanziare le iniziative francofone previste nel 2013 ed
inserite nella manifestazione della
Saison culturelle
,
ovviamente 2013-2014. Ora, io non sono in grado di dirle se queste
iniziative francofone possono avere anche risvolti scientifici,
eventualmente, può sottolinearlo il collega Farcoz; da questo punto
di vista, non sono in grado di dirle se ci sono quei risvolti
scientifici. Rientra nell'ambito comunque delle manifestazioni di
carattere culturale che sono previste nella
Saison
culturelle
.
Président
- Merci. La parole au collègue Donzel.
Donzel
(PD-SIN.VDA) -
Grazie Assessore.
È chiaro che non spetta a lei dare un giudizio in merito, la
correttezza dell'operazione è certa, però mi permetto in questa
sede di esprimere le mie perplessità rispetto al fatto che
ribadisco proprio questo Paese ha grossi problemi rispetto
all'approccio e alla cultura scientifica. Ritengo che naturalmente
nella nostra regione bisogna fare ogni cosa per valorizzare il
nostro patrimonio linguistico, sia il
patois
, sia il
francese, ma questo non può andare a detrimento delle attività
scientifiche. Si facciano gli interventi francofoni su attività di
carattere scientifico, la lingua francese si presta bene anche alla
scienza visto che tantissimi scienziati vengono proprio da quel
Paese.
Un altro chiarimento riguarda invece una variazione di bilancio
relativa all'oggetto 1647, deliberazione del 18 ottobre 2013, e si
riferisce ad una variazione in diminuzione di 1.200 euro, "Spese
per la tutela e il recupero dell'ambiente, l'educazione, la
propaganda, l'informazione del settore"
,
no? Spostato su
un'iniziativa abbastanza simile, ma mi ha colpito la motivazione:
"la variazione si rende necessaria per la realizzazione di un
evento collaterale..."
, cioè un evento collaterale da 1.200
euro...non è che siamo di nuovo agli spot pubblicitari, agli
Assessori che si fanno i convegni in momenti in cui servirebbero le
scelte pratiche e non, diciamo, l'attività di propaganda a cui
abbiamo assistito in tutta l'altra legislatura. Per cortesia,
risparmiateci l'attività di propaganda, fate le azioni concrete e
non le attività di propaganda con i soldi dei contribuenti! Sempre
nello stesso oggetto, poi si sposta dal capitolo "Premi ed oneri
assicurativi - Polizza RC patrimoniale dell'ente e tutela legale"
16.000 euro, cioè io voglio capire come abbiamo potuto
sbagliare completamente una previsione assicurativa di questo tipo,
dato che si dice che lo stanziamento residuo è sufficiente,
come mai siamo andati ad impegnare dei soldi, a mettere dei
soldi su un capitolo per una cosa molto specifica e tecnica come le
assicurazioni e scoprire addirittura sedicimila euro in eccesso e
li spostiamo per le spese connesse alle procedure di affidamento
lavori, servizi e forniture del Dipartimento trasporti" e,
combinazione, leggo la motivazione:
"la variazione è necessaria
per l'impegno delle spese relative alla pubblicità obbligatoria
della gara ad evidenza pubblica per l'acquisto dei treni
bimodali".
Da qui quindi si evince che comincia quel percorso
che facciamo a testa bassa, cioè, invece di andare a coltivare le
nostre relazioni che abbiamo a Roma, cercare di difendere i 521
milioni di euro per la Valle d'Aosta, per la ferrovia della Valle
d'Aosta, noi prendiamo 16.000 euro per portare avanti la gara dei
treni bimodali a testa bassa..."tanto sono soldi dei contribuenti,
avanti per la nostra strada". Capisco che su questo sono scelte su
cui avete detto che non volete fare marcia indietro, l'abbiamo
visto più volte che, a forza di non far le marce indietro, poi si
creano quelle situazioni accadute per il pirogassificatore.
Insomma, sono soprattutto dannose per i cittadini e alla fine, ad
un anno di distanza, comincia a venir fuori che la vostra
caparbietà nel sostenere certe scelte ci porta in una situazione
davvero di difficile gestione dell'esistente.
Président
- A demandé la parole l'Assesseur Farcoz.
Farcoz (UV) -
Merci Madame le Président.
Solo una precisazione per quanto riguarda l'attività scientifica
in Valle d'Aosta. Questo trasferimento è stato dovuto appunto per
la
Settimana della
francophonie 2013
, ma, per quanto
riguarda l'attività scientifica, la
Saison culturelle
prevede già quattro conferenze: l'Osservatorio di Saint-Barthélemy:
infatti questa sera avremo una conferenza con il Professor
Carbonari, che parlerà degli asteroidi in Valle d'Aosta, e poi
organizzeremo diversi incontri come, ad esempio,
Les rencontres
de Physique,
quindi questo per sensibilizzare e dire che la
sensibilità nei confronti dell'ambito scientifico è sicuramente
molto alta, è questo che volevo dire, grazie.
Presidente
- Ha chiesto la parola l'Assessore Luca
Bianchi.
Bianchi (UV) -
Una precisazione inerente alla spesa di
1.200 euro. Quella spesa si è resa necessaria per la Convenzione
delle Alpi che abbiamo organizzato a Saint-Vincent
in
funzione della partecipazione di tutti i Paesi delle Alpi. Abbiamo
dovuto aumentare il numero delle traduttrici in funzione dei Paesi
che partecipavano a questa Convenzione, quindi quel costo di 1.200
euro in più è andato per le traduttrici.
Président
- La parole à l'Assesseur Baccega.
Baccega (SA) -
Grazie Presidente.
Un ulteriore chiarimento proprio rispetto alla variazione di
bilancio di 16.000 euro che sono destinati alla pubblicazione della
gara in termini di evidenza pubblica per l'acquisto di treni
bimodali. È chiaro che questi sono tutti aspetti tecnici che sono
ovviamente confermati e l'Assessorato del bilancio è quel
collettore conclusivo che riassume un po' tutte le scelte politiche
e in quell'ambito applica tutte le opportunità per andare nelle
direzioni delle scelte politiche. Questa variazione al bilancio
ovviamente si è resa necessaria proprio perché sono arrivati i
finanziamenti in quell'ambito, la scelta è stata proprio quella di
andare in quella direzione, si è perseguita...questo per chiarire
che a volte si chiede un commento rispetto ad una variazione di
bilancio che appunto, come nel caso dell'attività scientifica poco
fa evidenziata dal collega Farcoz, non è prettamente inserita nella
variazione di bilancio, ma riassume poi una volontà della Giunta di
andare in una certa direzione. Grazie.
Président
- Merci. Pas d'autres requêtes d'intervention?
Le Conseil régional prend acte.
Point 25 à l'ordre du jour.
