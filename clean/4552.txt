Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 227 del 30 aprile 1982 - Resoconto
OGGETTO N. 227/VII - DISEGNO DI LEGGE CONCERNENTE: "REVISIONE
PER L'ANNO 1981 DELLE ALIQUOTE DI CUI ALL'ART. 2 LETTERA B) DELLA
LEGGE REGIONALE 6 AGOSTO 1974, N. 27 RECANTE CONTRIBUTI DI
ESERCIZIO ALLE AZIENDE CONCESSIONARIE DI AUTOSERVIZI DI LINEA PER
VIAGGIATORI".
PRESIDENTE
: Ha chiesto di illustrare la relazione
l'Assessore all'Industria, Commercio, Artigianato e Trasporti
Chabod, ne ha facoltà.
CHABOD - (D.C.):
Ritengo che la relazione sia abbastanza
chiara; è la solita revisione che facciamo tutti gli anni per le
concessioni alle aziende di autoservizi di linea per
viaggiatori.
PRESIDENTE
: Come i Consiglieri possono vedere, c'è il
parere dell'Assessorato alle Finanze, che rimanda all'avvenuta
approvazione del bilancio, e ci sono i pareri della Commissione per
gli Affari Generali ed il parere della Commissione Permanente per
lo Sviluppo Economico. E' aperta la discussione generale.
Ha chiesto di parlare il Consigliere Tonino, ne ha facoltà.
TONINO - (P.C.I.):
Abbiamo già espresso nella Commissione
per lo Sviluppo Economico il parere contrario a questo disegno di
legge che prevede, per l'ultima volta credo, il cosiddette rimborso
a piè di lista per i deficit delle imprese di autotrasporti.
Durante la discussione avvenuta in Commissione, tutti i
Commissai hanno potuto verificare, fatti alla mano, che la Regione
non esercita alcun controllo sulle dichiarazioni che vengono rese
dalla società di autotrasporti. Non solo, l'anno scorso in
quest'aula l'Assessore parlò di controlli sui bilanci; il
Funzionario dirigente del settore ci ha detto che la Regione non
controlla mai i bilanci, basandosi invece su dei rendiconti che
vengono presentati dalle aziende, sulla base dei quali sana il
deficit, dividendo il deficit totale per le percorrenze di ciascuna
società.
Un elemento che forse non tutti conoscono ma che ha un grosso
rilievo, è che il deficit è il risultato di tutte le voci che
compaiono nel bilancio delle società di autotrasporti. In questo
bilancio, sulla base dei rendiconti che abbiamo anche esaminato,
soltanto una voce è positiva, ed è quella che si riferisce al
noleggio dei mezzi. Il conto economico della S.A.D.E.M prevedeva
200 milioni di utile per il noleggio, la S.A.V.D.A. ricava dal
noleggio solo 24 milioni. E' evidente che un controllo sulla reale
portata degli autobus noleggiati ha un'incidenza sul deficit
dell'azienda.
Francamente ci sembra avventato che una Regione si limiti a
rimborsare sulla base delle dichiarazioni fatte dalle aziende,
senza operare alcun controllo soprattutto su una voce così
importante qual è quella dei noleggi; ed il controllo non è solo di
carattere fiscale o contabile, si tratta di predisporre - ed in
questo settore avevamo anche competenza legislativa - tutti gli
strumenti affinché si possa avere alla fine dell'anno finanziario
la situazione reale, effettiva. Corrono voci che non tutte le
aziende - soprattutto quelle che hanno le sedi non solo in Valle
d'Aosta, ma anche in Piemonte - denuncino l'effettivo ammontare dei
noleggi, ed è questo un fatto allarmante, per cui, a meno che oggi
non ci venga dall'Assessore qualche affermazione diversa, in
Commissione abbiamo avuto conferma di una certa impotenza - che io
chiamerei inettitudine - della Regione su questo problema.
E' stato detto in Commissione che questo è l'ultimo anno perché
dal prossimo dovremmo ragionare sulla base di costi standard;
quella è una discussione tutt'altro che semplice, è opportuno farla
subito, anche perché non siamo fra le Regioni che presentano per
prime la legge in attuazione della legge statale n. 151. Si
tratterà in quell'occasione - ma ne discuteremo in quel momento -
di rivedere un sistema che, non da oggi, ci trova decisamente
contrari. Queste sono motivazioni che già altre volte abbiamo
espresso in quest'aula e che - ripeto - in quella riunione di
Commissione hanno trovato puntualmente conferma, pertanto non ci
resta che essere coerenti e votare contro.
PRESIDENTE
: Passiamo all'esame dell'articolato.
Do lettura dell'art. 1.
Art. 1
Le aliquote di cui alla lettera b) dell'art. 2 della legge
regionale 6 agosto 1974, n. 27, da applicare per l'anno 1981, sono
stabilite fino ad un massimo di:
- L. 1.120 per autobus/Km. per tutte le linee o tratti di
linea svolgente-si in territorio regionale i cui capilinea siano a
uota inferiore a mt. 800;
- L. 1.527 per autobus/Km. per tutte le linee o tratti di
linea svolgentesi in territorio regionale con almeno un capolinea
situato a quota superiore a mt. 800, purché posto nel territorio
della Regione Valle d'Aosta, con esclusione di linee che hanno
percorso esclusivamente corrente sulla direttrice
Torino-Aosta-Courmayeur.
PRESIDENTE
: Metto in approvazione l'art. 1 testè
letto:
ESITO DELLA VOTAZIONE
Presenti: 26
Votanti: 26
Favorevoli: 18
Contrari: 8
Il Consiglio approva
PRESIDENTE
: Do lettura dell'art. 2.
Art. 2
La Giunta adotta i provvedimenti previsti dagli artt. 6 e 10
della Legge Regionale 6 agosto 1974, n. 27.
PRESIDENTE
: Metto in approvazione l'art. 2 testè
letto.
ESITO DELLA VOTAZIONE
Presenti: 29
Votanti: 29
Favorevoli: 21
Contrari: 8
Il Consiglio approva
PRESIDENTE
: Do lettura dell'art. 3.
Art. 3
L'onere di L. 689.000.000, derivante a carico della Regione
per l'applicazione della presente legge, graverà sul capitolo 38000
della parte spesa del Bilancio di revisione della Regione per
l'anno finanziario 1982.
Alla copertura dell'onere di cui al comma precedente si
provvede mediante riduzione di
pari
importo dello
stanziamento iscritto al
capitolo 38020 della parte spesa
del bilancio stesso per la concessione di contributi alle imprese
concessionarie di autoservizi di linea di interesse regionale in
conseguenza della perequazione contrattuale dei dipendenti del
settore.
PRESIDENTE
: Metto in approvazione l'articolo 3 testè
letto.
ESITO DELLA VOTAZIONE
Presenti: 29
Votanti: 29
Favorevoli: 21
Contrari: 8
Il Consiglio approva
PRESIDENTE: Do lettura dell'art. 4
Art. 4
Al bilancio di previsione della Regione, per l'anno
finanziario 1982, sono apportate le seguenti variazioni:
PARTE SPESA
Variazioni in diminuzione
Cap. 38020 - Spese per la concessione di contributi alle
imprese concessionarie di autoservizi di linea di interesse
regionale in conseguenza della perequazione contrattuale dei
dipendenti del settore
(L.R. 21 gennaio 1976, n.
13; L.R. 5 novembre 1976, n.
46; L.R. 28 dicembre 1979, n. 87; L.R. 29 gennaio 1980, n. 5;
L.R. 10 dicembre 1980, n. 53)
L. 689.000.000
Variazioni in
aumento
Cap. 38000 - Spese per la concessione di contributi di
esercizio alle aziende concessionaie di autoservizi di linea per
viaggiatori
(L.R. 6 agosto 1974, n. 27; L.R. 23
iugno 1975,
n. 25;
L.R. 5 novembre 1976, n. 45; L.R.
31 maggio 1977, n. 38; L.R. 15 giugno 1978, n. 20; L.R. 26 aprile
1979, n. 28; L.R. 24 aprile 1980, n. 15; L.R. 9 giugno 1981, n.
31)
L. 689.000.000
PRESIDENTE
: Metto in approvazione l'art. 4 testè
letto.
ESITO DELLA VOTAZIONE
Presenti: 29
Votanti: 29
Favorevoli: 21
Contrari: 8
Il Consiglio approva
PRESIDENTE
: Do lettura dell'art. 5.
Art. 5
La presente legge è dichiarata urgente ai sensi del terzo
comma dell'art. 31 dello Statuto speciale ed entrerà in vigore il
giorno successivo a quello della sua pubblicazione sul Bollettino
Ufficiale della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE
: Metto in approvazione l'art. 5 testè
letto.
ESITO DELLA VOTAZIONE
Presenti: 29
Votanti: 29
Maggioranza: 18
Favorevoli: 21
Contrari: 8
Il Consiglio approva
PRESIDENTE
: Il Consiglio è chiamato per votazione segreta
ad esprimersi sul complesso della legge.
VOTAZIONE A SCRUTINIO SEGRETO
ESITO DELLA VOTAZIONE
Presenti: 29
Votanti: 29
Maggioranza: 15
Favorevoli: 20
Contrari: 9
Il Consiglio approva
