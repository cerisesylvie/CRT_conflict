Classificazione
PARTECIPAZIONE E INIZIATIVA POPOLARE
Referendum e iniziativa popolare



Oggetto del Consiglio n. 1994 del 8 giugno 2006 - Resoconto
OGGETTO N. 1994/XII - Partecipazione al referendum popolare
sulle modifiche alla Costituzione indetto per il 25 e 26 giugno
2006. (Approvazione di risoluzione)
Risoluzione
Visto il testo di legge costituzionale approvato in seconda
votazione a maggioranza assoluta, ma inferiore ai due terzi dei
membri di ciascuna Camera, recante: "Modifiche alla Parte II della
Costituzione", pubblicato nella Gazzetta ufficiale n. 269 del 18
novembre 2005;
Richiamate le proprie precedenti iniziative in materia, nelle
quali si richiamava all'attenzione del legislatore costituzionale
l'importanza di addivenire alla creazione di un sistema realmente
federale e federalista, rispettoso delle autonomie e delle
specialità, e di quella valdostana in particolare, in quanto
precostituzionale e fondata su profonde e riconosciute radici
storiche e culturali;
Ribadito l'assunto che nessun ordinamento che pretenda di
qualificarsi come federale possa essere disegnato senza il
concorso, effettivo e paritario, di tutti i soggetti che lo
costituiscono;
Preso atto che il testo di legge costituzionale non ha tenuto
nella dovuta considerazione le indicazioni e le legittime
sollecitazioni provenienti dalle istituzioni regionali, con
particolare riferimento alle Regioni ad autonomia differenziata, e
che lo stesso, riportando una clausola di salvaguardia limitata e
non estesa a tutto il testo della riforma, risulta lesivo delle
prerogative statutarie della Valle d'Aosta e delle altre Regioni a
Statuto speciale e Province autonome, le quali vedrebbero stravolti
i rispettivi statuti;
Preso altresì atto che nel testo di legge costituzionale
permangono invariate le criticità già a
suo tempo rilevate
in ordine a:
·
un inammissibile
scioglimento d'imperio del
Consiglio regionale;
·
una composizione ed un ruolo del Senato non conformi ad un
sistema istituzionale rispettoso della posizione delle autonomie
territoriali;
·
il
venir meno della necessaria rigidità della
Costituzione, essendo rimessi ai Presidenti delle Camere ed al
Governo poteri derogatori rispetto al riparto delle competenze tra
i due rami del Parlamento, fissato costituzionalmente;
·
l'assenza di un effettivo potere di indirizzo e di
controllo del Parlamento sul Governo;
·
il mantenimento in capo al Presidente della Repubblica di
funzioni meramente ratificatorie, vanificandone l'effettività dei
poteri di garanzia;
·
l'indeterminatezza e l'inconsistenza della cosiddetta
"devolution" a fronte, invece, di un reale riaccentramento di
competenze a favore dello Stato;
·
la reintroduzione di un inaccettabile controllo di merito
sulle leggi regionali in base ad un non meglio definito "interesse
nazionale";
Nel prendere atto delle disposizioni relative a:
·
la riduzione del numero dei parlamentari;
·
il coinvolgimento del Consiglio regionale nelle future
procedure di modifica statutaria, più volte rivendicato dalla
nostra Regione attraverso i propri rappresentanti
istituzionali;
Rilevando, tuttavia, come l'entrata in vigore della prima sia
eccessivamente differita e la seconda non assicuri effettivamente
le garanzie da noi richieste;
Il Consiglio regionale
Precisa
nuovamente che la modifica costituzionale in questione
risolve i difetti di coordinamento tra Stato e Regioni, ma
introduce ulteriori elementi di confusione suscettibili di
aggravare notevolmente il conflitto interistituzionale;
Ribadisce
il giudizio globalmente negativo e preoccupato in ordine alla
riforma costituzionale nel testo approvato in quanto confuso e
contraddittorio che, lungi dal risolvere i problemi generati dal
vigente ordinamento, ha un effetto moltiplicatore dei
medesimi;
Prende atto
con favore del fatto che, per i giorni 25 e 26 giugno 2006,
sia stato indetto
il
referendum popolare previsto
dall'articolo 138 della Costituzione per la conferma o il diniego
alla legge di modifica della Parte II della Costituzione, approvata
dai due rami del Parlamento;
Auspica
che la partecipazione al referendum sia vasta e cosciente e
che il risultato della consultazione sia, per il legislatore
costituzionale, momento di riflessione e di indirizzo perché la
revisione della Costituzione sia improntata ad uno spirito
realmente federale e federalista, sia rispettosa delle autonomie
territoriali e riconosca il fondamento e il valore delle Regioni a
Statuto speciale.
F.to: Caveri - Perron - Cesal - Lavoyer - Squarzino Secondina
- Sandri - Viérin Marco
Président - Il nous reste à examiner la résolution concernant le
référendum et la résolution concernant le Député Sergio d'Elia.
La parole au Conseiller Cesal sur la résolution concernant le
référendum.
Cesal (UV) - Le processus de réforme de la Constitution
italienne débuté à Lorenzago au mois d'août 2003 atteint finalement
sa conclusion. Le référendum des 25 et 26 juin tranchera
définitivement sur cette question, une question très battue avec
des positions contraposées entre le Centre-Droite et le
Centre-Gauche, mais non seulement, aussi entre les Régions et le
Parlement de l'époque. Notre Conseil s'est déjà penché maintes fois
sur ce problème, en exprimant toujours son avis contraire, motivé,
mais avec une opposition très nette. A la conclusion de ce parcours
parlementaire l'avis du Conseil ne peut pas changer car nos
craintes pour l'impact négatif que cette modification aura sur les
prérogatives autonomistes de cette Région n'ont pas été prises en
considération. Je voudrais donc rappeler quelques réflexions que
nous avons déjà faites, mais qu'il me semble utile reparcourir même
si de façon très synthétique. Il y a avant tout quelques aspects
positifs: le premier c'est la reconnaissance et la plus claire
définition du principe toujours revendiqué de l'entente préalable.
Le texte issu du Parlement rend ce passage plus clair et plus
conséquent avec les requêtes des Régions et des Provinces à statut
spécial. Il y a aussi le maintien des conditions plus favorables
prévues par ce projet de loi, jusqu'à l'adoption du nouveau Statut,
article 43 bis; la réduction du nombre des Parlementaires, même si
insuffisant par rapport aux premières indications, mais c'est une
question qui doit être considérée en ligne avec les attentes de
l'opinion publique.
Après il y a toute une série d'aspects très négatifs. La
composition du Sénat fédéral représente de façon la meilleure cette
réforme prétendue fédérale, mais qui n'a rien de fédéral. En effet,
tout en donnant la possibilité aux représentants des collectivités
locales de participer aux travaux de cet organisme, on ne leur
donne pas aucune possibilité de s'exprimer sur les questions qui
les concernent. Le processus de formation des lois comporte un
alourdissement général - lois de compétence du Sénat, lois de
compétences de la Chambre des députés, lois bicamérales -; il
s'agit d'un système qui augmentera la conflictualité entre les
différents organes et une paralyse du travail des différentes
institutions. L'article 117, la dévolution, dans sa nouvelle
formulation, en reconduisant sous le pouvoir étatique l'instruction
et la santé, rend confuse et ambiguë la répartition des différentes
compétences. Avec l'intérêt national on introduit un principe
dangereux, inopportun, très grave qui soumet toute la législation
régionale au contrôle politique de la majorité gouvernementale, qui
pourrait s'en servir d'une façon discriminatoire et tout à fait
discutable. L'introduction de ce principe démontre la volonté
centralisatrice qui ressort de cette initiative et ne peut pas être
acceptée dans la formulation proposée, car il rend inapplicable le
principe de la subsidiarité, principe fondamental quand on parle de
fédéralisme. Autre aspect négatif c'est le pouvoir substitutif,
introduit à l'article 120, qui donnerait à l'Etat la possibilité de
se substituer aux Régions dans n'importe quelle matière de leur
compétence, chaque qu'il retiendrait subsister d'exigences de
tutelle de l'unité juridique ou économique de l'Etat même. Le texte
issu de la Chambre n'établit en outre aucun contrepoids entre le
nouveau pouvoir du Premier Ministre et les pouvoirs résiduels
maintenus au Président de la République, qui jouerait un rôle tout
à fait marginal, sans aucune possibilité de marquer le débat
politique et institutionnel. Le pouvoir effectif de dissolution du
Parlement transféré au Premier Ministre enlève en effet au
Président tout pouvoir et représente une anomalie dangereuse à ne
pas sous-évaluer.
Pour conclure nous devons inviter - nous le disons dans la
résolution - les Valdôtains à se rendre aux sièges électoraux pour
exprimer leur vote, mais nous devons aussi leur donner une
indication très précise, nous devons les inviter à s'exprimer
négativement, à voter "non" à propos de cette réforme, car si cette
réforme serait approuvée rendrait plus faible notre système
d'autonomie mais, en étant confuse et contradictoire, pour ne pas
dire dangereuse, pourrait représenter aussi un aspect négatif pour
ce qui est du cadre général, en déséquilibrant la Constitution de
1948 issue de la Résistance et qui a garanti à notre Pays une
longue période de développement économique et social. Je crois que
l'indication qui doit sortir de ce Conseil va dans la direction
d'inviter la population valdôtaine de s'exprimer négativement par
rapport à la question qui nous sera posée les 25 et 26 juin quand
se déroulera le référendum pour l'approbation de cette réforme
constitutionnelle.
Président - La parole au Conseiller Viérin Marco.
Viérin M. (SA) - Innanzitutto vogliamo ribadire l'importanza di
questo referendum confermativo, perché le riforme costituzionali
rivestono un'importanza fondamentale per tutti i cittadini. Non c'è
dubbio che l'attuale Costituzione vada adeguata per meglio
rispondere ai cambiamenti di questi ultimi 50 anni, va altresì
ricordato che già nel 2001 la riforma del Titolo V della
Costituzione fu una scorrettezza istituzionale sia per i metodi che
per i tempi, lo stesso collega Sandri fece tale considerazione in
quest'aula nel dicembre scorso. Sull'attuale modifica della parte
seconda della Costituzione i metodi non sono però cambiati, non
sono stati diversi: si è passati da un progetto di "devolution" a
un progetto di riforma costituzionale molto più ampio, che prevede
cambiamenti importanti nella suddivisione dei poteri e delle
competenze e delle reali responsabilità ai livelli istituzionali
tutti.
Nella sostanza non si condivide, come "Stella Alpina", molti
aspetti che sono già stati indicati nella mozione approvata da
questo Consiglio nel gennaio 2005, quali ad esempio la composizione
del nuovo Senato delle Regioni, laddove ai rappresentanti delle
Regioni e delle comunità locali non è riconosciuto neppure il
diritto di voto; il fatto di conferire al Presidente della
Repubblica una funzione essenzialmente ratificatoria con il
conseguente rafforzamento del ruolo del Primo Ministro e
l'attribuzione allo stesso di poteri che non trovano nel nuovo
ordinamento adeguati contrappesi; l'inconsistenza della cosiddetta
"devoluzione di poteri" alle Regioni, associata al riaccentramento
da parte dello Stato di rilevanti competenze, tali da limitare
significativamente l'autonomia regionale. È altresì inaccettabile
la reintroduzione del controllo di merito sulle leggi regionali in
base al parametro di un non ben definito o meglio definito
interesse nazionale. Non si sono risolti i presupposti difetti di
coordinamento generale della precedente riforma del titolo V della
Costituzione, ma si sono introdotti elementi di confusione che
incrementerebbero i conflitti Stato-Regioni.
A onor del vero vi sono anche due aspetti che sono apprezzabili:
il primo, l'aver inserito il concetto dell'intesa inerente le
modifiche statutarie, che non è mai stato possibile inserire nel
passato, ma sul quale bisogna ancora chiarire quali azioni lo Stato
potrebbe intraprendere; il secondo, la riduzione del numero dei
Parlamentari che decollerebbe però solo a partire dal 2011.
A seguito di queste ed altre considerazioni ribadiamo il nostro
giudizio globalmente negativo e per il futuro il nostro auspicio è
che le riforme istituzionali - sia che vinca il "no", sia che vinca
il "sì" - vengano riprese in questa legislatura ricercando una più
ampia condivisione fra le forze politiche che vada oltre gli
schieramenti maggioranza-minoranza, ricercando anche la
condivisione con le Regioni e gli enti locali. Sì, perché le
riforme costituzionali devono rifarsi alla logica della più piena
condivisione possibile, il tutto per giungere a quelle
modificazioni necessarie per una svolta di tipo federalista che
giunga ad un effettivo rafforzamento dell'istituzione regionale e
ad un corretto equilibrio fra i diversi poteri e organismi
costituzionali dello Stato. È per questo motivo che condividiamo la
risoluzione che abbiamo altresì firmato.
Président - La parole au Conseiller Lavoyer.
Lavoyer (FA) - Per motivare il voto favorevole della "Fédération
Autonomiste" a questa risoluzione, anche per motivare la posizione
politica che abbiamo preso come direzione che darà un'indicazione
di votare "no" al referendum del 25 e 26 giugno: un "no" per dire
che vogliamo partecipare al cambiamento della Costituzione con una
platea più ampia dei 317 Deputati che l'hanno votata; un "no" anche
per garantire l'intangibilità della nostra autonomia senza
l'accordo del popolo valdostano. Il nostro gruppo, nel ricordare
anche il nostro precedente impegno nel Consiglio, impegno preso per
proporre alla Corte di Cassazione la richiesta di referendum sulla
cosiddetta "devolution"... questa legge costituzionale che reca le
modifiche alla parte seconda della Costituzione... vogliamo dare
con questa posizione politica un segnale di forte contrarietà ad
una riforma che è stata approvata "a colpi di maggioranza".
L'invito quindi da parte nostra è di votare "no" ed è anche
motivato se si considera che questa riforma è frutto di
approssimazione nel dibattito preliminare e anche nell'approvazione
stessa. Si tratta di una riforma che nulla ha a che dividere con i
valori federalisti e introduce il principio di un non meglio
definito interesse nazionale, che rafforza il neocentralismo
strisciante in atto nel nostro Paese. La "Fédération Autonomiste"
dice "no" ad una riforma che mette in pericolo la specificità
storica e culturale della nostra Regione. Diciamo quindi anche un
"no" deciso per bocciare insieme la "dévolution" e poi insieme
riscrivere eventualmente le modifiche della Costituzione del 1948
che sembrino a noi più opportune. Riteniamo quindi necessario
ritrovarsi insieme nella difesa dei valori fondanti della nostra
Repubblica e della nostra autonomia speciale votando "no" a questo
referendum. Per questi motivi sosterremo la risoluzione.
Président - La parole au Conseiller Venturella.
Venturella (Arc-VA) - Credo che dobbiamo anzitutto constatare
con apprezzamento che la risoluzione iscritta oggi rappresenta un
passo avanti, una positiva evoluzione rispetto a quello che nel
passato veniva presentato nelle mozioni, negli ordini del giorno,
nelle risoluzioni della maggioranza, che con una certa miopia ora
risolta concentrava la propria attenzione solo ai rapporti
Stato-Regione. Questa risoluzione tenta, anche se non in maniera
esaustiva, di prendere in considerazione anche i temi
costituzionali di più largo respiro: ecco perché condividiamo e
abbiamo sottoscritto tale testo, perché sono stati due percorsi
evolutivi che sono stati compiuti di pari passo: da un lato, il
nostro voto si è evoluto da un voto di astensione ad un voto
favorevole - ricordo la risoluzione n. 1080 dello scorso anno - e
quindi addirittura alla sottoscrizione insieme alle altre forze
politiche del documento, mentre parimenti i contenuti delle diverse
risoluzioni fino a questa si sono evoluti in senso positivo,
considerando anche altri temi.
Credo però sia corretto fare alcune riflessioni sui contenuti di
questa riforma, che colpisce non solo la parte seconda della nostra
Costituzione, ma anche tutto il testo nella sua interezza. Sul
metodo questa riforma è viziata, ha la stessa identica macchia
dell'altra riforma che l'aveva preceduta: una riforma fatta votare
non da una vasta e qualificata maggioranza con un processo
graduale, lento e condiviso, ma con un "colpo di mano". Un errore
però che aveva fatto già il Centro-Sinistra nel 2001 e che ora
ritorna con il Centro-Destra nel novembre 2005, ma se sul metodo
non possiamo più di tanto recriminare, è sulla sostanza che si
devono alzare forti le nostre voci per dire "no" a questa riforma,
per diversi motivi: uno di carattere generale, perché si tratta di
salvare la nostra Costituzione dalle modifiche proposte, dato che
queste modifiche per la loro vastità intaccano anche i principi
fondamentali e la prima parte del testo costituzionale, perché
cercano di rompere l'equilibrio fra la prima e la seconda parte, un
equilibrio che dal 1948 ha contribuito ad instaurare nel nostro
Paese una democrazia compiuta, una tenuta sociale, istituzionale e
politica per più di mezzo secolo. Vengono quindi indeboliti gli
ambiti che riguardano i rapporti sociali e politici, sul piano dei
rapporti sociali è la devoluzione che indebolirebbe il ruolo
promozionale, perequativo e solidaristico che la Costituzione
affida alle istituzioni repubblicane rispetto al diritto al lavoro,
alla piena dignità sociale e all'effettiva uguaglianza di tutti i
cittadini. Sul piano dei rapporti politici è il tentativo di
indebolire il ruolo e la centralità del Parlamento, introducendo in
maniera surrettizia una sorta di premierato in condizione di
ricattare l'intero Parlamento. La "devolution" contrasta anche con
la prima parte della Costituzione che tutela i diritti dei
cittadini: il diritto alla salute, all'istruzione, alla sicurezza;
contrasta anche con i principi fondamentali del dettato
costituzionale, e non solo, con il modello di federalismo
cooperativo e solidale, soprattutto per quel che concerne la
ripartizione delle risorse necessarie al finanziamento delle
competenze esclusive, in quanto, lo sappiamo, è ancora ampiamente
inattuato il modello del federalismo fiscale e dei meccanismi di
perequazione previsti dall'articolo 119 del nostro dettato. È per
questi motivi che abbiamo sottoscritto in maniera inequivocabile il
testo della risoluzione presentato dal collega Cesal ed invitiamo a
votare "no" al referendum.
Président - La parole au Conseiller Tibaldi.
Tibaldi (CdL) - Da un lato apprezzo l'onestà intellettuale del
collega Venturella che ha riconosciuto che in materia di metodo il
Centro-Destra avrà anche lui approvato a maggioranza questo testo
di riforma, ma il Centro-Sinistra nel 2001, allo scadere della
scorsa legislatura, con soli 4 voti ci ha imposto la modifica del
titolo V, peraltro modifica che è stata confermata un anno dopo con
il referendum, modifica che ha lasciato una sua traccia di
difficoltà e di incoerenze che si sono manifestate nei difficili
rapporti fra Stato e Regioni, tanto che la Corte costituzionale è
stata sommersa di ricorsi in merito alle leggi approvate o dallo
Stato, o dalle Regioni. Ricorsi che affollano gli uffici della
Corte e che hanno evidenziato questa difficoltà di delineare delle
competenze nette fra Stato e Regioni. Il titolo V come riformato
dal Centro-Sinistra quindi deve essere completamente rivisto e la
testimonianza è data dai fatti che ho appena citato.
A questa onestà intellettuale fa specie l'intervento fortemente
conservatore del collega Cesal, perché lui rappresenta comunque il
partito di maggioranza assoluta, l'"Union Valdôtaine", un partito
che non ha brillato per spirito riformista in questi anni, perché
non solo ha adesso dichiarato per sua bocca di non voler confermare
questa riforma, ma non ha neppure approvato la riforma fatta dal
Centro-Sinistra, perché gli indirizzi erano contrari a quella
riforma e già solo nel nostro microcosmo a livello statutario non
ha mai proposto, né approvato alcuna riforma dello Statuto
speciale. Come capacità riformista l'"Union Valdôtaine" quindi non
è a zero, ma è sotto lo zero, perché fatevi un'analisi di
coscienza, oggi, a distanza di 60 anni dalla vostra nascita, non
avete proposto una minima modifica né allo Statuto, né alla
Costituzione! Avete invocato per 15 anni con Caveri e Dujany prima,
poi con Caveri e Dondeynaz, poi con Collé e Rollandin il principio
dell'intesa per la modifica dello Statuto speciale, lo avete
ottenuto e adesso non vi va bene neanche quello. Allora cosa volete
fare dello Statuto speciale? Dite: "dobbiamo aggiornare la nostra
autonomia che è un poco obsoleta e dobbiamo modernizzare lo Stato
italiano", ma in realtà tutte le proposte non le avete mai volute o
accettate. Ancora nell'intervento di Cesal e nella risoluzione vedo
solo il classico "niet", allora dite cosa volete. Volevate l'intesa
e l'intesa c'è, per la prima volta nella Costituzione italiana
all'articolo 116, 1° comma, si prevede che vi sia un patto, mi
ricordo che Caveri ci ha riempito la testa per anni: pattizio,
pattizio, pattizio... abbiamo imparato tutti, è stato un buon
insegnante, riconosciamoglielo! ... e adesso il pattizio ce lo
abbiamo, adesso se non c'è l'accordo fra lo Stato e la Regione Val
d'Aosta sulla modifica statutaria non si fa nulla. Se i due terzi
di questa Assemblea dicono "no" alle modifiche che il Parlamento
italiano ci propone, non passano, c'è il semaforo rosso della
nostra Comunità; eppure non va bene! Andava forse meglio quando la
Mussolini nel 2004 o il Diessino Soda ci proponevano una modifica
dello Statuto speciale da Roma? Preferivate queste scelte? Collega
Cesal, ci piacerebbe capire quali sono le vostre linee di
indirizzo! Prendete atto della riduzione del numero dei
Parlamentari, del coinvolgimento del Consiglio regionale nelle
future procedure di modifica statutaria, poi vi "arrovellate" il
cervello per individuare una serie di elementi negativi ma, di
fatto, non ci date delle motivazioni sostanziali! Indubbiamente la
riforma proposta dal Centro-Destra non è la panacea di tutti i
mali, va a modificare la forma di Stato e la forma di Governo sui
rapporti fra i principali organi costituzionali, ma dà delle linee
di indirizzo chiare. Innanzitutto assicura poteri più incisivi al
"premier" nelle azioni di Governo... che non sia ostaggio dei
partitini dello 0,2% o dello 0,3% e voi ne sapete qualcosa, come fa
un "premier" a dare una linea di indirizzo forte quando diventa
prigioniero delle indicazioni politiche di quelli che hanno una
rappresentanza minimale? Garantisce poi il rispetto del voto
popolare e del bipolarismo impedendo i ribaltoni; penso che il
"Governo Prodi", visti i numeri esigui che ha soprattutto al
Senato, dovrebbe essere grato al popolo italiano se fosse
confermata la riforma, perché riesce a blindare la sua permanenza a
Palazzo Chigi, invece l'"Unione" propende per il "no",
evidentemente stanno preparando il "pacco" a Prodi, è già successo
nel 1997 e ci sarà un "bis". Rafforza il ruolo di garanzia del Capo
dello Stato che diventa un arbitro e naturalmente va ad interferire
meno nelle attività del "premier". Riduce il numero dei
Parlamentari da 945 a 773, meno spesa pubblica; tenete presente che
il Centro-Destra ha ridotto gli emolumenti dei Parlamentari e, di
conseguenza, anche dei Consiglieri regionali, riduce il numero dei
Parlamentari in prospettiva nel 2011. Si supera il bicameralismo,
ma vi rendete conto quante volte le leggi rimbalzano da una Camera
all'altra per emendamenti e controemendamenti e la società invano
attende che vi siano provvedimenti più celeri! È invece opportuno,
come avviene in tutti gli Stati federali, che una Camera sia
deputata alle funzioni legislative e l'altra sia di raccordo fra
centro e periferia, il Senato federale. Rende efficace e chiaro il
rapporto fra Stato e Regioni, superando certi pasticci
costituzionali contenuti nella riforma del titolo V approvata nel
2001.
Questa riforma indubbiamente ha dei limiti, ma ha un grande
pregio: è la prima grande riforma della Costituzione italiana. Il
popolo italiano e quindi anche la Comunità valdostana ha
un'occasione per confermare questa riforma, con tutti i limiti
anche di metodo che sono stati ricordati, e che condivido, da essa
contenuti. L'alternativa qual è? La blocchiamo, rimaniamo alla
Costituzione del 1948. Scalfaro fra qualche giorno sarà ad Aosta, è
una vergogna che sia ad Aosta in piena "par conditio"! L'uomo della
"par conditio", Oscar Luigi Scalfaro - che sullo scadere del suo
settennato imponeva questa regola limitativa della libertà di
comunicazione - parteciperà ad Aosta il 10 giugno per presentare il
suo libro: "La mia Costituzione". È naturale che è una formula
subliminale e neppure troppo per sostenere le ragioni del
"no"...
(interruzione del Presidente della Regione, fuori
microfono)
... lei, Presidente, lo sa benissimo che mi sono opposto in
Ufficio di Presidenza a questa scelta che lei, o qualcuno per lei,
ha deciso di imporci il 10 giugno, noi avremmo preferito che lo
avesse fatto o fuori dal periodo della "par conditio"
o
successivamente, anche perché conosciamo le idee di Scalfaro,
sappiamo che lui fra la Costituzione che il 25 dobbiamo confermare
e lo Statuto Albertino preferisce lo Statuto Albertino.
Rimproveriamo quindi la Presidenza del Consiglio per questa scelta,
ma crediamo che il 25 e il 26 vi sia un'occasione, pur con tutti i
suoi limiti, e ci spiacerebbe che venisse perduta, anche perché
torneremmo nella "giungla" di un'ennesima bicamerale, già ne sono
fallite due di bicamerali! Sentivo parlare alcuni esponenti di
spicco dell'"Unione" che ripropongono l'ennesima bicamerale, ma per
fare cosa? Per perdere del tempo, per non riuscire a disegnare una
via di uscita per l'ammodernamento dello Stato italiano? Suggeriamo
quindi, a differenza di quanto finora è stato detto, che sia il
"sì" una buona norma per procedere verso un cammino di riforme,
avviato dal 2001 in avanti, e che sarebbe un peccato bloccare senza
proporre alcunché in alternativa.
Président - J'en profite pour saluer la délégation de la Commune
de Ploneis de la Bretagne, qui est une Commune jumelée avec la
Commune de Jovençan. Je voudrais vous remercier au nom de tout le
Conseil pour votre présence ici et pour votre visite qui nous fait
plaisir.
Je soumets au vote la résolution:
Conseillers présents et votants: 28
Pour: 26
Contre: 2
Le Conseil approuve.
