Classificazione
ORDINE PUBBLICO - FORZE ARMATE
Servizio civile



Oggetto del Consiglio n. 1402 del 6 ottobre 2010 - Resoconto
OGGETTO N. 1402/XIII - Approvazione del documento di
programmazione triennale 2010/2012 del servizio civile regionale,
ai sensi della legge regionale n. 30/2007. (Approvazione di un
ordine del giorno. Reiezione di altro ordine del giorno)
Il Consiglio
Vista la legge regionale 16 novembre 2007, n. 30 recante:
"Disposizioni in materia di servizio civile in Valle
d'Aosta";
Richiamato l'articolo 7 della sopraccitata legge regionale
che stabilisce che il Consiglio regionale, su proposta della Giunta
regionale, sentiti il Consiglio permanente degli enti locali e la
Consulta regionale, approva il documento di programmazione
triennale del servizio civile;
Preso atto che la bozza di piano triennale è stata presentata
alla Consulta regionale per il servizio civile nella riunione del
18 giugno 2010 e che la Consulta ha espresso, all'unanimità dei
presenti, parere favorevole;
Richiamata la nota prot. n. 10485/DPLF del 30 giugno 2010 con
la quale il Consiglio Permanente degli Enti Locali (CPEL) ha
dichiarato la propria presa d'atto dei contenuti del documento di
programmazione triennale 2010/2012 del servizio civile
regionale;
Vista la deliberazione della Giunta regionale n. 3702 in data
18 dicembre 2009 concernente l'approvazione del bilancio di
gestione per il triennio 2010/2012 con attribuzione alle strutture
dirigenziali di quote di bilancio e degli obiettivi gestionali
correlati, del bilancio di cassa per l'anno 2010 e di disposizioni
applicative;
Preso atto che la presente deliberazione non comporta alcun
impegno di spesa;
Visto il parere favorevole di legittimità rilasciato dal
dirigente Servizio per la mobilità geografica e servizio civile
volontario della Presidenza della Regione ai sensi dell'articolo 3,
comma 4, della legge regionale 23 luglio 2010 n. 22, sulla presente
deliberazione;
Visto il parere della V Commissione consiliare
permanente;
Visto il parere del Consiglio permanente degli Enti
locali;
Delibera
di approvare l'allegato documento di programmazione triennale
2010/2012 del Servizio civile regionale che costituisce parte
integrante della presente deliberazione.
Allegato
(omissis)
Président
- La parole à l'Assesseur à la santé, au
bien-être et aux politiques sociales, Albert Lanièce.
Lanièce A.
- Grazie, Presidente.
L'approvazione della legge regionale n. 30/2007, "Disposizioni
in materia di servizio civile in Valle d'Aosta", è la dimostrazione
della volontà di sostenere l'alto valore del servizio civile
volontario inteso come opportunità di educazione alla cittadinanza
attiva. La nostra Regione ritiene che il servizio civile sia, oltre
ad una leva strategica per la realizzazione del bene comune,
un'importante occasione di crescita personale per i giovani ed un
prezioso strumento per creare sinergia ed aiutare le fasce più
deboli della società, contribuendo allo sviluppo sociale, culturale
ed economico del territorio della Valle.
Il documento di programmazione triennale definisce le linee
guida per l'avvio del nuovo servizio civile regionale, individuando
gli obiettivi che il sistema di servizio civile valdostano vuole
raggiungere nel prossimo triennio. Sia nel documento di
programmazione triennale che nel successivo piano operativo annuale
si parla volutamente di "sistema", poiché uno degli aspetti
principali dell'intera programmazione triennale auspica di rendere
sinergici, complementari e reciprocamente incentivanti il sistema
nazionale con quello regionale, non solo in termini di valori, ma
anche dal punto di vista operativo ed economico-finanziario. Si
vuole in definitiva evidenziare la condivisione dei documenti di
principio e di valore che si fondono in un linguaggio comune, con
riferimento soprattutto al termine "volontario", volutamente
eliminato con riferimento al servizio civile, per non ingenerare
confusione nei giovani e nella collettività. È opinione condivisa
che con il termine volontario si intende la persona che presta in
modo libero e gratuito la propria attività, in modo singolo
all'interno di organizzazioni, a favore di una causa sociale; di
conseguenza, da questo punto di vista, non può essere definito
volontario un giovane in servizio civile, il quale, pur svolgendo
un'attività di alto valore sociale, percepisce per il suo impegno
un assegno, anche se molto ridotto, e di natura non retributiva. In
conclusione, l'aspetto volontario del servizio civile, non essendo
obbligatorio, si limita all'alternativa di effettuare o meno tale
scelta di vita a favore della società.
Due parole sulla modalità di lavoro e la tempistica che sono
state seguite. L'importanza assegnata alla previsione normativa e
ai diversi attori coinvolti nel servizio civile regionale, soggetti
istituzionali, terzo settore, mondo del lavoro e della formazione,
ha trovato uno specifico, fattivo coinvolgimento nella redazione
del documento di programmazione triennale, servizio civile
2010-2012, e successivo programma operativo annuale del servizio
civile. I documenti sopra citati sono sintesi del lavoro svolto nel
2009 dalla Consulta regionale per il servizio civile, che - ricordo
- è stato fatto sotto la Presidenza della Regione e, come sapete,
da circa due mesi è di competenza dell'Assessorato della sanità; in
particolare vorrei ricordare il gruppo di lavoro nato al suo
interno e dal servizio regionale preposto creando un raccordo con
le diverse realtà ed esperienze presenti sul territorio nazionale,
implementando con la diversa documentazione - sia ufficiale che
ufficiosa - raccolta dagli esperti in temi di servizio civile, di
politiche giovanili, del lavoro e della formazione.
Volevo sottolineare anche la collaborazione con gli enti locali,
con il consiglio di amministrazione del CPEL-CELVA, con il quale è
stata verificata la disponibilità ad orientamenti nei confronti di
un'ipotesi di sistema al servizio civile regionale che prevedesse
appunto un affiancamento temporale degli enti locali e delle
Comunità montane interessate da parte di realtà
no profit
con pluriennale esperienza nel settore specifico del servizio
civile.
Le strategie che hanno ispirato la legge n. 30 e che sono
presenti in questo piano triennale sono naturalmente state
sottolineate, sono soprattutto impregnate sull'importanza dei
valori e lo stretto legame con la cultura della solidarietà e del
territorio. Da questo punto di vista è sottolineata l'integrazione
fra i soggetti e coerenze con le politiche di sviluppo regionale
inserite nel più ampio sistema regionale. Naturalmente un forte
impegno per la crescita di tutti i soggetti coinvolti nell'ambito
della formazione, quindi azioni mirate di formazione, assistenza
tecnica e comunicazione presenti appunto nel piano.
I settori prioritari di intervento che sono stati individuati...
non si parla appunto nel primo triennio di settori specifici, ma di
aree, e si è ritenuto di individuarne due ben precise: l'area
comunità, dove si parla di cultura, promozione della cultura della
pace, cooperazione internazionale, tutela e valorizzazione del
patrimonio ambientale, culturale, forestale e documentale
(biblioteche); l'area persona, dove si agisce nel settore
socio-educativo assistenziale, volto alla promozione della coesione
sociale e di integrazione. Questi saranno i due grossi settori nei
quali si svilupperà questo primo triennio di servizio civile
regionale.
Per quanto riguarda brevemente i soggetti che saranno coinvolti
in questo servizio civile, sono i giovani dai 18 ai 30 anni;
ricordo che la nostra legge regionale prevede di estendere fino a
35 anni per le categorie protette, dando questa possibilità in più
fino a 35 anni per questi giovani. I giovani dedicheranno quindi
fino a 30 ore la settimana e con un impegno di 12 mesi; ricordo che
l'assegno mensile che è stato individuato nell'ambito del lavoro
della consulta regionale per il servizio civile è il medesimo che
viene ricevuto dai volontari del servizio civile nazionale, cioè un
assegno di 433,80 euro mensili. Naturalmente devono esserci enti
accreditati presso i quali viene svolta questa attività, quindi gli
enti per accreditarsi devono pur presentare dei progetti e
iscriversi all'albo degli enti di servizio civile. Verrà quindi
seguita una procedura di accreditamento. Sono iscritti d'ufficio
nella parte dell'albo destinata agli enti accreditati gli enti che
sono già accreditati per il servizio civile nazionale. I progetti
che saranno presentati hanno una durata annuale e prevedono un
impegno di 30 euro di servizio settimanale per 5-6 giorni alla
settimana.
Questa prima parte importante si è quindi conclusa con
l'approvazione, oggi, di questo documento da parte del Consiglio
regionale, una programmazione triennale che dà il via a questa
importante opportunità soprattutto per i nostri giovani, e quindi
adesso sarà poi la parte operativa da attuare che avrà una sua
importanza e ci sarà la seconda fase di lavoro che prevede la
redazione del programma operativo annuale da parte delle strutture
dell'Assessorato. Grazie.
Président
- La discussion générale est ouverte.
La parole à la Conseillère Patrizia Morelli.
Morelli (ALPE)
- Merci, M. le Président.
Le 7 novembre 2007 le Conseil de la Vallée a approuvé à
l'unanimité le projet de loi qui allait instituer le service civil
régional. D'un côté, une opportunité donnée essentiellement aux
jeunes pour se mettre au service de leur communautés
d'appartenance, de contribuer par leur engagement temporaire à
maintenir vivant cet esprit communautaire, qui a caractérisé la
société valdôtaine pendant des siècles, mais aussi une possibilité
de connaître de l'intérieur des réalités sociales, administratives
ou culturelles individuées par les aires que l'Assesseur citait,
qui peuvent se révéler utiles même pour porter à maturation des
choix professionnels futurs.
De notre point de vue le service civil régional, qui s'est
ajouté au service civil national, donne la possibilité à des
organismes qui émanent de la réalité régionale de se faire partie
prenante et de présenter des projets mieux adhérents à la réalité
régionale et plus liés au territoire.
L'article 7 de la loi régionale confie au Conseil de la Vallée
la tâche d'approuver le document de programmation triennal, et
c'est justement ce que nous allons faire aujourd'hui, car
l'application de cette loi a pris un temps assez long: trois ans.
Le retard est justifié - d'après ce que nous avait dit au Conseil
le Président Rollandin - à attribuer à la difficulté de formation
de la conférence régionale pour le service civil, qui avait été
différée à cause des élections régionales, d'abord, et, ensuite, à
cause du renouvellement des charges d'une partie des organismes
concernés, et évidemment aussi par le fait d'avoir voulu attribuer
de nouveau à juste titre, mais un peu tardivement, la compétence de
ce service de la Présidence de la Région à l'Assessorat de la
santé. Le résultat est donc que nous nous trouvons aujourd'hui à
examiner un plan triennal 2010-2012 malheureusement vers la fin de
l'année 2010, dans l'impossibilité désormais de démarrer en 2010 et
avec la perspective pour le Gouvernement de falloir approuver dans
le délai du 31 décembre le programme opérationnel annuel.
Il sera donc nécessaire de rattraper le temps, d'optimiser les
ressources et aussi de valoriser les compétences qu'en ces
dernières années se sont formées surtout parmi les sujets externes
à l'Administration, engagés dans le social, qui pourraient
éventuellement se faire charge des activités d'information, de
promotion et de formation, en réservant à la structure régionale la
programmation, l'évaluation et la partie administrative. Ce sont en
effet les considérations qui sont ressorties lors des auditions en
commission et qu'il nous parait important de rappeler, afin de
favoriser une application le plus possible efficace et rapide au
plan dans un délai qui soit raisonnable; ceci, ajouté à la
possibilité qui nous est offerte par l'article 11 de la loi n° 30
de réaliser des projets expérimentaux de service civil en Vallée
d'Aoste, financés d'une manière autonome et concernant
éventuellement des secteurs et des personnes autres que les jeunes
de 18 à 29 ans qui sont individués par la loi, par exemple les
jeunes de moins de 18 ans pendant la période des vacances estivales
ou encore les retraités, qui pourraient rendre le service civil
régional un instrument efficace pour exercer la solidarité à
l'intérieur de la communauté d'appartenance.
En conclusion, ce que nous souhaitons vivement c'est qu'au-delà
de toutes les belles paroles que l'on peut formuler sur un sujet
édifiant, dans notre région le service civil puisse effectivement
constituer une expérience formative importante pour les jeunes,
mais non seulement, une expérience d'excellence (on dit dans le
document "de programmation"). Et qu'elle ne soit pas, au contraire,
considérée comme la dernière possibilité d'emploi pour des
personnes ayant une basse scolarité et ne trouvant pas de débouchés
dans le monde du travail. A cette fin il faudra que la structure
préposée veille à la qualité réelle des projets et à favoriser un
travail attentif et rigoureux de la part de tous les acteurs
concernés.
Cela dit, nous exprimons un jugement globalement favorable sur
cet acte.
Président
- La parole au Conseiller Rigo.
Rigo (PD)
- Grazie, Presidente.
Dopo "
tante tribolazioni
" come le ha definite il
Presidente Rollandin, presentandolo venerdì 9 luglio scorso,
durante la consueta conferenza stampa post-Giunta, finalmente
arriva in Consiglio regionale il documento di programmazione
triennale 2010-2012 del servizio civile regionale.
Noi che abbiamo seguito da vicino l'evoluzione di questo
documento e che, attraverso iniziative consiliari, abbiamo cercato
di contribuire a superare gli ostacoli che, di volta in volta, si
paravano davanti, non possiamo che dire anche noi: "finalmente"!
Finalmente oggi si chiude un capitolo, ma subito - dobbiamo esserne
coscienti - se ne deve aprire un altro dedicato al piano operativo
annuale. Il documento di programmazione triennale dà sostanza
all'articolo 7 della legge n. 30/2007, ma sollecita a rimboccarci
le maniche per approvare, entro il 31 dicembre, il programma
operativo annuale, come recita l'articolo 8 della legge stessa. Se
il 2011 dovrà essere l'anno dell'operatività, la Giunta regionale
non ha molto tempo.
Ecco perché la collega Morelli ed io abbiamo preparato due
ordini del giorno con l'obiettivo di sollecitare il Governo
regionale a dare gambe a due indirizzi che a noi sembrano utili e
funzionali. Due ordini del giorno propositivi, perché non legati
alla votazione del documento, a cui peraltro abbiamo già espresso
in commissione voto favorevole, quindi non c'è nessun legame; voto
favorevole, nonostante - per quanto mi riguarda - non sia
completamente soddisfatto. Un documento che è nato dopo
"
discussioni piuttosto forti
", come ebbe modo di dire in
Consiglio regionale il Presidente Rollandin, rispondendo ad una
nostra interpellanza. Non è stato facile predisporlo, penso, e le
ragioni sono diverse, organizzative e burocratiche insieme. Un
cammino tortuoso, gestito male - anche questo ricordato dal
Presidente Rollandin - e che ha evidenziato come sia necessario per
la nostra Amministrazione cercare di rendere operativi al più
presto alcuni degli indirizzi sull'organizzazione
dell'Amministrazione regionale, presenti nella legge n. 22/2010 -
ho visto che oggi
La Stampa
dedica a questo tema una pagina
intera, dobbiamo anche noi dedicarci la dovuta attenzione -,
sostituire alla cultura burocratica la cultura dei risultati, della
loro valutazione anche rispetto al servizio offerto ai cittadini e
alla soddisfazione dell'utente e la "vicenda servizio civile" ci
deve spronare tutti - politici, dirigenti, sindacati - in questa
direzione. Da questo difficile lavoro è nato il documento nelle
nostre mani, un documento frutto di una storia travagliata, ma
anche di una particolare cura nel riuscire a dare equilibrio e
razionalizzazione ad una serie di elementi e anche voci a volte
discordanti fra loro.
Adesso guardiamo avanti. Il compito di ogni società democratica,
liberale e progressista è quello di garantire ai singoli, e in
particolare ai giovani, le opportunità per realizzarsi come
individui e, così facendo, contribuire alla crescita ed allo
sviluppo della comunità in cui vivono. La felicità, la
realizzazione dell'individuo non vanno solo a beneficio del
singolo, ma anche della società in cui il singolo vive ed opera; la
politica dovrebbe essere cerniera fra queste due dimensioni: quella
individuale e quella collettiva. In questo caso la legge regionale
recante: "Disposizioni in materia di servizio civile in Valle
d'Aosta" offre un'opportunità alle ragazze e ai ragazzi valdostani
di scommettere sul loro talento, sui loro interessi e anche sulla
loro creatività.
Due brevi cenni storici. Il servizio civile muove i primi passi
nel lontano 1972 con il riconoscimento dell'obiezione di coscienza
al servizio militare di leva, allora. Il servizio civile volontario
nazionale è invece stato istituito con legge n. 64/2001 in seguito
all'abolizione della leva obbligatoria. Una storia recente, quindi,
che la Regione, nell'esercizio delle proprie competenze, ha voluto
rafforzare istituendo il servizio civile regionale.
Anch'io, come scritto nel documento, do un giudizio positivo
della legge regionale per due motivi: il metodo e i contenuti. Il
primo, la concertazione sociale non sempre praticata come metodo e
come valore di un sistema di
governance
d'intesa con le
istituzioni e per un volontariato attivo nella programmazione e
nella gestione; il secondo, una possibilità concreta messa a
disposizione dei giovani di dedicare un po' della propria vita a
favore di un impegno civile di solidarietà, di esperienza e di
formazione.
Il servizio civile - riprendo una cosa già detta dall'Assessore
-, garantendo ai giovani una forte valenza educativa e formativa,
ed inserendosi nella delicata fase di passaggio all'età adulta, è
un'importante e spesso unica occasione di partecipazione attiva
alla vita sociale e di educazione alla cittadinanza attiva per un
servizio svolto spontaneamente dai cittadini singolarmente o in
forma associata, per la tutela dei diritti molte volte
riconoscibili, ma non applicati, per la cura dei beni comuni,
alcuni dei quali sono minacciati nella loro conservazione. Con
l'inserimento di un progetto di servizio civile, qualunque sia il
campo di intervento, un giovane può sviluppare una cultura civile
di partecipazione e responsabilità alla vita della comunità e...
chissà quanto ne abbiamo bisogno oggi!
Il servizio civile nazionale esiste ed opera anche in Valle
d'Aosta, in questi anni ha avviato progetti con volontari
valdostani. Allora perché c'era bisogno di un servizio civile
regionale? La risposta va cercata nella natura stessa del "sistema
servizio civile nazionale", come dice il documento, e nel fatto che
tale sistema, dovendo disporre di regole valide per tutta l'Italia,
non riesce a comprendere e dare risposte alle esigenze che
provengono dalla realtà locale e regionale. Il servizio civile
nazionale, infatti, si basa su un meccanismo di accreditamento per
cui solo gli enti in possesso di determinati requisiti possono
rispondere ai bandi emanati nazionalmente, presentando progetti che
devono poi trovare il gradimento dei giovani interessati, progetti
di dimensioni nazionali che mal si prestano alla nostra realtà.
La legge del 2007 e oggi il documento triennale sono scritti con
la volontà di dare una concreta opportunità, sulla base anche di
progetti concepiti sul nostro territorio, che dovrebbero meglio
interpretare i fabbisogni espressi localmente. Il documento lo
evidenzia, il servizio civile regionale deve diventare volano per
utilizzare al meglio le potenzialità offerte, dal servizio civile
nazionale. Offerta di progetti diversi, che non si fanno
concorrenza, ma che anzi, ampliano l'ambito di operatività. Il
documento non ne parla in maniera esplicita, ma io credo che una
forma significativa di servizio civile potrebbe essere quella
svolta nell'ambito di progetti di educazione alla legalità, settore
nel quale la Valle d'Aosta ha iniziato da tempo un percorso con i
ragazzi e un proprio significativo cammino. Legare progetti
nazionali con proposte regionali potrebbe significare utilizzare
finanziamenti nazionali, integrandoli con risorse proprie e legare
quindi progetti pensati localmente all'interno di un percorso
portato avanti da associazioni di livello nazionale.
Il documento indica ai giovani un percorso di crescita rispetto
alla formazione, con la possibilità di acquisire nuove competenze,
ma anche incentivante con l'idea di poter fare un'esperienza
professionale o - cosa non sempre facilissima - di poter mettere in
pratica delle conoscenze che altrimenti rischiano di rimanere pura
teoria. Servizio civile, è detto nel documento, come possibilità di
migliorare la capacità di relazionarsi con gli altri, ma servizio
civile può voler dire anche migliorare le capacità di prendere
delle iniziative, difendere le proprie opinioni e rafforzare la
fiducia in sé stessi. Un documento che indica un metodo e un
percorso di lavoro.
Voglio mettere in luce una cosa positiva ed evidenziare una
negativa dimenticanza. La cosa positiva è il richiamo, anzi, è la
voluta sinergia con il piano di zona; lo voglio rimarcare, perché
avremo modo nelle prossime settimane di far notare la mancata
integrazione del piano di zona con un altro documento importante
per la vita dei valdostani. La cosa che mi è dispiaciuta, invece, è
la superficialità con la quale si è affrontato il discorso sulla
scuola: i rapporti scuola-mondo del lavoro, scuola-famiglia
meritavano un approfondimento sugli spazi che invece potrebbero
aprirsi per il servizio civile regionale. Penso alle biblioteche
come veicolo diffuso nella nostra regione per questa opera di
promozione che il documento indica come indispensabile azione
prioritaria. Altre questioni: quelle contenute nel capitolo 4, e in
particolare al paragrafo relativo ai benefici e riconoscimenti,
meritavano un approfondimento ulteriore e non demandare alla Giunta
regionale la relativa determinazione.
Tutto ciò detto, due brevissime considerazioni per presentare
gli ordini del giorno, presentazione unica perché mi diventa
difficile dopo riprendere a parlare. Ordini del giorno che nascono
dall'esigenza di dare completezza al documento di programmazione
triennale. Su questi due temi, infatti, il documento è vago e non
offre alla Giunta regionale indicazioni precise per la preparazione
del primo programma operativo. Credo invece sia compito del
Consiglio regionale, anzi è un dovere, come d'altra parte recita la
legge regionale di riferimento, indicare la via che il Consiglio
ritiene più opportuna.
Il primo ordine del giorno è relativo al paragrafo 3, punto 11,
del capitolo 4, "Gestione del servizio civile regionale"; il
documento evidenzia, a fronte dell'odierna struttura (leggo):
"una possibile criticità nella futura gestione del sistema
servizio civile. A tal fine si ritiene opportuno evidenziare le
competenze necessarie..."
, ma più oltre, a pagina 68, si dice
esplicitamente:
"Si lascia alla Regione la scelta politica
sull'opportunità di dotare l'Ufficio regionale competente delle
risorse umane necessarie oppure delegare all'esterno alcuni o tutti
gli aspetti gestionali del Servizio Civile Regionale - avvalendosi
di uno o più soggetti esterni specializzati - riservando
all'Ufficio regionale competente le funzioni di programmazione,
pianificazione operativa annuale, monitoraggio e controllo
progetti, amministrazione e bilancio. Qualora si scelga la strada
del personale interno..."
, e via di questo passo. Ora qui
qualcuno deve decidere... in questo caso dovrebbe essere il
Consiglio regionale che decide... ecco perché il primo ordine del
giorno.
L'ufficio regionale competente quindi dovrà strutturarsi per
gestire al meglio diverse funzioni, in particolare quella di una
integrazione fra servizio civile nazionale e servizio civile
regionale e anche il servizio volontario europeo; un compito non
facile ma qualificante per l'attività complessiva della nostra
regione in questo settore.
È evidente che una struttura piccola, ancora precaria, non potrà
certo occuparsi con diligenza ed efficacia, lo dice il documento,
della parte relativa all'avvio e alla gestione vera e propria del
nuovo servizio civile. Occorre quindi pensare ad una struttura
esterna agile e snella, capace di organizzare tutte quelle
operazioni e quelle iniziative previste dal programma operativo
approvato annualmente dalla Giunta regionale. Attività
organizzative e gestionali che sono necessarie, indispensabili,
direi, per l'informazione, la promozione dei bandi, la raccolta
degli stessi, ovviamente rimanendo in capo alla Giunta regionale -
come dice la legge - la valutazione e l'approvazione dei progetti.
Una gestione che sappia dialogare alla pari con il mondo del
volontariato, del terzo settore e che sappia costruire con le
associazioni un corretto rapporto di sussidiarietà e - io dico -
anche una struttura che non viene certo a costare di più della
struttura interna regionale.
Il secondo ordine del giorno è relativo invece al paragrafo 3.5,
sempre al capitolo 4; a detta del documento, uno degli elementi più
innovativi della legge regionale n. 30/2007: i progetti
sperimentali. Il documento non sviluppa questa parte, dando
un'indicazione molto generica rispetto ai
target
di persone
da coinvolgere diverse dai giovani, indicando però gli adolescenti,
ma come e perché non lo spiega. Avendo detto prima che la scuola
dovrebbe essere la fucina del servizio civile, a maggior ragione
progetti che coinvolgono da subito le ragazze e i ragazzi in azioni
propedeutiche per un servizio regionale come risposta al bisogno di
formazione e di crescita... e nell'ordine del giorno è evidenziata
anche la differenza fra il progetto sperimentale e il servizio
civile regionale, anche il
target
dei ragazzi interessati.
Ecco perché, a nostro avviso, il primo progetto sperimentale non
può che avere come riferimento gli adolescenti per iniziare un vero
e proprio cammino di evoluzione interiore. Compito questo assegnato
al Consiglio regionale che dà alla Giunta un'indicazione operativa
che poi la Giunta, nella sua potestà, potrà delineare
compiutamente.
Nella nostra società poi, i pensionati del terzo millennio non
sono vecchi, hanno ancora tanta energia fisica e intellettiva - qui
veniamo al secondo punto del secondo ordine del giorno - da poter
impegnare, che spesso riversano in ambiti privati e familiari o in
un superattivismo post-pensionamento, ma che talvolta si trasforma
in ansia, depressione, quando il tempo diventa all'improvviso
eccessivamente lungo, la famiglia troppo stretta e
contemporaneamente si insinua il tarlo dell'inutilità. Per questa
categoria di persone il volontariato puro e semplice non è una
risposta immediata, lo vediamo dai tentativi fatti in questi anni
dalle associazioni e dalla difficoltà delle stesse di rinnovare i
propri aderenti, lo hanno segnalato anche nel corso dell'audizione.
Allora perché non lavorare a preparare, con un progetto
sperimentale, che impegni 30-40 persone, per la fine dell'anno
prossimo, un progetto rivolto alle persone che sono andate da poco
in pensione, un progetto di promozione alla partecipazione alla
vita attiva e ad un'adesione successiva alle associazioni di
volontariato? Oggi il tempo non c'è per sviluppare questo tema.
Voglio solo ricordare ai colleghi che il futuro delle bambine e
dei bambini che stanno nascendo, che nasceranno proprio in questi
giorni, è rappresentato dalla professionalità dei giovani di oggi e
dalla volontà dei pensionati di domani di essere ancora una risorsa
attiva per la società; ancor più in una società come quella
valdostana, piccola, che farà molta fatica a salvaguardare la
propria specificità, perché la popolazione di domani - e le
proiezioni demografiche lo confermano - non garantirà più quel
legame storico, familiare, con i valori della comunità del
territorio valdostano.
Ordine del giorno
Il Consiglio regionale della Valle d'Aosta/Vallée
d'Aoste
Evidenziato il poco tempo a disposizione per l'approvazione
da parte della Giunta regionale del programma operativo per l'anno
2011;
Sottolineato l'impegno per la nuova struttura amministrativa,
in capo all'Assessorato regionale alla sanità, salute e politiche
sociali, per la gestione ed il coordinamento delle attività del
servizio civile nazionale, regionale e volontario europeo e la
valutazione dei progetti;
Preso atto dell'importanza della valorizzazione delle reti
del privato sociale e della necessità di utilizzare le competenze e
le esperienze già acquisite nel recente passato;
Impegna
il Governo regionale
a prendere in considerazione l'opportunità di far gestire ad
un soggetto del privato sociale le attività per la formazione,
l'informazione, la promozione e la raccolta dei bandi (progetti,
selezioni) relativi al servizio civile con il coinvolgimento degli
enti accreditati.
F.to: Rigo - Patrizia Morelli
Ordine del giorno
Il Consiglio regionale della Valle d'Aosta/Vallée
d'Aoste
Evidenziato il poco tempo a disposizione per l'approvazione
da parte della Giunta regionale del programma operativo per l'anno
2011;
Ricordata l'importanza dell'articolo 11 della legge regionale
n. 30/2007 (progetti sperimentali) sottolineata anche nel documento
di programmazione triennale;
Evidenziata la necessità di prevedere tra le azioni una
sperimentazione a favore delle ragazze e dei ragazzi al di sotto
dei 18 anni e per periodi più brevi (mesi estivi) di quanto
previsto per i giovani dai 18 ai 29 anni;
Evidenziato inoltre il bisogno di accrescere l'adesione al
mondo del volontariato da parte di persone non più giovani
attraverso progetti sperimentali di attività solidali indirizzati a
neo pensionati
Impegna
il Governo regionale:
- a promuovere, nel programma operativo del servizio civile
regionale per l'anno 2011, azioni ed iniziative di sperimentazione
a favore degli adolescenti;
- a prendere in considerazione l'opportunità di prevedere,
per la fine del 2011, un progetto sperimentale, rivolto a neo
pensionati, di preparazione e di avvicinamento ad attività solidali
a favore della propria comunità.
F.to: Rigo - Patrizia Morelli
Président
- La parole au Vice-président André
Lanièce.
Lanièce A. (SA-UdC-VdA)
- Con la redazione di questo
documento di programmazione triennale 2010-2012 del Servizio Civile
viene portato, seppure in ritardo, a compimento il processo di
creazione del Servizio Civile regionale valdostano, avviato con
l'approvazione della legge regionale n. 30/2007. Prima di
effettuare alcune valutazioni in merito a questo documento,
permettetemi di fare alcune riflessioni ad alta voce
sull'importanza del Servizio Civile, considerazioni, queste, che in
parte già feci, in quest'aula, tre anni fa, durante il dibattito
consiliare che si svolse in occasione dell'approvazione del testo
della legge regionale riguardante: "Disposizioni in materia di
Servizio Civile in Valle d'Aosta", di cui ero relatore.
Con il Servizio Civile si definisce un nuovo patto fra le
Istituzioni e i giovani, un accordo che li impegna in compiti utili
alla società, dando loro un'opportunità di crescita individuale.
Infatti esso costituisce un'importante occasione di crescita
personale per i giovani che decidono di dedicare un periodo della
loro vita ad un impegno solidaristico, ma anche un'opportunità di
educazione alla cittadinanza attiva, oltre che un prezioso
strumento di aiuto per le fasce più deboli della società. Allo
stesso tempo permette di aggiungere un'esperienza qualificante al
bagaglio di conoscenze, spendibili poi nella vita lavorativa,
assicurando una prima - seppur minima - autonomia economica ai
giovani volontari.
Con l'approvazione della legge regionale la Regione voleva
perseguire due obiettivi distinti: in primo luogo, dare attuazione
sul territorio valdostano al Servizio Civile nazionale; in secondo
luogo, istituire un Servizio Civile regionale con caratteristiche
proprie, finalizzato alla diffusione nella società valdostana del
Servizio Civile e dei principi di libertà, responsabilità e
solidarietà che ne costituiscono il fondamento. Le finalità
perseguite nel testo erano e sono quelle di attuare, promuovere e
sviluppare in ambito regionale il Servizio Civile, considerato
strumento prioritario per esaltare ulteriormente la propensione
alla cittadinanza attiva e al volontariato della Comunità
valdostana, risorse vitali non solo nei tradizionali ambiti di
intervento di servizi alla persona, ma anche in altri settori di
interesse regionale, quali ad esempio: la protezione civile, la
tutela, la valorizzazione e la fruizione del patrimonio artistico,
culturale e ambientale, l'educazione alla promozione culturale,
l'educazione alla pratica sportiva.
Il Servizio Civile ha anche come scopo quello di rappresentare
uno strumento per valorizzare le capacità operative degli enti
locali e delle organizzazioni del terzo settore. È importante
sottolineare come attraverso il Servizio Civile i giovani possano
sentirsi veramente protagonisti e artefici di azioni volte al bene
comune, adempiendo in questo modo ai doveri inderogabili di
solidarietà, di cui all'articolo 2 della Costituzione, e
contribuendo a svolgere, secondo le proprie possibilità e le
proprie scelte, una funzione che concorra al progresso materiale e
spirituale della società. Un Servizio Civile che, se svolto con
attenzione e correttezza, è un'importante scuola di educazione,
capace di riaffermare i valori costituzionali e di favorire
l'impegno sociale attraverso un rapporto che costituisce legami
forti con la collettività e sviluppa forme di cooperazione fra gli
individui. Infatti il Servizio Civile rappresenta per molti giovani
il primo momento di confronto con gli altri in una dimensione non
sempre di scambio, un momento in cui sono chiamati ad agire con gli
altri con coscienziosa responsabilità, consapevoli di avere a
disposizione un'occasione importante di crescita personale, ma
anche consci di partecipare ad un'esperienza che li mette in
accordo con i doveri costituzionali di solidarietà. Ed è proprio
attraverso la realizzazione di questi principi che possiamo parlare
di "cittadini".
Si può quindi legittimamente affermare che, così facendo, si
stanno preparando le giovani generazioni ad assumere il carico
dello sviluppo equo della società in cui vivono, abbandonando
l'individualismo in favore di un'azione partecipata e collettiva,
con la consapevolezza di avere una grande opportunità per
realizzare quei principi di giustizia sociale, pace e solidarietà
che contraddistinguono l'essenza del Servizio Civile. Da tutto ciò
si evince l'importanza di introdurre concretamente il Servizio
Civile regionale.
Oggi, a tre anni di distanza dall'approvazione della legge
regionale, con l'approvazione di questo documento programmatico,
previsto dall'articolo 7 di detta legge, facciamo un primo passo
importante per l'avvio del Servizio Civile regionale. In effetti si
tratta di un punto di partenza importante, di una base su cui si
dovrà, in tempi ristretti, lavorare per predisporre poi il
programma operativo annuale, previsto dall'articolo 8, che darà il
via definitivamente al Servizio Civile regionale. Il documento,
oggi in esame, individua le linee guida, gli obiettivi che il
sistema Servizio Civile valdostano vuole raggiungere nel prossimo
triennio, sottolineando anche la necessità di dare a questo
importante avvio un forte connotato strategico e organizzativo,
coerente con l'impostazione legislativa. Si tratta di un documento
importante non solo per i contenuti, ma anche per l'equilibrio con
cui è stato predisposto e per il confronto con le diverse realtà
sociali ed istituzionali della Regione, che ne ha accompagnato la
redazione. Importante per la riuscita sarà senz'altro la fase di
promozione, informazione e comunicazione che dovrà essere capace di
sostenere e promuovere i valori del Servizio Civile e la sua scelta
come esperienza gratificante di vita, come occasione di crescita e
di valorizzazione della persona e di educazione ai valori della
pace, solidarietà e cittadinanza attiva, favorendo nel complesso
una coesione sociale del territorio valdostano. Altro ruolo
importante spetterà alla formazione; pensata non solo per le
persone che possono accedere all'esperienza di servizio civile, ma
anche per le figure professionali, individuate dagli enti, che
devono accompagnarle.
Nel concludere questo mio breve intervento, vorrei solo
sottolineare l'importanza del Servizio Civile e la necessità di
dargli attuazione e operatività al più presto. L'invito che vorrei
rivolgere all'Assessore è di lavorare alacremente per la
predisposizione del piano operativo annuale che dovrà, da subito,
essere indirizzato a promuovere il Servizio Civile regionale
attraverso azioni d'informazione e comunicazione rivolte
innanzitutto ai giovani per incrementarne l'adesione a questa
importante esperienza di cittadinanza attiva, lavorando sulle
diverse fasce di età ed a livello di istruzione, poi agli enti
no profit
e agli enti locali presenti in Regione, per
spiegare loro l'opportunità sociale del Servizio Civile ed ampliare
così il ventaglio di ambiti di intervento offerti ai giovani e di
servizi alla collettività valdostana e, infine, alla collettività
per rafforzare la legittimazione e l'utilità del servizio civile
come elemento strategico per la coesione sociale e strumento per
far sperimentare ai giovani il protagonismo, la solidarietà e la
cittadinanza attiva.
Président
- Si personne ne demande la parole, je ferme la
discussion générale.
La parole à l'Assesseur à la santé, au bien-être et aux
politiques sociales, Albert Lanièce.
Lanièce A.
- Grazie, Presidente. Ringrazio gli interventi
che sono stati fatti che hanno sottolineato l'importanza di questo
documento, l'importanza soprattutto per i nostri giovani. Molto
brevemente, per quanto riguarda i due ordini del giorno che sono
stati proposti dai colleghi Rigo e Morelli, due considerazioni.
La prima, per quanto riguarda il primo ordine del giorno, quello
che si riferisce all'impegno da parte del Governo regionale a
prendere in considerazione l'opportunità di far gestire ad un
soggetto del privato sociale l'attività di formazione ed
informazione, chiaramente condivido e prendo atto di quello che ha
detto il collega Rigo, che sarà un impegno importante quello di
realizzare, adesso, la fase operativa, di tenersi in contatto con
gli enti locali, di promuovere presso gli enti locali questo piano
triennale. Si tratta di un'organizzazione interna dell'Assessorato,
della struttura, quindi su questo ordine del giorno ci asterremo.
Naturalmente cercheremo il modo migliore possibile per poter
organizzare tutto questo servizio e soprattutto il piano
operativo.
Sul secondo ordine del giorno, per quanto riguarda l'importanza
di prevedere questi progetti sperimentali, condividiamo il fatto -
peraltro previsto al punto 3.5, a pagina 50 del documento,
"Progetti sperimentali" - di promuovere presso gli enti iscritti
alla sezione B dell'albo questa valutazione di portare dei progetti
per gli adolescenti, quindi su questa parte concordiamo. Siamo
d'accordo a votare il documento se però viene eliminata la parte
seconda, riguardante l'opportunità di prevedere dei progetti per i
neo pensionati, anche perché, a nostro giudizio, va al di fuori di
quello che è lo spirito di questo documento di programmazione
triennale. Oltretutto la promozione dell'anziano attivo è un po'
quello che dovrà essere uno dei punti importanti di uno dei
progetti legislativi che abbiamo ancora in questa legislatura,
quello della legge sugli anziani, eccetera, quindi sarà proprio
quello l'ambito su cui si potrà poi promuovere e valorizzare ancora
l'attività che può portare avanti un neo pensionato, l'attività
dell'anziano attivo nella nostra società, ma soprattutto in ambito
del volontariato; quindi lo vediamo un po' al di fuori dello
spirito di questa programmazione triennale del servizio civile.
Su questo secondo ordine del giorno approviamo il documento con
l'eliminazione della parte riguardante i neo pensionati.
Président
- Maintenant on discute sur les ordres du jour
signés par les Conseillers Rigo et Patrizia Morelli.
La parole au Conseiller Rigo.
Rigo (PD)
- Grazie, Presidente.
Poche parole in merito alle proposte avanzate dall'Assessore
rispetto agli ordini del giorno presentati dalla collega Morelli e
dal sottoscritto - parlo anche a nome della collega Morelli con cui
ho fatto una riunione -: per quanto riguarda il secondo ordine del
giorno, l'adesione - a quanto ho capito - da parte del Governo
regionale rispetto alla sollecitazione nei confronti di una
sperimentazione a favore degli adolescenti, siamo d'accordo nella
proposta di stralciare la parte relativa ai neo pensionati, non
perché la consideriamo meno importante, ma perché - come ha detto
l'Assessore - potremo affrontarla, sempre in Consiglio e in
commissione, nel disegno di legge che gli uffici stanno preparando
per quanto riguarda la politica nei confronti degli anziani, quindi
in quella sede potremo riprendere questo tema. Siamo quindi
d'accordo nello stralciare nel secondo ordine del giorno il secondo
capoverso della parte impegnativa e quindi quella riferita agli
anziani. Non so cosa bisogna fare in questo senso, se bisogna
scrivere, firmare...
Rimaniamo invece fermi nel presentare il primo ordine del
giorno, quello che riguarda la struttura, perché credo che sia -
ripeto - compito del Consiglio regionale dare indicazioni operative
alla Giunta affinché abbia tutti gli elementi necessari per
predisporre compiutamente e con efficacia il piano operativo
annuale. Non abbiamo molto tempo, il documento su questo è molto
vago, ci ha paventato alcune criticità. Noi volevamo, con questo
ordine del giorno, superare quelle criticità in un momento
particolarmente difficile che è quello della promozione di un nuovo
servizio. Su questo documento riconfermiamo quindi la presentazione
dell'ordine del giorno.
Président
- Collègues, si vous êtes d'accord, on met en
votation d'abord l'ordre du jour n° 2 dans le texte ainsi
modifié:
Ordine del giorno
Il Consiglio regionale della Valle d'Aosta/Vallée
d'Aoste
Evidenziato il poco tempo a disposizione per l'approvazione
da parte della Giunta regionale del programma operativo per l'anno
2011;
Ricordata l'importanza dell'articolo 11 della legge regionale
n. 30/2007 (progetti sperimentali) sottolineata anche nel documento
di programmazione triennale;
Evidenziata la necessità di prevedere tra le azioni una
sperimentazione a favore delle ragazze e dei ragazzi al di sotto
dei 18 anni e per periodi più brevi (mesi estivi) di quanto
previsto per i giovani dai 18 ai 29 anni;
Impegna
il Governo regionale:
- a promuovere, nel programma operativo del servizio civile
regionale per l'anno 2011, azioni ed iniziative di sperimentazione
a favore degli adolescenti.
Conseillers présents et votants: 33
Pour: 33
Le Conseil approuve à l'unanimité.
Président
- Je soumets au vote l'ordre du jour n° 1:
Conseillers présents: 33
Votants: 8
Pour: 8
Abstentions: 25 (Agostino, Benin, Bieler, Cerise Alberto, Comé,
Crétaz, Empereur, Hélène Impérial, Isabellon, La Torre, André
Lanièce, Lattanzi, Lavoyer, Maquignaz, Marguerettaz, Pastoret,
Prola, Emily Rini, Rollandin, Salzone, Tibaldi, Laurent Viérin,
Marco Viérin, Manuela Zublena, Zucchi)
Le Conseil n'approuve pas.
Président
- Je soumets au vote le document:
Conseillers présents et votants: 32
Pour: 32
Le Conseil approuve à l'unanimité.
