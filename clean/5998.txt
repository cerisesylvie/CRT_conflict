Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 421 del 20 marzo 1984 - Resoconto
OGGETTO N. 421/VIII - COMUNICAZIONI DEL PRESIDENTE DEL
CONSIGLIO.
PRESIDENTE
: La Presidenza del Consiglio comunica che dal
giorno 8 marzo 1984 in poi sono stati presentati i seguenti Disegni
di Legge:
D.L. n. 49, presentato dalla Giunta regionale in data 9 marzo
1984, concernente: "Modificazioni delle norme sull'ordinamento dei
servizi regionali e sullo stato giuridico ed economico del
personale della Regione" (I Commissione)
D.L. n. 50, presentato dalla Giunta regionale in data 9 marzo
1984, concernente: "Disciplina dell'esercizio delle funzioni
amministrative in materia di vigilanza e tutela sulle società
cooperative e loro consorzi" (I e III Commissione)
D.L. n. 51, presentato dalla Giunta regionale in data 9 marzo
1984, concernente: "Ulteriore finanziamento, limitatamente all'anno
1984, della spesa per l'applicazione della legge regionale 11
agosto 1981, n. 54, recante interventi per favorire l'inserimento
lavorativo di cittadini portatori di handicap" (I e IV
Commissione)
Disegni di legge vistati: -
Disegni di legge non vistati: -
Deliberazioni vistate: 7
Deliberazioni non vistate: -
La deliberazione n. 249/VIII del 14 dicembre 1983, per la quale
il Presidente della Commissione di Coordinamento aveva richiesto
chiarimenti in data 4 gennaio 1984, è stata annullata con lettera
in data 9 marzo 1984.
Con lettera in data 9 marzo 1984, il Presidente della
Commissione di Coordinamento ha richiesto chiarimenti in merito
alla deliberazione n. 389/VIII del 29 febbraio 1984 concernente:
"Acquisto dello stabilimento in Comune di Châtillon, di proprietà
della "Châtillon S.p.A.", in liquidazione, da destinare ad
insediamenti industriali. Approvazione ed impegno di spesa. -
Delega alla Giunta."
Riunioni di Commissioni:
I Commissione: 1
IV Commissione: 1
V Commissione: 1
II e III Commissione in riunione congiunta: 1
Conferenza dei Capigruppo e Ufficio di Presidenza: 1
I Commissione e Capigruppo per accerta menti e verifiche sulla
gestione della Casa da Gioco: 3.
In data 15 marzo si è svolta una manifestazione del personale
del settore tessile che si è conclusa con un incontro con chi Vi
parla e con l'Assessore regionale all'Industria, Commercio,
Artigianato e Trasporti. In tale occasione i rappresentanti dei
lavoratori hanno sollecitato una riunione con i capigruppo
consiliari. La riunione, vista l'importanza del problema, è stata
convocata per le ore 17,30 di oggi. Pertanto comunico che a tale
ora i lavori del Consiglio saranno sospesi per permettere
l'effettuazione della riunione.
Comunico altresì che la Direzione del Traforo del Monte Bianco
ha comunicato i dati relativi al traffico sotto il tunnel del Monte
Bianco nel mese di febbraio u.s.. La documentazione relativa è agli
atti di questa Presidenza per la consultazione da parte dei
Consiglieri interessati.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
Vorrei sapere qual è l'oggetto della
deliberazione n. 249, annullata dal Coordinamento.
PRESIDENTE
: L'oggetto della deliberazione è il seguente:
"Contributi di studio a studenti universitari all'estero."
