Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 185 del 29 aprile 1981 - Resoconto
OGGETTO N. 185/81 - STATO DELLA TRATTATIVA PER LA SOLUZIONE DEL
PROBLEMA DEGLI ASSISTENTI DELL'ASSESSORATO AI LAVORI PUBBLICI.
(Interrogazione)
Presidente
- Do lettura del testo dell'interrogazione
presentata dal Consigliere Viberti:
INTERROGAZIONE
PRESO ATTO delle dichiarazioni fatte dall'Assessore ai Lavori
Pubblici circa la necessità di risolvere l'annoso problema
dell'inquadramento degli assistenti ai cantieri di lavoro;
TENUTO CONTO del fatto che dichiarazioni di questo genere
sono già state più volte fatte dallo stesso Presidente della
Giunta;
RICORDATO che da oltre un anno il sottoscritto chiede alla
Giunta di provvedere alla predisposizione di un Decreto di Legge
atto a concludere tale situazione;
APPRESO che degli incontri sarebbero già avvenuti tra OO.SS.
e Amministrazione si
INTERROGA
l'Assessore Borbey per conoscere:
quali siano i risultati fin qui ottenuti.
Presidente
- La parola all'Assessore ai Lavori Pubblici,
Borbey, per la risposta all'interrogazione.
Borbey (DC)
- Il sottoscritto, assieme al dirigente
dell'Ufficio del Personale, ha avuto alcune riunioni con le
organizzazioni sindacali e in modo particolare con gli interessati,
cioè i rappresentanti degli assistenti. Abbiamo redatto il testo di
legge, il quale verrà consegnato nella prossima riunione, che
avverrà la settimana prossima. Ritengo di poter portare questa
legge in Giunta entro il mese di maggio e quindi che si possa
discuterla in Consiglio prima delle vacanze estive. È il mio
impegno.
Presidente
- La parola al Consigliere Viberti per la
replica.
Viberti
(DPROL)
- Chiedo scusa ai colleghi, sono
stato da un odontotecnico ed ho un po' di difficoltà a parlare.
Questa volta mi auguro che le parole dell'Assessore finalmente
corrispondano alla verità e che i suoi auspici e le sue previsioni
di portare in Consiglio prima delle vacanze estive questa famosa
legge riguardante il problema degli assistenti si avverino. Una
volta tanto mi dichiaro felice delle parole dell'Assessore e, pur
non potendo esprimere soddisfazione in quanto questo problema si
trascina da anni, spero che finalmente venga risolto. Mi riservo di
chiedere eventualmente conto dell'andamento delle trattative nel
corso di ulteriori sedute di Consiglio.
Presidente
- Possiamo passare alle trattazione
dell'oggetto n. 12.
