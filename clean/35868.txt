Classificazione
SANITÀ VETERINARIA E ZOOTECNIA
Zootecnia



Oggetto del Consiglio n. 211 del 24 ottobre 2013 - Resoconto
OGGETTO N. 211/XIV - Approvazione di mozione: "Impegno a
finanziare il programma regionale concorsi, rassegne e mercati
concorso per l'anno 2013".
Presidente
- Ha chiesto la parola il Consigliere Donzel,
per l'illustrazione; ne ha la facoltà.
Donzel (PD-SIN.VDA)
- Grazie Presidente.
Questa discussione su finanziamenti, contributi ad aziende ed
imprese, in particolare nel settore zootecnico...è già stata
oggetto di discussione, ed oggi è già stata anche evocata in un
passaggio del dibattito durante la mattinata.
Io non vorrei che venisse banalizzato il tipo di discorso che
vogliamo fare questo pomeriggio, perché dietro questi contributi,
che adesso vengono messi tutti nello stesso calderone, "basta
contributi a fondo perso"...non vorrei che ci finissero invece
questi contributi di cui parliamo adesso, perché, in realtà, in una
delibera scritta in una data non casuale, il 29 del mese di marzo
dell'anno 2013, proprio - se non vado errato - a ridosso di una
campagna elettorale...si provvedeva ad approvare una delibera che è
assolutamente molto importante e da capire per le ripercussioni che
essa ha. Intanto, è una delibera che va a finanziare enti ed
associazioni che hanno uno statuto ben preciso di funzionamento -
qui parliamo dell'AREV - a fronte della presentazione di un
programma di attività che deve essere depositato assolutamente
entro il 31 marzo. La delibera riporta che lo zelo degli
amministratori dell'AREV ha fatto sì che l'Associazione degli
allevatori depositasse, in data 11 marzo 2013, il programma
regionale concorsi, rassegne mercati che l'associazione intende
realizzare per l'anno 2013, sulla base di criteri approvati con una
deliberazione della Giunta regionale. È molto importante notare che
questo programma viene dettagliato nello specifico e, nella
deliberazione, si dice, in modo esplicito, che questo programma
"atteso che la richiesta, a giudizio dei competenti uffici è
ammissibile
- cioè che i dirigenti, le strutture dicono: il
programma presentato dall'AREV è ammissibile -
in quanto,
attraverso l'organizzazione dei concorsi l'AREV
- cioè
l'Associazione degli agricoltori -
seleziona e premia i soggetti
di razza valdostana che meglio armonizzano le caratteristiche per
l'adattamento all'ambiente locale, incentivando così gli allevatori
ad attuare una idonea gestione riproduttiva e a scegliere linee
parentali che migliorino il livello qualitativo
dell'azienda
secondo le finalità presenti nel libro genealogico"
.
C'è, quindi, tutto un percorso: l'associazione presenta il
programma, il programma è giudicato valido ed approvato...poi
entrerò nel merito di questo programma, di che cosa significa la
partecipazione ad un concorso, perché non è una sfilata di moda
come si potrebbe supporre, ma è qualcosa di molto più complicato e
complesso per le aziende, e che comporta dei costi e degli oneri,
negli anni, incredibili per le aziende, per cui questo è solo un
parziale contributo all'enorme attività che esse svolgono. È molto
interessante, però, che il programma ammontava a circa oltre 6
milioni di euro. A questo programma è stata applicata la riduzione
del 10 percento che era prevista...il famoso "taglio lineare" eh, è
arrivato anche qua, il taglio lineare del 10 percento...e quindi il
programma, che era di oltre 6 milioni, come riportato nel testo
della nostra mozione, il programma che prevedeva un importo di 6
milioni, a seguito della delibera del 5 ottobre 2012, la 1952 -
quella che ha seminato il panico nelle nostre imprese e fra i
nostri artigiani - viene ridotto a 5.400.000, però, si provvede
comunque a deliberare una prima
tranche
di questi 5.400.000
euro, una prima
tranche
che, mancante di una parte, dovrebbe
andare a coprire, secondo la tradizionale modalità di pagamento
dell'AREV, intorno al mese di giugno, la cosiddetta "rassegna",
dopodiché gli altri venivano erogati entro dicembre per le rassegne
degli indici genetici.
Allora, di che cosa stiamo parlando? Di una cosa molto delicata
perché, per poter accedere a questi premi, ogni azienda ha ogni
singolo animale adulto classificato in base ad indici precisi. Vi è
personale tecnico qualificato che svolge questa attività, va nelle
aziende, dà una valutazione tecnica di questi animali secondo
alcune qualifiche, ogni animale è sottoposto ad una pesatura del
latte per cui è un lavoro molto importante per avere esattamente la
produzione del latte prodotto da ogni singolo animale. Ma la
validità dell'animale è data dall'insieme di queste sue qualità:
quindi, per le pezzate rosse, un 50 percento dalla produzione del
latte e da una parte morfologica; per le pezzate nere, e
soprattutto per la razza valdostana, ad incidere è soprattutto un
indice di muscolosità che determina le particolari caratteristiche
di resistenza e di tenacia della nostra razza che ne fanno una
razza praticamente unica nel panorama delle razze dei territori di
montagna, molto simile, magari, alle razze della Svizzera come le
razze
des reines
, ma, comunque, con una tipicità, una
particolarità che ne fanno una specificità unica in grado di
pascolare, durante l'estate, sui pascoli alpini ad alta quota, ad
essere comunque produttiva con quel tipo di foraggio che si trova a
quelle quote.
Ora, per avere questi animali in queste condizioni, ci vogliono
selezioni che durano...non è che si può fare in un giorno questo
lavoro, richiede "decine di anni di lavoro", ed è difficile
spiegare quanto è costoso, per un'azienda, selezionare gli animali
sulla base di questi criteri, perché la corresponsione del premio
arriva non a tutte le aziende spalmato in modo omogeneo, ma arriva
in base agli indici di ogni singolo animale. È un lavoro,
quindi...è un costo enorme di selezione per gli allevamenti, perché
un allevatore che facesse la scelta di dire: "io mi interesso solo
- mettiamo - della
Bataille des reines
" o "io mi interesso
solo di far produrre latte agli animali", non accede al massimo di
questi premi, perché il suo animale non è selezionato secondo
queste caratteristiche. Quindi è un lavoro per cui non si può dire:
"lo faccio dalla mattina alla sera, da un giorno all'altro", è un
lavoro che richiede anni ed anni, che si tramanda addirittura di
generazione in generazione...ecco perché diciamo che bisogna
sostenere i giovani agricoltori e far mantenere in vita un'azienda
che si trasmetta quasi di padre in figlio perché non si perda il
patrimonio genetico accumulato in un'azienda! E, uno che volesse
dire: "io vado ad acquistare questi capi sul mercato"...beh, i capi
migliori non sono così facilmente acquistabili, perché hanno un
valore che è molto superiore alla media di mercato, quelli che
hanno le caratteristiche migliori dal punto di vista del patrimonio
genetico. Quindi se un'azienda dicesse: "Io ho un livello di
patrimonio genetico basso, voglio migliorarmi perché voglio
accedere...siccome, giustamente, l'Amministrazione regionale dà dei
premi e sostiene questa tipologia di allevamenti, io vado e faccio
un investimento; so che avrò dei premi, se miglioro la razza,
quindi acquisto un toro di qualità, acquisto una fattrice di
qualità...cerco, quindi, di investire per migliorare il mio
allevamento, perché da questo ne conseguirà un premio". La
sorpresa, ovviamente, arriva perché, nel mese di marzo, il premio
non viene erogato. E, come al solito, la fiducia che c'è nel mondo
agricolo e zootecnico...giustamente, nelle istituzioni della nostra
Regione, c'è ancora qualche cittadino che ha fiducia nelle
istituzioni, e ci mancherebbe!...e dice: "mah, prima o poi questa
cosa arriverà"...quel "prima o poi" si sposta nel tempo fino a
diventare una nebulosa.
Allora, è arrivato il momento, con questa semplice mozione, di
chiarire esattamente quali siano i tempi. Visto come è andato il
dibattito di questa mattina, vorrei introdurre anche una
riflessione aggiuntiva sui meccanismi di pagamento: qualcuno ha
pensato bene, per non scontentare gli elettori, nel 2013, di
spostare alcune spese del 2012 a cavallo del 2013, perché erano
arrivati dei blocchi dalle leggi del Patto di stabilità (tutto il
discorso che avevamo fatto questa mattina), quindi, nel 2013, si è
pagata una serie di cose che erano del 2012. E, punto e a capo,
ovviamente, nel 2013, si è già nella condizione di avere già
raggiunto la soglia del pagamento e, quindi, c'è il rischio di
andare nel 2014. Qui, prima o poi, casca l'asino! A forza di dire:
"quello che devo pagare in un anno, lo pago nell'anno successivo e
nell'anno successivo ancora", prima o poi questa cosa sparisce!
Allora, due sono le questioni: qui, sicuramente, si chiede di
ottemperare ad un impegno di spesa chiaro, preso il 29 marzo 2013,
cioè prima delle elezioni, secondo un piano condotto, controllato
rigidamente dall'Associazione degli agricoltori e ricontrollato da
tutti i tecnici dell'Assessorato dell'agricoltura che verificano
puntualmente ogni capo di bestiame, che sottopongono alla pesatura
del latte ogni capo di bestiame, perché se uno si rifiuta di fare
questi controlli, è "escluso" dai contributi, non può accedere a
questo tipo di contribuzione. C'è quindi anche tutto un apparato
burocratico che si mette in moto dietro a questo lavoro. Lavoro
che, in alcuni momenti, si manifesta in momenti che appaiono anche,
se vogliamo, come momenti importanti di cultura e di ritrovo
locale, momenti che sono le rassegne del bestiame, in cui gli
allevatori si confrontano, mettono in competizione, in quella
giornata, gli animali fra di loro, ma - ripeto - quegli importanti
momenti di ritrovo non sono il lavoro delle aziende. Il lavoro
delle aziende non è quel giorno che portano a passeggio il loro
capo di bestiame per farne vedere le qualità e la bellezza
morfologica ed esporre i dati, perché vengono riportati anche i
dati dell'indice di produttività di questi animali che - va detto -
è un indice di produttività molto significativo, perché chi ha
partecipato alle aste del bestiame, si è accorto che gli allevatori
cominciano a guardare anche l'indice di produttività per valutare
il valore dell'animale. Quindi questo indice di produttività è un
indice di cui le aziende tengono conto: quando si va a comprare un
animale...una volta, era l'occhio dell'acquirente che valutava la
forma della mammella, la grandezza della mammella per capire se
l'animale era produttivo o no; adesso ci sono anche gli esperti, ho
visto anche gente che è da anni che commercia animali che chiede
quale indice abbia l'animale per valutarne il prezzo e, quindi, il
valore.
È quindi un grosso lavoro quello che le aziende stanno facendo
da anni, un lavoro serio impostato dall'AREV; tutto questo non può
essere messo nel dimenticatoio o, comunque, creare di nuovo questa
condizione di incertezza che va a sommarsi - ecco l'altro aspetto
delicato - in un momento in cui già si vive l'incertezza per quanto
riguarda l'indennità compensativa "verde agricolo" ed in un momento
in cui, mai come ora, c'è una crisi per quanto riguarda il valore
dell'animale, soprattutto nel settore zootecnico, le bovine valgono
pochissimo, e poi anche nel settore ovicaprino c'è tutto il
problema legato al fatto che ci sono delle norme molto restrittive
per abbattere questi animali, per commercializzarli.
Anche qui, colgo l'occasione per segnalare all'Assessore
all'agricoltura che, su questo tema, bisognerà trovare delle
soluzioni alle quali, in altre Regioni, mi sembra si stia lavorando
per consentire che pratiche tradizionali come il trattare la carne
e il produrre a casa le salsicce ed i sanguinacci possano avere
luogo, e bisogna, anche qui...perché nella nostra Regione,
probabilmente presi dal benessere collettivo che ci aveva in
qualche modo confuso le idee, abbiamo abbandonato la ricerca di
soluzioni che sviluppassero e sfruttassero appieno le potenzialità
da questo punto di vista. A corredo - e forse è l'elemento più
grave che colpisce soprattutto in ambito zootecnico l'allevamento
delle bovine - è il calo del prezzo del latte che è connesso alle
difficoltà di commercializzazione della fontina. Non è questo
l'oggetto del dibattito, ma è per collocare questo tipo di
provvedimento in un contesto dove le spine sono davvero tante e le
rose sono poche.
Quindi, in un momento così, bisogna dare delle risposte chiare e
risposte che non siano: "il 2012 va sul 2013, il 2013 va sul 2014"
e poi sparisce il tutto prima o poi! Non è su questo elemento che
si può andare a giocare su un lavoro che, ripeto, ha alle spalle,
per alcuni allevamenti, addirittura la storia di una famiglia...non
riesco nemmeno a quantificare gli anni, ma che comunque richiede
decine di anni di lavoro per arrivare ad ottenere questi risultati
positivi e per accedere a questi premi. È in questo senso che noi
chiediamo che si faccia chiarezza e che, in qualche modo, si
applichi fino in fondo quanto previsto da una delibera che, ripeto,
ha fatto la maggioranza regionale nel marzo 2013, quindi quando già
si era a conoscenza di quello che era lo stato delle cose. Non è
che si cada dalle nuvole e che si dica che non c'erano questi
problemi: la legge del Patto di stabilità che ha provocato il
taglio del 10 percento c'era già stata, è già riportata in
delibera, non può essere una svista della Giunta non aver tenuto
conto di questi fattori.
Presidente
- Grazie. Ha chiesto la parola...sempre come
illustratore o dichiaro già aperta la discussione generale?
Dichiaro aperta la discussione generale. Ha chiesto la parola il
Consigliere Nogara, ne ha la facoltà.
Nogara (UVP)
- Grazie Presidente.
Vorrei intervenire brevemente per porre l'attenzione del
Consiglio, alcune riflessioni su affermazioni che sono state fatte
in quest'aula, non solo nei Consigli passati, ma anche oggi. In
occasione della discussione sulla richiesta da parte di AREA -
questo fa parte del Consiglio scorso - della restituzione dei
contributi che erano stati praticamente dati dall'Amministrazione
al posto di AGEA per il verde agricolo, si è parlato di "patti" e
di "impegni" che questi agricoltori - lo aveva citato lei,
Assessore Testolin - avevano preso con l'Amministrazione
regionale.
A questo punto - io l'ho già accennato nel Consiglio scorso -
chiederei al Presidente Rollandin che cosa ne pensa, invece, degli
impegni presi con la delibera 524 della passata Giunta, impegni
presi da un'Amministrazione regionale verso degli allevatori che,
praticamente, si sono organizzati ed hanno organizzato il loro
lavoro, i loro pagamenti, in base a questi introiti che dovevano
arrivare. E qui torniamo alla famosa delibera dei 309.000.000 di
euro che...per accantonarli hanno dovuto togliere 10 milioni al
settore agricolo, distribuendoli, poi, con la "politica del
rubinetto", non al settore agricolo, ma ad altri settori. Questo
era un periodo in cui - e mi riferisco al periodo precedente alle
elezioni - si poteva già dare una parte di questi soldi al mondo
agricolo, perché la delibera che era stata fatta, la 524, è del
mese di marzo.
Lei, Presidente, in diverse sedute, ha giustificato il fatto che
per il Patto di stabilità non si possano liquidare anche gli
impegni già presi, ma ci ha anche detto che, nello scorso Consiglio
- questo l'ha detto - si è bloccata la cassa perché non si hanno
ancora risposte certe dallo Stato, quella certezza di bilancio di
cui ha parlato anche questa mattina, su soldi che dovrebbero
arrivare, che dovremmo avere o non avere a disposizione. Le
chiediamo, quindi, se mai ci dovesse essere una disponibilità di
cassa, da qui al 31/12, almeno di destinarli all'agricoltura.
Mi dispiace che non sia presente in aula il Consigliere Restano,
perché mi vorrei collegare all'intervento che aveva fatto nello
scorso Consiglio, con il quale diceva all'intero Consiglio di
vergognarsi, portando l'esempio del padre. Non so che cosa pensi il
padre del Consigliere Restano quando vede questo mare di euro che
viene riversato nelle grandi opere oppure, tornando sempre al
discorso del Casinò...mentre invece, agli agricoltori valdostani,
per il 2013, ci sono zero euro! Mi aspetto quindi che il
Consigliere Restano si metta un po' la mano sulla coscienza prima
di votare questa mozione.
Questa mattina ho avuto anche uno scambio di idee con il
Presidente: so benissimo e mi ricordo bene il periodo del riparto
fiscale; capisco che non si debba fare confusione...bravo, sì! Le
volevo solo dire che, probabilmente, in quel momento voi avete
firmato un qualcosa che altre Regioni avevano già firmato...ma
quello che le volevo dire è che forse non avete posto molta
attenzione a ciò che vi assicurava quel Governo, in quel momento.
Lei dice: "che cosa c'entra?"...c'entra, perché voi avete
firmato...nel riparto fiscale, avete firmato una cosa che poi non
avete ottenuto! Non c'era il Patto di stabilità, sono d'accordo,
però, probabilmente, non siete stati abbastanza lungimiranti!
Io spero comunque che le promesse che avete fatto...che non
spariscano questi soldi per la zootecnia valdostana, perché a
gennaio dovreste pagare tutto, e poi vedremo, nel prossimo
bilancio, quanto metterete a disposizione della zootecnia sempre
per quei progetti, quei soldi che sono destinati all'AREV. Penso
che tutto il mondo agricolo sia attento all'evoluzione di fatti.
Grazie.
Presidente
- Grazie. Siamo sempre in discussione generale.
C'è qualche altra richiesta d'intervento? Ha chiesto la parola il
collega Chatrian, ne ha facoltà.
Chatrian (ALPE)
- Grazie Presidente.
Direi al Presidente di sollecitare, magari, i colleghi...per
fare un controllo su quanti siamo in aula...
Due riflessioni molto brevi...non mi dilungo, perché il percorso
è stato illustrato molto bene dal collega Donzel. Aspettiamo le
risposte del Governo regionale su questa nostra mozione. Mi sembra
una mozione che si illustra da sola, quindi, è inutile allungare la
discussione, le premesse o che cosa. C'è stato un impegno, il
Governo regionale si è posizionato solo pochi mesi fa, la
situazione era già chiara: lo sappiamo che siamo in un momento di
difficoltà, che la coperta è più corta e, quindi, la scelta va
fatta.
Una considerazione. In commissione, lo scorso 3 ottobre,
l'Assessore Testolin fece questo passaggio, a mio avviso
importante: "in merito alla situazione AREV, la tipologia è
squisitamente destinata all'espletamento di funzioni che si
suddividono in tre funzioni, e questa è la terza, che è poi una
parte di contribuzione che va direttamente all'AREV, girata ai soci
per le cosiddette rassegne". Questa penso che sia la sintesi, per
cui, proprio nel merito, dietro c'è un percorso, come dicevo prima,
molto dettagliato e chiaro, ma che ha una sua storia. E quando i
percorsi hanno delle storie, io penso che sia d'obbligo che la
politica spieghi il perché...se questo percorso viene troncato con
un'accetta, a freddo, senza "se" e senza "ma", dato che dietro c'è
una storia non solo culturale, ma proprio di allevatori, per
migliorare la razza, migliorare la produttività, migliorare il
prodotto; dietro non c'è solo un percorso, ma proprio un
"impianto", oserei dire, perché - l'Assessore, poi, potrà smentirmi
- mi sembra che questo impianto fosse stato messo in piedi qualche
anno fa, proprio per poter aiutare direttamente gli allevatori nel
merito, e non solo nella forma, per una crescita di produttività e,
soprattutto - e qui vorrei soffermarmi, collega Testolin -
relativamente al discorso della qualità.
Penso quindi che il percorso che era stato messo in piedi anni
fa andasse in questa direzione: come tutti i percorsi, però, se ci
sono delle interruzioni, ci possono essere per qualche mese, ci può
essere un'evoluzione del percorso, ma, a questo punto, aspettiamo
da parte sua una risposta chiara e, soprattutto, motivata in base
alle scelte che andrete a fare come Governo regionale. Grazie.
Si dà atto che dalle ore 18,19 riassume la presidenza il
Presidente Emily Rini.
Rini (Presidente)
- Colleghi, ci sono altri che intendono
prendere la parola? Siamo sempre in discussione generale...nessun
altro? Possiamo chiudere? Chiudiamo la discussione generale. Per la
replica, la parola all'Assessore Testolin.
Testolin (UV)
- Grazie Presidente.
Ci troviamo, oggi, ad affrontare un tema che abbiamo già avuto
modo di dibattere in altre sedi ed in altre sedute di questo stesso
Consiglio. Mi preme solo sottolineare come, dal momento in cui ho
potuto confrontarmi con l'Assessorato che mi è stato attribuito, ho
avuto modo di capire, di crescere all'interno di questo Assessorato
e di farmi un'idea di quelle che sono le caratteristiche dell'AREV,
degli allevatori, di quello che c'è dietro a questo tipo di
lavoro...una delle prime cose che ho fatto è stata sicuramente
quella di confrontarmi con i vertici dell'AREV, ben cosciente che
ci fossero delle tempistiche da rispettare per quanto riguardava il
pagamento di questi contributi, dettati dalla necessità di
riconoscere un impegno agli allevatori. Nonostante questa
attenzione, la situazione si è presentata subito vincolata da
questo Patto di stabilità, che a nessuno piace, ma che esiste, e
nei confronti del quale bisogna confrontarsi; un patto di stabilità
che, nonostante l'impegno della delibera di marzo, non ha permesso,
al momento, neanche di pagare gli 800.000 euro impegnati e che, a
maggior ragione, in questo momento, non ha ancora permesso di
pagare i 4.400.000 euro per completare quello che è l'impegno
assunto, a suo tempo, nei confronti di un programma presentato
dall'AREV.
L'impegno dell'Assessorato è stato comunque continuo nel
confrontarsi con l'associazione e, lo stesso 3 di ottobre, ho avuto
modo di incontrare comunque anche il direttivo dell'AREV per fare
il punto della situazione, nei confronti del quale mi sono
impegnato a condividere con la Giunta, con il Presidente, con
l'Assessore alle finanze, un percorso che avesse potuto portare ad
una conclusione positiva di questo iter.
Credo che la Giunta, il Presidente, l'Assessore alle finanze ed
il sottoscritto
in primis
siano stati, da sempre, molto
sensibili a questo tipo di problematica, pur coscienti del fatto
che ci siano delle impossibilità tecniche che impediscono, al
momento, di poter dare corso a quella che sarebbe una volontà
politica; una volontà politica che c'è e che è stata anche
manifestata dal Presidente in alcuni passaggi di confronto per la
presentazione della situazione finanziaria regionale con le
associazioni di categoria, dove si è sottolineata l'importanza di
dare una giusta risposta a quelle che sono le esigenze di un
settore che, forse, più di altri, ha patito, in questo periodo di
crisi, le difficoltà che questa situazione finanziaria ha portato
su tutto il tessuto regionale ed anche nazionale, direi. Da parte
nostra, quindi, da parte del Governo regionale, c'è assolutamente
l'impegno - come già ribadito questa mattina dal Presidente - di
voler onorare il giusto riconoscimento economico per un'indennità
che non può mancare ad un settore che trova difficoltà
nell'espletamento del suo lavoro. Quindi l'impegno politico c'è
stato e forte; c'è stato un incentivo, una richiesta di analisi
profonda ed il più possibile immediata nei confronti
dell'Assessorato delle finanze affinché si riesca a dare, nel più
breve tempo possibile, rispettando le regole dettate da questo
Patto di stabilità e dalla situazione economica contingente, una
risposta.
Quello che al momento ci risulta impossibile è sicuramente
l'espletamento di questa intenzione entro il 31 dicembre, per i
motivi che già sono stati evidenziati. Quindi, per quanto mi
concerne, mi permetto di sottolineare come l'impegno politico sia
sicuramente assunto: non possiamo, però, accogliere questo tipo di
mozione che ci vincolerebbe all'esecuzione di un pagamento entro il
31/12 di quest'anno e che, in questo momento, non siamo in grado di
garantire, questa è un po' la situazione.
Per l'impegno che ci assumiamo in quest'aula, l'unica cosa che
mi permetto di chiedere è che si abbia la volontà di accettare
questo, come impegno, ritirando la mozione o, altrimenti, ci
troveremo comunque a dover chiedere almeno un emendamento rispetto
a quella che è la scadenza, quindi definiamo...la proposta sarà,
effettivamente, di chiuderlo nei tempi che sono dettati
dall'aspetto tecnico. Sinceramente, non sono in grado di
determinare una data, però, possiamo ipotizzare...non lo so,
possiamo trovare un accordo che può dipendere anche da un punto di
vista tecnico...scusa?...chiediamo una sospensione? di gennaio?
fine febbraio. In questi termini penso che...formuliamo una
proposta che stia nei termini del 28 febbraio, in sostituzione del
termine del 31 dicembre indicato nella vostra mozione.
Presidente
- Grazie. Ha chiesto la parola il collega
Donzel.
Donzel (PD-SIN.VDA)
- Fermo restando, naturalmente, tutte
le difficoltà che noi abbiamo espresso e che tengo a rimarcare,
perché comunque chi ha dei mutui in banca sa che cosa voglia dire
il rinvio di un mese, il denaro che arriva in ritardo...no!
Presidente! Mi permetta: semplicemente, fermo restando che ci siano
delle difficoltà enormi per alcune aziende, il fatto che ci sia la
conferma della somma scritta qui nella mozione, 5 milioni, e che si
metta una data (quindi, finalmente, arriviamo al traguardo del 28
febbraio 2014!), questo permette, anche a noi della minoranza, di
votare questa mozione e di dare una risposta a questo settore.
Naturalmente, l'impegno che ci prendiamo è quello di lavorare
affinché nel 2014 questo settore non venga abbandonato, perché non
è che con questa cosa abbiamo chiuso l'impegno su questo
settore.
Presidente
- Grazie. La parola al collega Chatrian.
Chatrian (ALPE)
- A nome del gruppo di ALPE sosterremo
questa mozione con convinzione. Ribadisco il concetto per cui è un
settore che ha delle grandi difficoltà, come più volte abbiamo
sottolineato in quest'aula, è un settore che - riprendo le premesse
dell'Assessore Testolin - ha dato più degli altri settori, in
questo periodo. Accogliamo quindi ed apprezziamo politicamente
questa modifica a questo atto.
Permettetemi pochi secondi di riflessione: è positivo il fatto
che questo Consiglio accoglierà questa mozione entro il 28 di
febbraio. Facciamo però attenzione e cerchiamo, nel prossimo mese
di novembre, dato che affronteremo il bilancio triennale 2014-2016,
in maniera seria, in maniera puntuale, io dico anche in "maniera
ardita e forte", di cercare di affrontare nel suo complesso questo
settore in grande difficoltà, non solo economica, ma in grande
difficoltà forse anche di identità, di
appeal
, di
possibilità di lavorare e, scusatemi, anche di redditività,
sapendo, però, che questo settore ci garantisce
l'entretien du
territoire
. Lo sappiamo molto bene: sappiamo che non ha più
quell'
appeal
che aveva qualche decennio fa, per tante
ragioni - è inutile adesso stare qui a declinarle - ma,
probabilmente, tocca anche, dico, e non solo, alla politica
coordinare o a farsi non solo da garante, ma anche da stimolo
insieme alle associazioni di categoria, insieme ai produttori, in
modo che questo settore riprenda una certa dignità, forza, stimolo
per poter affrontare, e dico forse una parola un po' forte,
"aggredire" un po' quello che è il futuro, perché altrimenti sarà
difficile, sia per le aziende che in questo momento producono
prodotti valdostani, e non solo... Ripeto, però: questo settore è
quasi il minimo comune denominatore per poter mantenere un
territorio coltivato, un territorio vero, un territorio reale, non
un qualcosa di finto, ma un qualcosa di autentico. Io penso che
l'autenticità vada in questa direzione solo se, a monte, vi è una
programmazione, una pianificazione ed una strategia. Ieri parlavamo
di giovani agricoltori, oggi abbiamo parlato di leggi di settore;
ieri abbiamo parlato di turismo...io penso che questo settore
tocchi assolutamente, nei vari ambiti, diversi settori, non solo
produttivi, ma anche ambientali ed anche di qualità della vita per
quanto riguarda la media e l'alta montagna. Grazie.
Presidente
- La parola al collega Grosjean.
Grosjean (UVP)
- Eh bien, Monsieur le Président, Monsieur
l'Assesseur, c'est avec plaisir que j'ai appris, finalement,
aujourd'hui, une date précise pour réaliser cette...comment peut-on
dire? question qu'on avait ouverte avec l'Association des éleveurs.
Là, j'ai vu vraiment une volonté politique et une date.
Malheureusement, je n'ai pas vu cela hier, quand on a parlé des
jeunes agriculteurs, il y a 75 personnes qui attendent des
réponses. Hier, je n'ai pas vraiment vu la volonté de l'Assesseur,
la force qu'il a eue aujourd'hui de dire: "on doit aller dans cette
direction". Ils représentent le futur de notre agriculture et,
donc, on ne peut pas abandonner ces 75
exploitations
qui
sont restées en arrière. En plus, il est vrai, il s'agit d'un grand
effort économique, mais il faudrait bien se souvenir aussi de tout
le reste. On a les bâtiments ruraux, là aussi il y avait toute une
série de requêtes déjà élaborées, déjà prêtes à être payées; il y a
la mise en culture des terres à vigne et à fruits, il y a les
machines agricoles, mais il y a aussi les activités des consortiums
d'amélioration foncière. Eh bien, je me demande, pour tous ces
secteurs s'il y aura aussi une réponse comme dans le secteur de la
zootechnie. J'espère bien!
Président
- Merci. Il n'y a pas d'autres? La parole au
Président Rollandin.
Rollandin (UV)
- Je dois donner une réponse au collègue
Nogara qui, justement, avait dit au préalable, à propos de ce que
ce matin on avait essayé de faire comprendre pour ce qui est de la
différence - que le collègue connaît - entre ce qui a été une
répartition financière avec des règles qui sont écrites et qui,
malheureusement, ne sont pas respectées dans les faits...car, avec
le système que l'État utilise, un système forcé des fonds
régionaux, évidemment il n'y a pas d'assurance sur le budget.
Per quanto riguarda in particolare il Patto di stabilità, voglio
ricordare che questo è stato inserito come normativa su imposizione
dell'Europa ed è caduto su tutto il resto (sui Comuni, sulla
Regione); prima nessuno l'aveva tenuto in considerazione e ora sta
creando le difficoltà che conosciamo. Lo dico perché questa
aggiunta, l'emendamento, va nella logica di quanto abbiamo detto
questa mattina, ovvero che il Patto di stabilità non ci ha permesso
di pagare questo nel 2013 - con le conseguenze che abbiamo già
detto e che non voglio ripetere - anche lì garantendo, come abbiamo
detto, che l'impegno su questo settore - come ha anche detto
l'Assessore - vale per il 2013. Non è che con questo paghiamo il
2014, voglio ribadirlo affinché non ci siano equivoci. Per il 2014
questo programma è da ricostruire e da ridiscutere, non è che si
trascina perché c'è un problema aperto, voglio dirlo per evitare
che ci siano equivoci.
Io ho apprezzato anche i responsabili interventi del collega
Donzel, di Nogara e degli altri colleghi che, in qualche modo,
vanno a suggerire un'attenzione specifica verso il settore.
Possiamo assicurarvi che è piena: chi viene da quel settore, viene
da un settore dove, fino a 40 anni fa, non c'era un intervento, non
c'era niente; poi si è andati all'apogeo e adesso siamo in un
momento in cui sicuramente ci sono delle difficoltà. Ma
"difficoltà" non vuol dire "abbandono" di questo settore. Voglio
ricordare che l'affermazione fatta dal collega Donzel va nella
logica di rispettare un fatto specifico: noi stiamo parlando di
razze in via di estinzione, le nostre non sono razze che domani...e
mi ricollego a quello che lei ha detto. Voglio dire che tutto ciò
si ricollega ad un aspetto (e chiudo), al discorso della
redditività in agricoltura: non possiamo forzare la redditività in
agricoltura dicendo che il prodotto, se purtroppo per il mercato
vale 10, deve valere 20. Per lo sforzo che si fa, per quello che è
il sistema di produzione, per tutto quello che i colleghi
conoscono, è da tutti evidente che, in zootecnia, vi è una
sottovalutazione di quello che è il costo del latte e dei suoi
derivati. Il problema è che non lo possiamo forzare noi! L'unica
azione che possiamo portare avanti è quella di sostenere il
supporto perché, in alta montagna, obiettivamente, c'è l'esigenza
di sostenere questo settore.
Chiudo dicendo che, purtroppo, la redditività - come diceva
anche il collega Chatrian - ha dei limiti per quanto riguarda
questo aspetto, collegati al tipo di prodotto. Se il mercato non
dice di più, purtroppo è il mercato che detta legge. Ed oggi non
possiamo che tener conto di questo importante riferimento, tenendo
conto che questo era volgarmente conosciuto come "contributo
rassegne", perché questo era il momento in cui c'era la possibilità
di verificare, nel tempo, quali fossero i passi avanti sotto il
profilo morfologico e di tutte quelle cose che conosciamo. Ed era
appunto il momento per dire: "bene, malgrado le difficoltà, abbiamo
fatto dei grandi passi avanti: abbiamo aumentato la produzione di
latte nelle lattifere, abbiamo aumentato le caratteristiche che
adesso sono state riconosciute per le
reines
"...quindi tutto
un mondo che ha le sue regole e che deve essere mantenuto. Questa è
la ragione per cui noi condividiamo questo aspetto e siamo convinti
che ci sia la possibilità e la capacità di sostenerlo, perché è
essenziale per tutto il resto del nostro settore economico.
Grazie.
Président
- Il n'y a pas d'autres requêtes
d'intervention? On peut mettre en votation? La votation est
ouverte...con l'emendamento. Mettiamo in votazione il testo
emendato. Colleghi, votate. Possiamo chiudere la votazione. La
votazione è chiusa.
Presenti: 34
Votanti: 33
Favorevoli: 33
Astenuti: 1 (La Torre)
Il Consiglio approva.
Passiamo al punto 24 all'ordine del giorno.
