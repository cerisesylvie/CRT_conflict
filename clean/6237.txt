Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 700 del 13 luglio 1984 - Resoconto
OGGETTO N. 700/VIII - RINNOVO IN VIA PROVVISORIA E TEMPORANEA
DELL'INCARICO FIDUCIARIO DI VICE-COMMISSARIO PRESSO LA GESTIONE
APPALTATA DELLA CASA DA GIOCO DI SAINT-VINCENT - APPROVAZIONE E
FINANZIAMENTO DI SPESA.
PRESIDENTE
: Procediamo ala votazione dell'oggetto n. 12
che è stato sostituito dal nuovo testo che vi è stato distribuito
al posto, ragione per cui il testo allegato alla documentazione è
ritirato ed il nuovo testo recita:
IL CONSIGLIO REGIONALE
- richiamata la propria deliberazione n. 387/VIII in data 28
febbraio 1984
DELIBERA
1°) di delegare la Giunta regionale a prorogare eventualmente
oltre il 31 agosto 1984 gli incarichi fiduciari temporanei agli
attuali vice commissari, in attesa di un chiarimento sulla vicenda
giudiziaria che ha coinvolto il personale regionale in servizio
presso la Casa da Gioco di Saint-Vincent.
2°) di delegare la Giunta regionale alla determinazione del
relativo trattamento economico imputando la spesa ai previsti
capitoli del bilancio preventivo della Regione.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Siamo contrari al deliberato per
questo motivo: se la Giunta regionale, quando si trattava di
incaricare dei Vice Commissari, avesse predisposto una prova di
selezione, non si troverebbe oggi, dopo sei mesi, nella condizione
di proporre la prova di selezione, che però non può avvenire perché
sono emersi dei fatti nuovi e c'è stata questa sospensiva da parte
del TAR. Sei mesi fa, invece, la Giunta regionale ha fatto la
scelta di incaricare come Vice Commissari alla Casa da Gioco tre
persone designate non per ragioni di competenza, ma per ragioni di
appartenenza politica.
Adesso, con questa delibera, si sostituisce la prova di
selezione e si chiede di prorogare l'incarico a persone che sono
state scelte con criteri che non avevano niente di oggettivo, non
tenevano neanche conto dei requisiti richiesti per la nomina a Vice
Commissari, come titolo di studio ed altre.
Già allora ci eravamo opposti a questa procedura che ci sembrava
sbagliata; non abbiamo cambiato idea, quindi siamo contrari ad una
proroga.
PRESIDENTE
: Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Voteremo a favore della delibera,
però con un paio di raccomandazioni. Non avevamo condiviso
l'impostazione che aveva dato la Giunta sull'assunzione dei Vice
Commissari e da un punto di vista più generale non avevamo
condiviso il fatto che la Giunta avesse affrontato in termini un
po' approssimativi il problema del controllo presso la Casa da
Gioco di Saint-Vincent.
Ricordo che allora dissi che era molto più serio e responsabile
aumentare l'organico e poi andare a ricoprire dei posti. Oggi, se
avessimo scelto questa strada, non ci troveremmo in questa tragica
situazione. Avevamo ritenuto insufficiente la legge che era stata
fatta sul controllo ed infatti questa ha creato delle situazioni di
carattere giuridico complesse e difficili.
Allora facciamo questo tipo di considerazione: di fronte al
discorso dei controlli mi auguro che la legge che aumenta
l'organico arrivi in Consiglio al più presto possibile. E' già
stata distribuita? Va bene, allora nell'approvarla si tenga per
qualche verso conto (se dobbiamo riassumere, poiché questa sarà la
soluzione, i controllori che sono stati sospesi) che esiste anche
questo problema dei controllori precari, che hanno pur superato una
prova di selezione (che era poi, come impostazione, uguale ad un
concorso) e che ora dovrebbero essere licenziati.
Ben venga una soluzione anche con uno stralcio dal provvedimento
globale; ed inviterei il Presidente, se è possibile (perché mi
sembra che i Sindacati abbiano mandato una lettera ai Capigruppo
sulla revisione complessiva della legge sull'organico regionale) ad
affrontare in termini prioritari il problema del personale di
controllo della Casa da Gioco, tenendo conto degli indirizzi che si
assumeranno poi sulla legge generale di revisione.
Per quanto riguarda il deliberato siamo favorevoli, perché
rifare una prova di selezione creando delle aspettative senza
riuscire ad assumere gli stessi Vice Commissari, sarebbe stato
molto più deleterio.
Una raccomandazione che facciamo alla Giunta è che il periodo di
proroga sia breve, proprio per evitare che si creino delle
aspettative in queste tre persone che hanno pur sempre prestato la
loro opera presso il Casinò.
PRESIDENTE
: Ha chiesto di parlare il Consigliere
Baldassarre, ne ha facoltà.
BALDASSARRE-(P.S.D.I.):
Ribadisco il mio no a questa
delibera: l'ho detto nella premessa del mio primo intervento che
bisogna eseguire l'ordinanza del TAR di riassunzione immediata dei
controllori e dei due Vice Commissari al Casinò di
Saint-Vincent.
Ribadisco il mio no anche perché, come dissi nel momento in cui
furono nominati i tre Vice Commissari, in quella occasione ci fu la
"spartizione dei pani": tre partiti di maggioranza si sono trovati
presenti al Casinò di Saint-Vincent sotto le vesti dei Vice
Commissari.
Ribadisco il mio no anche per una perplessità sul testo della
delibera (o si è improvvisato, oppure nasconde qualcosa): nel
deliberato si propone di delegare la Giunta regionale a prorogare
la nomina oltre il 31.8.1984; nella prima delibera erano stati
fissati tre mesi, cioè un tempo determinato, mentre in questa manca
un termine, per cui questa proroga oltre il 31 agosto potrebbe
essere il 31 agosto del 1985 o del 1986 e così via; dipende
dall'atteggiamento che questa maggioranza avrà nel rispettare
l'ordinanza del TAR. Il mio voto sarà quindi contrario.
PRESIDENTE
: Ha chiesto di parlare il Consigliere Aloisi,
ne ha facoltà.
ALOISI - (M.S.I.):
La nostra posizione in merito a questa
delibera è stata chiara e sarà chiara tutt'ora. Nel passato avevo
fatto delle critiche sulla lottizzazione delle cariche dei tre Vice
Commissari e mi auguro che questo non si ripeta più, però mi rendo
conto che affrontare una prova di selezione adesso, per poi tra un
mese dover riassumere gli ex Vice Commissari, è assurdo. Proprio in
considerazione di questo fatto voterò a favore della delibera.
Dopo l'intervento del Consigliere Baldassarre vorrei solo un
chiarimento: è certo che i Vice Commissari verranno riassunti? Va
bene.
PRESIDENTE
: Ha chiesto di parlare il Presidente della
Giunta, ne ha facoltà.
ROLLANDIN - (U.V.):
Seulement pour expliquer à M.
Baldassarre, qui peut-être n'a pas compris ce que j'ai dit
auparavant sur le problème des contrôleurs et des Vice
Commissaires: j'ai dit que
lors que nous recevrons le dispositif du tribunal, nous leur
donnerons la possibilité de travailler tout de suite.
Mais, dans le cas où la sentence repousse certaines
observations, nous nous trouverons, en tenant compte que le Conseil
est suspendu jusqu'à septembre, dans la nécessité de prévoir qu'il
y
ait quelqu'un qui continue le travail des Commissaires
adjoints. De ce fai nous avons préparé cette délibération.
PRESIDENTE
: Si procede alla votazione dell'emendamento
sostitutivo della delibera iscritta all'oggetto n. 12:
ESITO DELLA VOTAZIONE
Presenti: 26
Votanti: 26
Favorevoli: 20
Contrari: 6
Il Consiglio approva
