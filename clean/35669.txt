Classificazione
ASSISTENZA SOCIALE



Oggetto del Consiglio n. 136 del 25 settembre 2013 - Resoconto
OGGETTO N. 136/XIV - Interpellanza: "Interventi per
semplificare le procedure per l'erogazione del contributo del
credito sociale".
Président -
Pour l'illustration, la parole à la collègue
Fontana.
Fontana (PD-SIN.VDA)
- Grazie Presidente.
Ritorno su quest'argomento perché l'avevamo già affrontato nel
mese di luglio e l'Assessore mi aveva dato garanzie che c'era tutta
la buona volontà di modificare la legge e di accelerare i tempi su
questa situazione. Tra l'altro, mi aveva detto che le domande
presentate a metà maggio erano inferiori rispetto alle aspettative,
il finanziamento permetteva ancora di erogare 136 prestiti.
L'impegno mi aveva rassicurata, l'altra settimana, vedendo
quest'articolo su
La Stampa
, che sono state sbloccate le
pratiche e che comunque si cominciava a lavorare, veramente mi è
venuto un dubbio. Mi viene un dubbio perché dico: ma è già stato
fatto il lavoro...ero già contenta. Vado a leggere, nell'articolo
si dice:
"l'accesso al credito sociale sulla base della legge
regionale del 2009 era stato congelato da una comunicazione dal
Comitato tecnico di coordinamento per il credito sociale
dell'Assessorato regionale della sanità, che aveva dato parere
negativo a gran parte delle domande proposte dal comitato".
E
sotto dice:
"oggi la Regione ci chiede di individuare prima il
progetto tramite il quale restituire la somma di denaro con ore di
lavoro e solo in una seconda fase eroga la somma richiesta"
,
allora io mi chiedo se è uguale com'era prima, cioè c'erano quei
soldi fermi perché effettivamente non sono stati fatti i
progetti... Io penso che sarebbe giusto fare un comunicato per
avvisare veramente i cittadini, siamo a settembre, è passato un
anno, e noi non abbiamo dato quasi nessuna risposta. Io non penso
che da qui a dicembre alla stesura della nuova legge noi siamo in
grado di fare tutti questi progetti. Facendo così, penso che si
metta molta confusione nelle aspettative delle persone. Secondo me,
sarebbe meglio fare un comunicato in cui si spiega veramente se si
possono dare questi fondi, o no, e i tempi, perché facendo così,
lei ha detto una cosa a luglio, adesso esce quest'articolo,
effettivamente non si capisce niente, anche perché la gente aspetta
questi contributi, perché ne ha veramente necessità, almeno dire i
tempi di erogazione, perché sennò veramente mi sembra una presa in
giro. Abbiamo fatto di tutto per far passare l'emendamento sulla
legge per lavorare, per fargli avere anticipatamente per i bisogni
che hanno...siamo a fine anno e siamo punto e daccapo. Grazie.
Président
- Pour la réponse, la parole à l'Assesseur
Fosson.
Fosson (UV)
- Io non so proprio cosa dire, Consigliera
Fontana, perché quest'articolo che abbiamo visto uscire non è
uscito da nessuno di noi, da nessuno dell'Assessorato, né
l'articolo, né la foto, per cui è uscito da altre fonti
giornalistiche, e non so come mai. Io però più che dirle che...se
lei mi avesse dato un colpo di telefono, glielo avrei spiegato e
non stava in ansia in questi giorni qui, perché noi siamo andati
avanti su quello che avevamo pattuito con lei. E ci sono già i
risultati, nel senso che c'eravamo detti che esistono ancora 300
mila euro da spendere, che i progetti erano bloccati, abbiamo
riunito il comitato, abbiamo riunito Finaosta, abbiamo visto che
cosa c'era che impediva di non finanziare, perché non c'erano i
lavori finanziabili, con le solvenze, eccetera, e la macchina è
ripartita. I dati che io le posso dare glieli fornisco, ma
soprattutto le dò l'assicurazione che tutti i progetti, tutti i
soldi previsti saranno spesi prima della fine dell'anno. Avevamo
ancora 300 mila euro, c'erano degli intoppi, delle difficoltà
accumulate nell'estate. La Caritas si è rimessa a lavorare così
come gli Enti locali e il Comune di Aosta, e tutto ciò ha fornito
nuove possibilità di lavoro, i progetti stanno andando avanti e
quindi abbiamo mantenuto in questo primo campo completamente
l'impegno. E il secondo impegno che le avevo assicurato è quello
che stiamo già lavorando ad un nuovo testo, perché la legge era
sperimentale e aprire nuove vie per i due mesi che rimanevano
sarebbe stato assurdo, perché bisognava cambiare tutto e non
avremmo...ecco, quindi quello che avevamo detto sta andando a
termine e tutti i progetti finanziabili in cui ci sia un minimo di
logica di chiuderanno. Abbiamo già fatto delle riunioni anche con
l'associazionismo per coinvolgerlo diversamente con la Finaosta,
per vedere se ci sono degli altri tipi di finanziamento, la
legge...il testo sarà pronto, come è stato promesso e appena il
testo sarà pronto, lo verificheremo con i Consiglieri, dopodiché
passerà in Commissione per una nuova discussione. Mi dispiace
quindi per quell'articolo di cui, come dico, anch'io sono rimasto
sorpreso, però poteva anche darmi un colpo di telefono e ci
chiarivamo tranquillamente. Grazie.
Presidente
- Grazie. Per la replica, la parola alla
Consigliera Fontana.
Fontana (PD-SIN.VDA)
- Grazie Presidente.
La ringrazio per i chiarimenti, mi fa stare più tranquilla, io
ho pensato che fosse qualcosa di ufficiale e ho pensato di fare
un'interpellanza, comunque non è successo niente, l'importante è
chiarire e che i problemi si risolvano. Penso che bisogna fare
attenzione quando si fanno queste dichiarazioni, che si mette solo
confusione, comunque l'importante è che è finita bene. Grazie.
Président
- Merci. Point 48 à l'ordre du jour.
