Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 4361 del 24 marzo 1993 - Resoconto
OGGETTO N. 4361/IX Esecuzione, in economia diretta, di
interventi per la manutenzione ordinaria delle aree verdi.
Approvazione ed impegno di spesa.
Presidente
Do lettura del testo della
deliberazione:
Deliberazione Il Consiglio regionale
Delibera
1) di approvare il programma redatto dal Servizio forestazione e
risorse naturali per la manutenzione ordinaria, in economia
diretta, delle aree verdi;
2) di impegnare, a tale titolo, la spesa di lire 600.000.000=
(seicentomilioni) con imputazione al Capitolo 39680 "Spese per
retribuzione agli operai forestali addetti alla realizzazione e
manutenzione del verde pubblico, delle aree e dei percorsi
attrezzati" del bilancio di previsione della Regione per l'anno
1993, che presenta la necessaria disponibilità;
3) di autorizzare l'esecuzione dei lavori stessi in
amministrazione diretta, a cura e sotto la direzione del Servizio
forestazione e risorse naturali, con l'impiego di operai forestali
avventizi e operai forestali assunti a tempo indeterminato con un
rapporto di natura privatistica regolato dai C.C.N.L. e C.I.R.L. ed
ai sensi della legge regionale 27 luglio 1989, n. 44;
4) di disporre che alla liquidazione della spesa di cui si
tratta, si provveda ai sensi dell'articolo 58 della legge regionale
27 dicembre 1989, n. 90, a richiesta dell'Assessorato
all'Agricoltura, forestazione e risorse naturali, in base a
regolari liste paga quietanzate e vistate dal dirigente
competente.
Presidente Pongo in votazione la deliberazione in oggetto.
Esito della votazione:
Presenti, votanti e favorevoli: 23
Il Consiglio approva all'unanimità.
