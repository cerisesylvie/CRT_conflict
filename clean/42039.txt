Classificazione
AMMINISTRAZIONE REGIONALE
Ordinamento degli uffici e del personale



Oggetto del Consiglio n. 994 del 23 ottobre 2019 - Resoconto
OGGETTO N. 994/XV - Interrogazione: "Verifica del rispetto
della normativa di riferimento e dei criteri di selezione del
personale a tempo determinato nelle selezioni presso Enti
pubblici".
Distort (Presidente) -
Come evidenziato poco fa, si
alternano nei punti di competenza del Presidente Fosson con gli
altri punti in ordine numerico. Passiamo quindi ora al punto n. 8
all'ordine del giorno. Per la risposta, la parola all'assessore
Baccega.
Baccega (UV) -
La verifica del rispetto della normativa
di riferimento e dei criteri di selezione è rispetto a una
selezione fatta dalla Casa di riposo G.B. Festaz, che ci ha
comunicato che, per quanto riguarda la chiamata al Centro per
l'impiego di due infermieri di categoria D, chiamata peraltro
andata deserta, la normativa di riferimento è stata rispettata. In
particolare sono stati applicati:
- il comma 2 dell'articolo 13 della legge regionale n. 34 del 23
dicembre 2004, il quale stabilisce che "
fino alla stipulazione
del nuovo contratto collettivo di lavoro, al personale dell'azienda
continua ad applicarsi il contratto collettivo regionale di lavoro
vigente
e ogni altra disposizione di legge applicabile al
personale degli Enti del comparto unico regionale
";
- i commi 1 e 2 dell'articolo 42 della legge regionale n. 22 del
23 luglio 2010, che dice che gli Enti del comparto unico regionale
"
possono procedere all'assunzione di personale con contratti di
lavoro subordinato a tempo determinato, pieno o parziale, per la
sostituzione di personale assente con diritto alla conservazione
del posto, escluso il periodo di ferie...
" o
"... di durata
non superiore a nove mesi, anche per la realizzazione di interventi
specifici e finalizzati, individuati nei provvedimenti di
organizzazione
";
- ancora la lettera c) del comma 1 dell'articolo 5 del
regolamento regionale n. 1 del 12 febbraio 2013, in base alla quale
l'assunzione a tempo determinato degli Enti del comparto unico
regionale è effettuata in assenza di graduatorie tramite
"
avviamento degli iscritti alle liste dei centri per l'impiego.
In tal caso, l'assunzione può essere subordinata al superamento di
apposita prova attitudinale
". È da notare che la prova
attitudinale è facoltativa per ridurre i tempi di assunzione per il
fatto che la professionalità del personale infermieristico è
garantita dal possesso di una laurea e dall'iscrizione all'Ordine
degli infermieri. La Casa di riposo ha deciso di non effettuare le
prove attitudinali.
Per quanto riguarda il secondo quesito: "
se l'Amministrazione
abbia fatto una verifica dei criteri
", la verifica è stata
fatta in quanto il Dipartimento del personale della Regione
competente in materia ha comunicato quanto segue: "
rispetto alla
seconda domanda, in questo caso, come nel caso della chiamata
pubblica per i funzionari e gli istruttori dei programmi di
sviluppo cofinanziati da fondi europei, è stata data applicazione
alla normativa regionale in materia, che è regolarmente vigente, in
applicazione della competenza dell'autonomia statutaria in materia
di ordinamento degli uffici
". Questo è quanto ci hanno scritto
prima il G.B. Festaz e successivamente il Dipartimento del
personale della Regione.
Presidente -
Per la replica, la parola al collega
Manfrin.
Manfrin (LEGA VDA) -
Non mi aspettavo certo che qualcuno
ammettesse di aver non rispettato la norma, ma ovviamente un
pochino più di onestà sarebbe stata assolutamente ben apprezzata.
Lei giustamente fa un richiamo - lei giustamente legge quello che
gli uffici le scrivono - al fatto che c'è un'autonomia statutaria
sulla materia. Io devo però assolutamente richiamare l'attenzione -
e l'ho già fatto una volta in quest'aula - sua e di tutti i
colleghi a una legge: la n. 56 del 1987, che disciplina esattamente
le assunzioni per il pubblico impiego. Si dice all'articolo 16 -
articolo che era stato citato peraltro anche nella chiamata
pubblica relativa ai funzionari dell'Assessorato delle politiche
europee -: "
le Amministrazioni dello Stato, anche a ordinamento
autonomo
- sottolineo "
anche
a ordinamento
autonomo
" -
gli enti pubblici non economici a carattere
nazionale, e quelli che svolgono attività in una o più Regioni, le
Province, i Comuni e le unità sanitarie locali effettuano le
assunzioni dei lavoratori da inquadrare nei livelli
retributivo-funzionali per i quali non è richiesto il titolo di
studio superiore a quello della scuola dell'obbligo
,
sulla
base di selezioni effettuate tra gli iscritti nelle liste di
collocamento e in quelle di mobilità, che abbiano la
professionalità eventualmente richiesta
...", eccetera.
Vuol dire quindi che si può fare la chiamata pubblica, ma si può
fare soltanto se si cerca di coprire una posizione che non richieda
un titolo di studio superiore a quello della scuola dell'obbligo.
Mi conferma che è necessaria la laurea per essere infermiere e che
questa è una categoria D. Allora è bene che tutti sappiano anche
all'interno di quest'aula che cosa si sta facendo: si stanno
assumendo delle persone che vanno a ricoprire un posto molto
delicato, in quel caso c'erano dei funzionari che si occupavano di
milioni di euro di finanziamenti europei assunti con le chiamate
pubbliche, in questo caso delle infermiere. E come si assume con la
chiamata pubblica? La chiamata pubblica funziona così in Valle
d'Aosta: tutti si iscrivono all'Ufficio di collocamento, che
verifica non le capacità di ognuno o il curriculum, no, verifica
quanto hai guadagnato nell'anno passato e da quanto tempo sei
iscritto all'Ufficio di collocamento e da quanto tempo tu sei
disoccupato e meno hai guadagnato nell'anno passato e più sali in
graduatoria. In base a questa graduatoria stilata tu vieni assunto
nella Pubblica Amministrazione. Ora, comprenderete che... e
giustamente lei l'ha ricordato, collega Assessore Baccega: lei ha
detto che si possono anche fare delle prove di idoneità per le
mansioni. Allora, qui c'è scritto, bellissimo perché ho preso il
documento che ricalca la chiamata pubblica: "
prove di selezione:
francese scritto e orale
", quindi il francese viene
obbligatoriamente verificato, l'idoneità alla mansione no e l'ha
detto lei. Praticamente quindi un'infermiera, che dovrà svolgere un
compito molto delicato a contatto con degli anziani, dovrà sapere
il francese, ma che sappia fare il suo lavoro questo c'è abbastanza
indifferente, l'importante è che sappia il francese, l'importante
che nell'ultimo anno abbia guadagnato poco e che sia iscritta da
tanto tempo all'Ufficio di collocamento. Allora, voi non potete
dire che la legge è rispettata, innanzitutto perché lo trovo un
modo di condurre la gestione della cosa pubblica assolutamente
incomprensibile, ma come si fa a mettere delle persone che devono
avere delle competenze specifiche su questi settori facendo una
selezione su quanto hanno guadagnato l'anno prima e su da quanto
tempo sono iscritte all'Ufficio di collocamento. Noi non dobbiamo
su questi settori assumere chi è disoccupato da più tempo, ma
dobbiamo assumere le persone che sono brave: questa è una
valutazione di merito e di buon senso.
Vi è poi la questione di legge. L'assunzione nella Pubblica
Amministrazione cioè discende direttamente dalla Costituzione,
dall'articolo 97, che dice che all'interno della Pubblica
Amministrazione si entra tramite concorso, poi c'è una legge
statale che dice, in deroga alla Costituzione - rileggo
all'articolo 16 -, che
"le Amministrazioni dello Stato, anche a
ordinamento autonomo
- quindi anche la Regione autonoma Valle
d'Aosta -
gli Enti pubblici... -
e tutto il resto
-
effettuano le assunzioni dei lavoratori da inquadrare nei livelli
retributivo-funzionali per i quali non è richiesto il titolo di
studio superiore a quello della scuola dell'obbligo, sulla base di
selezioni effettuate tra gli iscritti nelle liste di
collocamento...
". Il ragionamento è evidente: se c'è un posto
che richiede una bassa scolarità, chiamiamola così, quindi un posto
di lavoro che chiede meno conoscenza e meno studio, ma più impegno
personale, si può anche temporaneamente per una copertura pensare
di non fare un concorso, ma, per un posto di lavoro che richiede
una competenza specifica come questa, è assolutamente assurdo
pensare di non andare a utilizzare un concorso per assumere. Questa
è una cosa assurda e su questo vi garantisco che non molliamo.
Vivete pure preoccupati, perché continuate a bandire concorsi e
chiamate pubbliche su questo tipo... non lo potete fare ma non vi
preoccupate che su questo non molliamo.
