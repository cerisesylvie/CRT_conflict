Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3354 del 22 dicembre 1987 - Resoconto
OGGETTO N. 3354/VIII - SCONTO PER L'UTILIZZO DEGLI IMPIANTI
DI RISALITA NEI GIORNI FESTIVI DEI RESIDENTI IN VALLE D'AOSTA.
(Interpellanza).
PRESIDENTE
: Do lettura dell'interpellanza presentata dal
Consigliere Lilliana Breuvé:
INTERPELLANZA
Data l'apertura della stagione sciistica nella nostra
regione;
CONSIDERATA la partecipazione azionaria dell'Amministrazione
regionale nella maggior parte delle Società di gestione degli
impianti di risalita;
CONSIDERATI altresì i continui contributi per la manutenzione
e la gestione di piste per lo sci di discesa;
INTERPELLA
la Giunta regionale per sapere se intende proporre alle
Società funiviarie lo sconto per i residenti in Valle anche nei
giorni festivi.
PRESIDENTE
: Ha chiesto di illustrare l'interpellanza il
Consigliere Segretario Lilliana Breuvé, ne ha facoltà.
LILLIANA BREUVÈ (P.S.I.):
Assessore Lanièce, noi diamo
alle società funiviarie moltissimo denaro, denaro che appartiene
alla popolazione valdostana. Chiedo qual è il motivo che ha fatto
scaturire questa "felice" scelta di impedire ai Valdostani di
sciare al sabato e alla domenica e sotto le feste.
L'altro giorno sono andata a farmi un giro sulle piste: c'erano
due ragazzini che volevano prendere il loro biglietto, hanno
rimesso la mano in tasca perchè era sabato.
Mi chiedo quanta gente valdostana scia; chiedo se circa
ventimila persone in totale sconvolgerebbero la nostra situazione
sciistica se andassero a sciare, a parte che non tutti andrebbero a
sciare assieme, e chiedo soprattutto se si può fare loro un regalo
di Natale dando il permesso di sciare anche nelle festività.
PRESIDENTE
: Ha chiesto di parlare l'Assessore al Turismo,
Urbanistica e Beni Culturali Lanièce, ne ha facoltà.
LANIECE (D.C.):
Quando è stato stipulato questo accordo
fra la Regione e gli impianti di risalita per praticare lo sconto
ai residenti in Valle, si era di proposito evitato di applicare
questo sconto il sabato, la domenica e i giorni festivi in quanto
c'è a maggiore affluenza di sciatori e si creavano delle code
enormi. Oggi si potrebbe vedere se questi problemi ci sono ancora,
però l'impegno a dare la possibilità di sciare anche il sabato, a
domenica e gli altri giorni festivi, con questo sconto, non lo
vogliamo prendere. È vero che molti impianti nel frattempo hanno
aumentato la potenzialità, però una parte di problemi esiste
ancora, soprattutto sotto le feste.
PRESIDENTE
: Ha chiesto di parlare il Presidente della
Giunta, ne ha facoltà.
ROLLANDIN (U.V.):
Le choix qui a été fait il y a quelque
temps - comme a dit l'Assesseur - de ne pas permettre l'utilisation
des remonte-pentes pendant les journées de fête avait un sens très
spécifique, c'est-à-dire permettre aux résidents d'y aller pendant
la semaine, quand personne utilise les installations.
Cette idée on ne peut que la reconfir mer.
PRESIDENTE
: Ha chiesto di parlare il Consigliere
Segretario Lilliana Breuvé, ne ha facoltà.
LILLIANA BREUVÈ (P.S.I.):
Rispetto le decisioni di tutti,
però io darei un'altra soluzione: di ridurre ancora in settimana e
di fare lo sconto al sabato, perchè se in settimana non vengono i
turisti, in settimana la gente valdostana va a scuola, lavora e non
può andare a sciare.
È un atto amministrativo giustissimo: le casse delle società
funiviarie saranno rimpinzate un po' di più e saremo più ricchi.
Siccome abbiamo pochissimo denaro a disposizione, ne mettiamo
ancora di più e lasciamo a casa i Valdostani che rompono le scatole
tutto il giorno e che possono anche starsene a casa il sabato,
perchè in effetti non è giusta una scelta di questo genere.
È un problema che mi sta a cuore e vorrei che si rivedesse
questo accordo, almeno per i ragazzi, per le persone giovani che
possono andare a sciare; non condivido che la gente valdostana sia
sempre scavalcata da chi non è valdostano.
PRESIDENTE
: I lavori sono sospesi, riprenderanno alle ore
16.
La seduta è tolta.
La seduta termina alle ore 13,05.
