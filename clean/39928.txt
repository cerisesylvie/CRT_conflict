Classificazione
CASA DA GIOCO



Oggetto del Consiglio n. 2936 del 21 settembre 2017 - Resoconto
OGGETTO N. 2936/XIV - Relazione annuale al Consiglio
regionale sull'andamento della gestione della "Casino de la Vallée
S.p.A.", ai sensi dell'articolo 8 della legge regionale 30 novembre
2001, n. 36, recante: "Costituzione di una società per azioni per
la gestione della Casa da gioco di Saint-Vincent". (Reiezione di
una risoluzione. Approvazione di un'altra risoluzione)
Rosset (Presidente) -
Con 31 Consiglieri presenti
possiamo riprendere lavori pomeridiani.
Siamo in discussione generale sulle due risoluzioni presentate
questa mattina. Ci sono richieste di intervento? Ha chiesto la
parola il Presidente della Regione, ne ha facoltà.
Marquis (AC-SA-PNV) -
Si era chiuso stamattina il
confronto in Consiglio sul tema del Casinò e in particolare sui
costi, sulle remunerazioni di quest'organismo oggetto di
discussione. In particolare, mi ha fatto male sentirmi accusato di
aver fatto delle affermazioni improprie durante il mio intervento.
È stato sostenuto da diverse persone intervenute che io avrei detto
che quest'organismo era privo di costi. Sono andato a sentirmi
l'intervento del Consiglio (che è già pubblicato) e io ho detto che
è un organismo privo di remunerazione, perché noi avevamo chiesto
all'azienda se traevano dei benefici i soggetti che venivano
incaricati da questi ruoli per comprendere se potevano esserci
degli interessi particolari, o delle sensibilità, o delle
attenzioni verso questo tipo di attività. Tuttavia la vostra
domanda ha posto in luce una questione diversa: se ci sono dei
costi, che è una cosa diversa rispetto alle remunerazioni. Abbiamo
fatto la verifica, ci è stato detto sostanzialmente che la
situazione è questa: su cinque persone che fanno parte di questo
comitato, di quest'organismo tre non hanno dei costi aggiuntivi
rispetto ai contratti in essere. Su due persone su cinque c'è
qualche costo di natura indiretta, che non va a carico del soggetto
che presta il servizio, ma è relativo alle attribuzioni
contrattuali. Sostanzialmente quindi ci sono dei costi indiretti su
due persone su cinque del comitato e nessuno ne trae dei benefici,
perché lo stipendio in busta rimane quello attuale.
Presidente -
Ha chiesto la parola il collega
Marguerettaz, ne ha facoltà.
Marguerettaz (UV) -
Io non so se abbiamo leso la sua
suscettibilità, non so quali siano le informazioni che le hanno
dato, adesso in un'ottica di condivisione del Consiglio, cerco di
darle io le informazioni che probabilmente non le hanno dato, però
le anticipo che la sua posizione è gravissima: è gravissima, perché
ci sta dando - non dico che sta mentendo - delle comunicazioni
farlocche. Le spiego che cosa accade. Ci sono cinque persone in
questo comitato, due sono distaccate e quindi sono due persone che
hanno diritto, nel momento in cui lavorano, a compartecipare alla
suddivisione delle mance. Ovviamente se vanno a fare un'attività e
sono distaccati, per avere lo stesso stipendio, l'azienda deve
mettere mano al portafoglio e deve integrare. Da questo punto di
vista, quindi questi lavoratori, per rimanere allo stesso livello
di remunerazione, chiedono all'azienda un supplemento che è un
aumento di costi. Noi non abbiamo detto che i partecipanti hanno un
vantaggio: noi abbiamo detto che questo comitato costa all'azienda.
Può darsi che le nostre informazioni non siano precise - noi non
abbiamo la possibilità di guardare i cedolini - ma ad occhio e
croce per queste due persone distaccate si parla di costi
aggiuntivi tra quello che va al dipendente e gli oneri
previdenziali, gli oneri accessori che sono da considerare, ci sono
5000-6000 euro al mese per queste due persone. Le altre due
persone, che al contrario non sono distaccate, continuano a
svolgere le loro funzioni, fanno delle attività extra orario e
quindi devi pagargli gli straordinari. Questa cosa ha un costo
aggiuntivo: quello dei tavoli che hanno già degli impiegati tecnici
tirati, quindi l'azienda, per sostituire le due persone distaccate,
deve molte volte avvalersi di coloro che vengono chiamati
poker
boy
,
croupier
a chiamata, perché una delle cose scritte
in quel piano industriale fantoccio è la previsione dello
spostamento delle persone dall'amministrazione ai tecnici, perché
la proporzione dei dipendenti non è una proporzione corretta: ci
sono troppi amministrativi rispetto a coloro che lavorano nelle
sale. Sono andati a fare una cosa quindi che è esattamente
contraria a quella che è scritta: riconvertire delle persone in
amministrazione ai tecnici.
Quando io ho detto 15.000, potrebbero essere 10.000, ma questo è
il costo azienda, Marquis. Il suo comitato costa all'azienda una
cifra: 15.000, 10.000, ma questo è il costo, ma è matematico! Mi
perdoni, lei ci ha dato delle informazioni dicendo così... che, se
non sono false, se non sono delle bugie, sono fuorvianti, perché ci
ha portato a spasso. E le dico di più: quando gli amministratori si
sono incontrati con i sindacati, hanno ovviamente ammesso che
questo comitato costa all'azienda. Niente di straordinario, lei
però con la trasparenza e con il metodo dovrebbe dirci questa
cosa.
Il Consiglio prende atto della relazione.
Presidente -
Ci sono altri interventi? Posso chiudere la
discussione generale? Posso mettere in votazione quando la
discussione generale è chiusa, è ancora aperta per qualche secondo,
se qualcuno intende prendere la parola... Non essendoci altre
richieste di intervento, la discussione generale è chiusa. Ci sono
delle repliche? Non ce ne sono da parte del Governo. Possiamo
mettere in votazione la risoluzione del collega Cognetta emendata
nell'ultima parte? Se qualcuno vuol fare la sua dichiarazione di
voto... ha chiesto la parola il Consigliere Marguerettaz, ne ha
facoltà.
Marguerettaz (UV) -
Per dichiarazione di voto sulla
risoluzione del collega Cognetta. Alla luce delle cose che abbiamo
sentito, noi riteniamo, proprio anche in aderenza a quello che
abbiamo sentito anche dai colleghi della maggioranza, che la
versione del collega Cognetta sia più aderente, perché le due
risoluzioni sono molto simili, ma la seconda versione la riteniamo
più ambigua perché non dà dei tempi. Abbiamo sentito due versioni
differenti, il collega Nogara ha detto: "se noi voteremo questa
risoluzione, da domani chiederemo a Di Matteo di intervenire"; il
collega Chatrian dice in buona sostanza: "nel momento in cui
voteremo verificheremo i tempi per la conclusione di questa prima
fase", e sono delle conclusioni totalmente incerte, ed è in questo
caso che io ho sollevato il problema dei costi. Perché se noi
andassimo già nell'ambito della formazione di questo comitato ad
utilizzare delle persone che sono in amministrazione, saremmo
aderenti al piano: andremmo a fare un'attività, dove effettivamente
i costi potrebbero essere molto contenuti, invece andiamo a
sottrarre delle energie che, con il comitato già in funzione, sono
già scarse e che creano comunque costi e disagi
nell'organizzazione. Ecco che, dal nostro punto di vista, riteniamo
che la versione - anche se la differenza sembra di lana caprina -
sia più aderente. Chiaramente tutto va preso con le pinze, quando
si dice: "va revocato", non è che dice che va revocato domani: va
revocato ovviamente cercando di non sprecare il lavoro fatto.
Quando io dico: revocare, vuol dire 1 settimana, 15 giorni,
arriviamo a fine ottobre. È un'attività che va interrotta, mentre
dall'altra parte siamo senza nessun riferimento.
Dopodiché ne approfitto, per evitare di fare altri discorsi, per
dire alla collega Morelli - perché nell'altro intervento mi ero
ripromesso - che se lei va a vedere i verbali di approvazione dei
bilanci 2014, 2015, ovunque c'è scritto: "i bilanci rappresentano
in modo veritiero e corretto...", quindi mi faccia dire: non legga
solo l'ultima riga, vada a leggersi qualcosa di più, perché se è
vero che nel 2016 c'è scritto che il bilancio è veritiero e
corretto, c'è scritto anche nel 2015, nel 2014 e nel 2013. D'altra
parte, mi faccia dire, è il minimo sindacale che, quando viene
presentato un bilancio, si dica che è un bilancio veritiero e
corretto, dopodiché se qualcuno (la Magistratura inquirente,
piuttosto che altro) dirà che il bilancio non è veritiero, ci
saranno le conseguenze. Ad oggi i bilanci non sono annullati, non
sono nulli, non sono impugnati, quindi, fino a prova contraria,
questi sono i bilanci depositati alla Camera di commercio. Se lei
andrà e si farà una visura, troverà quello che le sto dicendo.
Presidente -
Altri interventi per dichiarazione di voto?
Ha chiesto la parola il collega Guichardaz, ne ha facoltà.
Guichardaz (PD-SIN.VDA) -
Questa vicenda dell'ordine di
servizio sta diventando veramente un po' grottesca. Più leggo
l'ordine, più leggo gli impegni, le risoluzioni, più ascolto le
giustificazioni e più mi chiedo davvero la gente fuori da qua che
cosa starà pensando di noi. Io credo davvero che il tema del Casinò
sia un tema importante, è il tema sul quale vi siete giocati tutto,
ma intanto non esiste soltanto il Casinò, è da ieri sera che
discutiamo delle decisioni, anche poco ragionate probabilmente,
dell'avvocato Di Matteo. Sono sei-sette ore che discutiamo di un
comitato dicendo tutto e il contrario di tutto. Qua c'è scritta una
cosa: che il comitato ha degli oneri, è un comitato che costa,
perché questi lavoratori - l'ha detto bene il collega Marguerettaz
- comunque sono distratti dalle loro funzioni originarie, quindi
anche questo è un costo aggiuntivo. Basta, dite che è un comitato
che costa, prendetevi la responsabilità di aver messo lì una
persona, che ha deciso di scegliere di
sua sponte
, senza
nessun tipo di valutazione, né meritocratica, né di altro genere,
quattro, cinque persone che gli fanno comodo per fare un lavoro che
dovrebbe fare lui: questo è il senso della questione, ma ditelo con
chiarezza, siate espliciti! Prendete il coraggio a due mani, fate
vedere che siete una squadra, che magari avete dei problemi di
dialettica al vostro interno, ma che poi alla fine le decisioni, le
cose vengono fuori unanimemente, non contiamoci delle
storielle!
Noi sosterremo questa risoluzione, anche se il collega Cognetta
ha provato a spiegare, dal mio punto di vista, che non è compito
dei lavoratori in questo momento fare un'implementazione del piano
di ristrutturazione visto che questo piano ci è costato più di 300
mila euro, senza contare che qua andiamo avanti, perché non è solo
il costo di costruzione, c'è poi anche il fatto che ci teniamo
sulle croste fior di consulenti, che continuano a costarci e che,
come volevasi dimostrare, con lo stesso meccanismo scritto qua,
identico e preciso, non è che a scadenza del mandato non sono stati
riconfermati, ma non ci sono motivi ostativi per dire che non
devono continuare la loro opera di collaborazione con il Casinò, a
meno che non me lo smentiate. È evidente quindi che non si può
pensare altro che anche questo gruppettino di giovani volenterosi,
se non fossimo intervenuti noi e non fosse intervenuto il collega
Cognetta, probabilmente a dicembre avrebbe avuto il nulla osta per
continuare a fare questa operazione in orario giornaliero, non nei
turni, straordinario, quindi fare delle cose che i colleghi non
fanno. Con quali competenze, dove sono state acquisite queste
competenze? Nessuno lo sa.
Poi solo un'annotazione. Io ho ascoltato l'intervista al TGR di
oggi in cui si dice che queste due risoluzioni sono praticamente
uguali. Abbiate il coraggio non di fare la solita tattica che,
quando viene scoperta, peraltro, dopo perde parte della sua
efficacia, di riscrivere nuovamente delle mozioni sulla falsariga
degli altri per dire che non avete votato perché l'opposizione
questa volta aveva ragione. Abbiate il coraggio di dire: "prendiamo
atto, ci avete dato un'indicazione corretta, non ce n'eravamo
accorti". La politica non è pervasiva come lo era un tempo - io non
ci credo, ma in ogni caso lo potete dire - e dire: "chi ha preso
l'iniziativa è meritevole di attenzione, votiamo la sua
risoluzione". Esattamente per il motivo per il quale sono state
indicate come molto simili, se non addirittura uguali, le due
risoluzioni. Il mio invito quindi è proprio quello di prendere atto
che l'avvocato Di Matteo ha fatto una "cappellata" mondiale e
votiamo questa risoluzione, cerchiamo una soluzione ai problemi.
Magari anche voi migliorate un po' nell'approccio con la Dirigenza
del Casinò.
Presidente -
Ha chiesto la parola il collega Rollandin,
ne ha facoltà.
Rollandin (UV) -
Sottolineando che, in merito alle
mozioni, io spero che il buon senso faccia in modo che quanto
dichiarato dal collega Nogara vada avanti. Se questo è un impegno
che è stato giustamente esplicitato qui in quest'aula, io spero che
venga raccolto e che si vada in quella direzione obiettivamente
tenuto conto delle considerazioni fatte.
Vorrei tornare un attimo su un aspetto, visto che abbiamo
parlato anche del bilancio 2016, vorrei riprendere un aspetto che
purtroppo continuamente riesce a falsare quelle che sono state le
situazioni che hanno coinvolto il Casinò da settembre-ottobre 2016
ad oggi. In quel periodo, dove si stava discutendo della proposta
di legge del bilancio, quindi della formulazione del bilancio,
c'era il famoso articolo 19, che prevedeva i 48 milioni per
restituzione al debito che la Regione ha nei confronti del Casinò
per i lavori svolti. Io mi sento dire da Chatrian: "volevate dare a
piè di lista 48 milioni". Ora, io non so quale interpretazione dà
il collega di "a piè di lista". Io voglio ricordare ancora una
volta che, se ci fosse stato quell'accordo e quell'intervento (che
poi era di 43 e non di 48, infatti si sono fatte le verifiche),
sulla lettera che è stata inviata al dottor Sommo, responsabile
allora della Casino, chiedendo puntualmente e con le dovute
certificazioni sia dei lavori svolti, sia dei collaudi fatti,
quindi di tutto quello che è stato il controllo dei soldi spesi per
la ristrutturazione del Casinò, invece qui si dice: "volevate dare
a piè di lista". No, questo calcolo comunque è venuto fuori poi
anche dopo ed è stato fatto - e non voglio ripetermi - ma quei
soldi sono legati ai lavori svolti ed era corretto parlarne e
decidere allora: questo avrebbe impedito di dover ridurre il
capitale sociale della società da 120 a 60 milioni. Avrebbe evitato
di obbligare a fare quel provvedimento del dottor Sommo per quanto
riguarda i licenziamenti che non era necessario se non c'era
quell'evenienza. Se c'era la possibilità di avere già la
disponibilità dei soldi, non si abbatteva capitale e non c'era
bisogno nemmeno di formalizzarlo il riferimento ai licenziamenti.
Questo non si dice mai e mi sento ancora dire: "a piè di lista 48
milioni", che poi sono i 43. Questo è un falso oggettivo, che credo
sarebbe bene non ripetere tutte le volte.
Credo che il fatto poi di aver adesso diluito otto, sette, sei
milioni tenendo conto di quello che è stato fatto allora per
risparmiare e le banche avevano tutta la fiducia necessaria,
difatti l'hanno data... non era una mancanza di fiducia delle
banche allora, naturalmente poi più passava il tempo e più è
diventata difficile la situazione fino a quando è scoppiata.
Un altro aspetto che voglio ricordare è che nel piano relativo
all'accordo che poi è stato fatto nel 2016, nel programma 2015 a
suo tempo presentato, si dicevano già puntualmente due aspetti:
uno, si era già iniziato con il discorso dei prepensionamenti,
iso-pensioni, arrivando alla conclusione che erano molto onerosi,
tant'è che si voleva modificare, non utilizzare più quel sistema.
Dall'altra, che era necessario con i sindacati arrivare ad una
ristrutturazione di quello che era il modo di remunerare il loro
lavoro, però tutto questo è stato fatto successivamente e noi ne
prendiamo atto con favore, perché comunque era necessario. Non si
può però assolutamente dire che il tutto è legato a questo piano
del 2017. Queste erano già previsioni che non sono state attuate
perché non è stato possibile, perché giustamente se c'era quel tipo
di operazioni, non c'era bisogno di attivare quei meccanismi che
purtroppo hanno creato difficoltà all'azienda. Questo voglio
risottolinearlo. Il tutto poi confortato da un altro documento che
non viene mai citato (il parere
pro veritate
), che diceva in
modo chiaro che il sistema migliore per intervenire era quello del
finanziamento attraverso la legge, come avevamo proposto in quel
momento.
Presidente -
Ha chiesto la parola il collega Nogara, ne
ha facoltà.
Nogara (UVP) -
Per chiarire anche quanto dichiarato
questa mattina, l'aveva interpretato nel modo giusto il Consigliere
Marguerettaz, è chiaro che il mio modo di dire: "noi domani siamo
pronti" - l'abbiamo anche detto in maggioranza - noi abbiamo la
necessità di colloquiare con il dottor Di Matteo proprio per al più
presto ricomporre questa commissione nei termini e gli impegni
posti in questa risoluzione. Questa è la nostra volontà dell'Union
Valdôtaine Progressiste. Ma poi non solo questo, noi cerchiamo e
cercheremo di lavorare in queste settimane per avere quelle
risposte che abbiamo chiesto nelle riunioni di maggioranza: di
poter parlare della Dirigenza, poter parlare delle persone che
all'inizio di quest'avventura - chiamiamola così - con il Casinò (e
non ho nessun problema a parlare del dottor Giovannini), se è il
caso o no di sapere dal dottor Di Matteo, se sono persone a cui ci
si vuole affidare per consulenze o non consulenze. Avere un po' le
idee chiare sulle linee che si vogliono prendere nella Casa da
gioco. È solo questo, ma non c'è niente di particolare. Quello che
vi sto dicendo in quest'aula è quello che ho detto in maggioranza
sia ieri che oggi. Non è niente di particolare ed è quello che ci
siamo detti dall'inizio di quest'avventura ad oggi.
Presidente -
Ha chiesto la parola l'Assessore Chatrian,
ne ha facoltà.
Chatrian (ALPE) -
Dopo aver ascoltato attentamente il
collega Rollandin sono obbligato a fare due considerazioni. Il
fatto centrale è che noi abbiamo messo in discussione la strada
paventata dal punto di vista amministrativo, che avevate preparato
per poter erogare prima i 48,6 milioni (mi sembra corretto) e poi
abbattuto a 43,6, partendo dal presupposto che quelle erano le
risorse mancanti ai 60 milioni che erano già stati erogati per i
lavori fatti. La sommatoria faceva 108,6 prima e poi, con una
riduzione, 103. Mi sembra la ricostruzione corretta. Noi quindi non
abbiamo voluto seguire quella strada.
Vorrei spiegare perché non abbiamo voluto seguire quella strada.
Ricordo che il Consiglio regionale ha approvato con due delibere,
mi sembra nel 2009 e poi nel 2010, la ristrutturazione globale
della Casa da gioco e del Grand Hotel Billia, poi c'è stata una
modifica della seconda delibera, a cui è stato allegato un computo
metrico mi sembra di 82 milioni di euro. La nostra scelta di non
seguire quella strada di andare a colmare dai 60 ai 103 o ai 108 è
perché non è mai stato chiarito chi avesse dato mandato all'azienda
di spendere 120 milioni di euro, poi contabilizzati a 108. I nostri
dubbi erano di natura politica. Questo Consiglio dunque non ha dato
mandato all'azienda di "spendere" tutte quelle risorse, questo lo
dico per mettere in evidenza la differenza di visione e di strade
che abbiamo deciso di percorrere. Oltre a quell'investimento,
oltretutto, c'era stato anche nel 2010 l'investimento per la sala
Evolution, che rispetto ai 120 milioni di euro, è una spesa
scorporata, è un di più. Ai 120 milioni quindi dobbiamo sommare
anche i 9,75 milioni di euro, che invece sono stati pagati
direttamente dall'Amministrazione regionale e non dall'azienda. Ci
tenevo a fare questo distinguo (e più volte l'abbiamo fatto in
questo Consiglio), perché abbiamo deciso di prendere una strada
diversa e alternativa: ecco perché abbiamo predisposto sia il piano
industriale, sia il disegno di legge a sostegno del piano
industriale.
Presidente -
Altri intendono prendere la parola? Siamo in
dichiarazione di voto. Non ci sono altri interventi? Ha chiesto la
parola il collega Gerandin, ne ha facoltà.
Gerandin (GM) -
Volevo solo motivare la mia astensione
sulla risoluzione del collega Cognetta e il mio voto favorevole
alla risoluzione presentata dalla maggioranza, che peraltro ho
controfirmato. Per le premesse e gli obiettivi, come si può non
essere d'accordo su quanto scritto nella risoluzione del collega
Cognetta? E peraltro vengono ripresi anche dalla proposta di
maggioranza. Qual è la differenza? La differenza è che, come ho
detto già nel mio intervento, sarebbe improprio che fosse la
politica a determinare i tempi delle decisioni che riguardano la
sfera dell'Amministratore unico in questo caso. È molto importante
invece che la politica dia degli indirizzi precisi affinché questi
vengano rispettati in tutte le fasi, anche in questa nomina, per
cui a chi prima diceva che la data è fissata al 31 luglio 2018... è
la data di scadenza della durata, ma c'è un'altra data: quella
della verifica di fine dicembre, dove si dice: "questa data sarà
più utile alla decisione sulla composizione e sul prosieguo
dell'operatività del comitato stesso". Ora, è impensabile che,
entro quella data, io mi auguro molto prima, perché quando e se
avremo la fortuna di incontrare il dottor Di Matteo, io stesso gli
porrò la domanda di quando pensa di dare corso ai contenuti di
questa risoluzione, perché, a mio parere, è un atto fondamentale
per due motivi: perché chi sottovaluta questo atto che è stato
presentato, questa risoluzione e questi contenuti, a mio parere, ha
una memoria un po' corta, perché sarebbe interessante capire quale
sarebbe la situazione della Casino se dei metodi - io dico - di
trasparenza, come abbiamo condiviso nelle due risoluzioni e poi con
un testo finale diverso... sarebbe una situazione molto diversa se
nel passato fossero state anche solo minimamente affrontate delle
decisioni sulle progressioni, sulle promozioni, sulle assunzioni,
sui super minimi. Avremmo un Casinò totalmente diverso,
autosufficiente, non avremmo sicuramente in questo momento degli
stipendi, dei super minimi di 3000, 4000, 5000 euro. Questa è la
grande differenza che io spero che in futuro sia rimarcata.
Per quello che riguarda invece il contenuto, abbiate pazienza ma
io non posso accettare una ricostruzione così parziale come ha
fatto lei, collega Rollandin, sul fatto della restituzione. Vede,
nella pubblica amministrazione - l'ho già detto - c'è un passaggio
fondamentale in cui si dice che la legge che lei ha citato è vero
che prevede che la Regione può restituire quello che spende il
Casinò, ma c'è una premessa che lei ha saltato: sulla base di un
piano adottato in Consiglio regionale. Il piano che avete approvato
in Consiglio regionale autorizzava 65 milioni, ne avete spesi 120.
È questa la differenza! Nella pubblica amministrazione non esistono
i riconoscimenti di debiti se non c'è un atto a monte, sono debiti
fuori bilancio o non autorizzati. È una ricostruzione del tutto
parziale. Come mi permetto di dire che io non ho mai detto che non
è diritto dell'azienda recuperare le imposte anticipate: è un
diritto dell'azienda, ci mancherebbe! Ma c'è una piccola clausola:
che l'azienda può iscriverle e pensa di poterle recuperare quando
c'è un utile. E quando lei, collega Marguerettaz, ci dice che c'è
il giudizio della KPMG, che è più o meno lo stesso, nel senso che
dice: "il bilancio fornisce una rappresentazione veritiera e
corretta della situazione patrimoniale e finanziaria", ha omesso la
prima parte che dice - gliela leggo, così non mi sbaglio -: "ci
sono degli elementi sulla base del giudizio con rilievi". Questa è
la differenza "con rilievi" e nei rilievi dice: "l'azienda prevede
una crescita annuale del 2,7, un riequilibrio strutturale dei costi
di esercizio ottenuto soprattutto attraverso il contenimento del
costo del lavoro e una riduzione di organico". Poi dice:
"conseguentemente non ci è stato possibile svolgere le necessarie
procedure di revisione, al fine di verificare la recuperabilità
delle imposte anticipate stanziate nel bilancio", per cui c'è un
"giudizio con rilievi"...
(interruzione di un Consigliere, fuori microfono)
... c'è scritto: "giudizio con rilievi". A nostro giudizio, ad
eccezione dei possibili effetti di quanto descritto nel paragrafo
"Elementi sulla base del giudizio", che dice che poi alla fine il
bilancio è corretto...
Presidente -
Collega Marguerettaz, per favore.
Gerandin (GM) -
... dice che contabilmente il bilancio è
stato redatto in maniera contabile corretta, ma su questo non c'è
dubbio. Non abbiamo citato che il bilancio non è nei numeri
corretti. È nella composizione, perché alla fine ti dice anche che
è responsabilità di chi ha redatto il bilancio eventualmente. C'è
pertanto una sostanziale differenza, colleghi: quella di dire che
per la prima volta abbiamo un bilancio, dove anche questa società
non fa rilievi...
Presidente -
Vi chiederei, per cortesia, di non
interferire sugli interventi. Grazie.
Gerandin (GM) -
... per cui è solo una ricostruzione,
che, a mio parere, chiederei che sia corretta. Poi non mettiamo
delle dichiarazioni che non sono state fatte. Io non ho mai detto
che l'azienda non aveva diritto, ho solo detto che in questo caso,
avendo un passivo dichiarato, e soprattutto in prospettiva di medio
termine, il Codice civile ti dice che deve essere recuperato quando
c'è un attivo di bilancio: questo è quanto mi premeva dire.
Pertanto sono delle visioni assolutamente diverse, ma non è una
novità di adesso: è una novità che io ho detto in tre anni, quando
andavamo a discutere di questo bilancio e probabilmente anche
qualcun altro ha dato un'interpretazione di questo genere, perché
sennò non saremmo a discutere di queste problematiche. Questo mi
pareva corretto dirlo, nel senso che...
Presidente -
Collega, vuole concludere l'intervento?
Gerandin (GM) -
... chiedo scusa, ma ho dovuto
disquisire. Per il resto, io penso in tutta sincerità che è già un
grande passo avanti. Non sarà risolutivo, ma è un grande passo
avanti che finalmente ci sia un po' di trasparenza nelle selezioni
interne. Io mi auguro che ci siano anche nelle progressioni e in
quelle che sono state le assunzioni, dove probabilmente il discorso
dell'anzianità o della meritocrazia non era forse alla base di
queste progressioni.
Presidente -
Altri? Non ci sono altri interventi,
mettiamo in votazione la risoluzione emendata presentata dal
collega Cognetta. Dichiaro aperta la votazione. La votazione è
chiusa.
Presenti: 34
Votanti           
: 16
Favorevoli: 16
Astenuti: 18 (Bertin, Bertschy, Borrello, Certan, Chatrian,
Fabbri, Fosson, Gerandin, Grosjean, Marquis, Morelli, Nogara,
Norbiato, Padovani, Restano, Roscio, Rosset, Viérin)
Il Consiglio non approva.
Ha chiesto la parola il collega Marguerettaz, ne ha facoltà.
Marguerettaz (UV) -
Per dichiarazione di voto.
Presidente -
Quante ne vuol fare lei di dichiarazioni di
voto? L'ha già fatta la dichiarazione di voto.
Marguerettaz (UV) -
Sono due le risoluzioni.
Presidente -
Ho capito, ma non è che cambia: ha già
esternato che si asteneva e preferiva su questo... che
facciamo?
Marguerettaz (UV) -
Non ruberò, prendo i due minuti di
eccedenza del collega...
Presidente -
Ma lei ha già fatto quattro o cinque
interventi, gliene ho già concessi qualcuno più del solito, non è
che voglio bloccare...
Marguerettaz (UV) -
Però mi perdoni, vogliamo solo dire
che la nostra astensione è un'astensione dove diamo fiducia alle
parole del collega Nogara, dove riteniamo che da domani venga
subito fatto un percorso (noi lo riteniamo un successo) e, da
questo punto di vista, riteniamo che sia fondamentale anche tenere
presente quello che c'è scritto nel piano industriale: cerchiamo di
utilizzare le risorse amministrative, che sono decisamente
abbondanti, rispetto agli impiegati tecnici che sono in numero
ridotto.
Presidente -
Ha chiesto la parola l'Assessore Chatrian,
ne ha facoltà.
Chatrian (ALPE) -
Come ho avuto modo di rappresentare in
maggioranza questa mattina (e anche in Consiglio), l'impegno è
quello di trovare applicazione al neonato comitato esecutivo.
L'impegno che mi sono assunto questa mattina è che nel più breve
tempo possibile vengano ultimate le urgenze ad oggi sul tavolo, in
modo che si possa chiudere questo primo cerchio, in modo che sia
utile all'azienda avere il prodotto dell'attività di questo
comitato.
Aggiungo solo un breve cenno in relazione alla considerazione
fatta dal collega Nogara. Ancora ieri l'azienda ha sollecitato una
risposta puntuale all'ANAC in merito al quesito che gli è stato
posto per quanto riguarda il rinnovo del contratto al consulente
dottor Giovannini. Avrò modo comunque di informare sia la
commissione, soprattutto il Consiglio, nel momento in cui ci sarà
l'esito - speriamo il più presto possibile - della risposta.
Presidente -
Non ci sono altre richieste di intervento,
possiamo mettere in votazione la risoluzione presentata dalla
maggioranza. Dichiaro aperta la votazione. La votazione è
chiusa.
Presenti: 34
Votanti           
: 19
Favorevoli: 18
Contrari: 1
Astenuti: 15 (Baccega, Bianchi, Contoz, Cretier, Farcoz,
Follien, Guichardaz, Isabellon, Lanièce, Marguerettaz, Péaquin,
Perron, Rini, Rollandin, Testolin)
Il Consiglio approva.
