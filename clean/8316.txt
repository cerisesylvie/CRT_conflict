Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2797 del 22 aprile 1987 - Resoconto
OGGETTO N. 2797/VIII - DISEGNO DI LEGGE CONCERNENTE:
"CONCESSIONE DI CONTRIBUTI ANNUI AL CIRCOLO RICREATIVO ENTE REGIONE
PER LO SVOLGIMENTO DI ATTIVITÀ CULTURALI, RICREATIVE, SPORTIVE E
ASSISTENZIALI".
PRESIDENTE
: Ha chiesto di parlare l'Assessore alle
Finanze Martin, ne ha facoltà.
MARTIN (A.D.P.):
Si tratta di un prelievo dai fondi
globali di 35 milioni per rifinanziare la legge che assegna dei
contributi annui al Circolo Ricreativo dell'Ente Regione.
L'aumento, rispetto agli anni scorsi, è dovuto al fatto che in
questi ultimi anni il C.R.E.R. si è notevolmente ampliato ed ha
svolto diverse attività nei vari settori, come quelli del turismo,
della cultura, dello sport; ha fatto convenzioni con diversi negozi
per favorire acquisti a prezzi più vantaggiosi. Il C.R.E.R. stampa
anche un bollettino di informazione, organizza ogni tanto ritrovi
per i pensionati, per cui ci sembra meritoria questa sua opera e
proponiamo al Consiglio di votare questa legge.
PRESIDENTE
: Si procede all'esame della legge. Do lettura
dell'art. 1:
Art. 1
1. La Giunta regionale è autorizzata ad erogare a decorrere
dall'esercizio 1987, contributi ordinari al Circolo ricreativo ente
regione per lo svolgimento di attività culturali, sportive,
ricreative ed assistenziali, per una spesa annua massima di L.
35.000.000.
PRESIDENTE
: Pongo in votazione l'art. 1 testè letto:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE
: Do lettura dell'art. 2:
Art. 2
1. I contributi sono liquidati annualmente dalla Giunta
regionale nella misura massima di Lire 15.000 per ogni dipendente
regionali in servizio alla data del 1° gennaio di ogni anno, previa
presentazione da parte del Consiglio direttivo del Circolo
ricreativo ente regione del conto consuntivo dell'anno precedente,
nonchè del bilancio preventivo e del programma di attività per
l'anno in corso.
PRESIDENTE
: Pongo in votazione l'art. 2 testè letto:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE
: Do lettura dell'art. 3:
Art. 3
1. Oltre ai contributi di cui agli articoli precedenti, potranno
essere liquidati al Circolo ricreativo ente regione contributi
straordinari in relazione all'organizzazione di specifiche attività
o manifestazioni.
PRESIDENTE
: Pongo in votazione l'art. 3 testè letto:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE
: Do lettura dell'art. 4:
Art. 4
1. La Giunta regionale, a richiesta dell'interessato e del
consiglio direttivo del Circolo ricreativo ente regione, può
distaccare un dipendente regionale ogni mille dipendenti presso la
segreteria del circolo stesso.
2. Al dipendente distaccato sono corrisposti, a carico della
Regione, tutti gli assegni spettanti in forza delle norme vigenti
per la qualifica rivestita.
PRESIDENTE
: Pongo in votazione l'art. 4 testè letto:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE
: Do lettura dell'art. 5:
Art. 5
1. Le spese derivanti a carico della Regione per l'applicazione
della presente legge graveranno sul capitolo 23120 della Parte
Spesa del bilancio preventivo della regione per l'anno 1987 e sui
corrispondenti capitoli per i successivi esercizi finanziari.
2.
Alla copertura del relativo onere si
provvede:
- per l'anno 1987 mediante riduzione di pari importo dello
stanziamento iscritto al cap 50000 "Fondo globale per il
finanziamento di spese normali (Spese correnti)" del bilancio di
previsione per l'anno 1987;
- per gli anni 1988 e 1989 mediante utilizzo per L.
70.000.000 delle risorse disponibili relative al programma 2.1.2. -
Altri interventi - del bilancio pluriennale 1987/1989.
PRESIDENTE
: Pongo in votazione l'art. 5 testè letto:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE
: Do lettura dell'art. 6:
Art. 6
1. Al bilancio di previsione della Regione per l'anno
finanziario 1987, sono apportate le seguenti variazioni:
Parte Spesa
Variazione in diminuzione:
Cap. 50000 "Fondo globale per finanziamento di spese per
l'adempimento di funzioni normali (Spese correnti)
L. 35.000.000
Variazione in aumento:
Cap 23120 "Contributi al Circolo ricreativo Ente Regione per lo
svolgimento di attività culturali, ricreative, sportive ed
assistenziali.
- L.R. 5.11.1980, n. 45
- L.R. 3.5.1983, n. 17
- L.R. n.
L. 35.000.000
La presente legge sarà pubblicata nel Bollettino Ufficiale della
Regione Valle d 'Aosta.
È fatto obbligo a chiunque spetti di osservarla e di farla
osservare come legge della Regione.
PRESIDENTE
: Pongo in votazione l'art. 6 testè letto:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE
: Pongo in votazione la legge nel suo
complesso, per scrutinio segreto:
VOTAZIONE A SCRUTINIO SEGRETO
ESITO DELLA VOTAZIONE
Presenti 29
Votanti 29
Favorevoli 28
Contrari 1
Il Consiglio approva
