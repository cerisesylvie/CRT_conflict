Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 195 del 22 luglio 1971 - Resoconto
OGGETTO N. 195/71 - Disegno di legge regionale concernente:
"Approvazione di maggiore spesa per la corresponsione
dell'assistenza integrativa regionale (assegno di accompagnamento)
a favore dei ciechi civili autorizzati con la legge regionale 11
maggio 1995, n. 4, modificata con leggi regionali 29 luglio 1967,
n. 19 e 30 luglio 1970, n. 13".
Benzo
(D.P.)
- Come risulta dalla relazione
inviata ai Signori Consiglieri, l'approvazione del disegno di legge
in esame recante l'aumento della spesa annua per la corresponsione
dell'assegno di accompagnamento, previsto dalla legge regionale 11
maggio 1965, n. 4 e successive modificazioni, si rende necessario
in conseguenza dell'aumentato numero dei richiedenti il beneficio
assistenziale.
Infatti, l'attuale stanziamento del capitolo di bilancio, 24
milioni, è insufficiente per far fronte al pagamento dell'assegno a
numero 22 ciechi la cui pratica è in corso di istruttoria.
Si ha ragione di ritenere che la quasi totalità dei ciechi
civili della Valle d'Aosta abbia fatto la domanda per l'assegno di
accompagnamento e si prevede che per il futuro le nuove ammissioni
si compenseranno con le cancellazioni, per cui la spesa annua per
tale assistenza dovrebbe stabilizzarsi sui 28 milioni annui.
Mappelli
(D.C.)
- Un mese e mezzo fa avevamo
discusso una interpellanza in merito all'assegno mensile dei
ciechi, non è prettamente, direttamente collegato questo disegno di
legge, comunque riguarda la categoria.
Vorrei sapere, dato che l'allora Assessore Chantel ebbe a
precisare in questa sede che quel giorno stesso era partito un
messaggero per Torino per vedere di avere quei famosi moduli e
assieme agli uffici postali di ogni Comune laddove vi erano dei
ciechi per poter far arrivare quanto era di loro competenza, vorrei
sapere se gli adempimenti in merito a quella legge dell'agosto
scorso è stato fatto qualcosa, perché non vorrei che ancora oggi, a
distanza di sette, oramai otto mesi da quando è entrata in vigore
la legge, questi nostri diciamo cari concittadini della Valle
d'Aosta fossero ancora in attesa dell'assegno mensile in base alla
legge dell'anno scorso, primo.
Secondo, se in caso di manchevolezza in questo senso cosa ha
ritenuto di fare la Giunta per venire incontro a questa
categoria.
Benzo
(D.P.)
- Se il Consigliere Mappelli, come
Consigliere, fosse passato negli uffici dell'Assessorato avrebbe
già potuto sapere come vengono portate avanti le pratiche, da
allora sono state esaminate, passate tutte le pratiche, se stava
attento a quello che dicevo ormai siamo a quelle 22 pratiche di
istruttoria che rimangono da definire; quindi le altre sono già
state passate via via che arrivavano.
Quindi i moduli sono arrivati subito grazie alla solerzia anche
degli uffici finanziari e l'Assessorato ha portato avanti tutte le
altre pratiche.
Mappelli
(D.C.)
- Io mi permetto così, lo so che
l'Assessorato ha fatto tutto questo lavoro. Chiedo se i ciechi
hanno ricevuto i soldi.
Benzo
(D.P.)
-... io non seguo i mandati, perché i
mandati dovrei seguirli in maniera, forse c'era qualcuno che
seguiva e portava direttamente le cose, io non lo so, io non li
porto, comunque sia, se ci fosse qui l'Assessore Chantel certamente
saprebbe rispondere qualche cosa, ti saprebbe rispondere, comunque
sia penso che certamente anche gli uffici finanziari compiano il
loro dovere e mandino avanti direttamente le pratiche, i mandati
che i ciechi devono ricevere.
Mappelli
(D.C.)
- ...e allora mi risulta che i
ciechi non abbiano ancora ricevuto quei soldi, indipendentemente
dagli uffici finanziari, questo è il discorso.
Montesano (P.S.D.I.)
- Consigliere Mappelli, farà poi una
interrogazione a proposito; nessun altro chiede la parola? Allora
si passa alla votazione.
Articolo 1 - Il Consiglio approva.
Articolo 2 - Il Consiglio approva.
Si passa alla votazione segreta.
Risultato della votazione: presenti 28, votanti 28, maggioranza
15, favorevoli 25, contrari 3 - Il Consiglio approva.
Si passa all'oggetto n. 12.
