Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 87 del 6 ottobre 1983 - Resoconto
OGGETTO N. 87/VIII - NECESSITA' DI UN PIANO DI
RISTRUTTURAZIONE E SVILUPPO DELLA SIDERURGIA E DIFESA DEL RUOLO
PRODUTTIVO E OCCUPAZIONALE DELLA NUOVA SIAS DI AOSTA -
(o.d.g.)
PRESIDENTE:
Bisogna votare l'ordine del giorno così come
è stato concordato nella Conferenza dei Capigruppo; ordine del
giorno sul quale c'è stato un accordo e del quale do lettura:
ORDINE DEL GIORNO
IL CONSIGLIO REGIONALE DELLA VALLE D'AOSTA
Preoccupato per le reiterate e confuse notizie finora avute
in merito al futuro dello Stabilimento industriale NUOVA SIAS di
Aosta (le proposte di Romano Prodi, Presidente dell'IRI, annunciano
un taglio di 25.000 posti di lavoro nell'industria siderurgica
pubblica, di cui 4.500 per l'intera NUOVA SIAS);
Nel sottolineare l'estrema gravità degli orientamenti
relativi allo stabilimento di Aosta (in cui sarebbero cancellati
1.248 posti di lavoro sui 3.850 attualmente restanti dopo la
continua emorragia dovuta alla mancata sostituzione dei pensionati
e dimissionari);
Constatato come i ritardi nei finanziamenti da parte dello
Stato abbiano creato gravi difficoltà nel processo di rinnovamento
tecnologico e pesanti oneri finanziari nel conto economico della
azienda;
Nel sottolineare il ruolo che lo stabilimento di Aosta ha
avuto e può continuare ad occupare nel settore degli acciai
speciali, a condizione che siano completati gli investimenti già
avviati, e che siano convenientemente definiti i settori di
produzione delle diverse aziende siderurgiche italiane; le
ristrutturazioni necessarie ed i conseguenti
finanziamenti;.
Disapprova gli attuali orientamenti del gruppo dirigente
dell'IRI, della FINSIDER e della NUOVA SIAS tendenti di fatto ad un
grave ridimensionamento dello stabilimento di Aosta;
Sollecita i Parlamentari valdostani ad assumere nei confronti
del Governo e del Parlamento tutte le iniziative necessarie per
salvaguardare l'occupazione nel settore siderurgico
valdostano;
INVITA
I Ministri delle Partecipazioni Statali e dell'Industria a
presentare al più presto al dibattito con le Organizzazioni
Sindacali e con gli Enti Locali interessati un piano complessivo di
ristrutturazione e di sviluppo della siderurgia pubblica e
privata;
e la Giunta regionale:
1) a continuare ad esercitare compiti di collegamento e di
stimolo verso il Governo (in stretto rapporto con il Consiglio
regionale e con le Organizzazioni sindacali regionali) al fine di
difendere il ruolo produttivo e i livelli occupazionali presso la
NUOVA SIAS; 2) a sollecitare il raggiungimento di una intesa tra
l'ENEL e la NUOVA SIAS nel campo del risparmio energetico secondo
le indicazioni che sono state e saranno presentate dalla
Regione.
PRESIDENTE:
Se nessuno chiede la parola pongo in
votazione l'ordine del giorno:
ESITO DELLA VOTAZIONE
Presenti, votanti e favorevoli 26
- Il Consiglio approva all'unanimità -
