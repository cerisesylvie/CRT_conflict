Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 447 del 16 settembre 1982 - Resoconto
OGGETTO N. 447/VII - COMUNICAZIONI DEL PRESIDENTE DEL
CONSIGLIO.
PRESIDENTE:
Dal 12 luglio di questo anno in poi sono
stati presentati i seguenti disegni di legge:
Disegni di legge presentati:
Proposta di legge n. 412, presentata dal Consigliere Minuzzo in
data 12/7/82 concernente: "Norme per la progettazione, costruzione
e collaudo di impianti tecnici, civili ed industriali". II°
Commissione.
Disegno di legge n. 413, presentato dalla Giunta regionale in
data 16/8/82, concernente: "Rifinanziamento della L.R. 8/10/73, n.
33 concernente la costituzione di fondi regionali per la promozione
di iniziative economiche nel territorio della Valle d'Aosta". E'
iscritto all'ordine del giorno della odierna udienza.
Disegno di legge n. 414, presentato dalla Giunta regionale in
data 19.8.82, concernente: "Norme per la difesa dei boschi dagli
incendi". I° e II° Commissione.
Disegno di legge n. 415, presentato dalla Giunta regionale in
data 20/8/82 concernente: "Aumento per l'anno 1982 delle spese
annue per l'applicazione della L.R. 23/6/1975, recante
provvedimenti in favore di territori montani". I° e II°
Commissione.
Disegno di legge n. 416, presentato dalla Giunta regionale in
data 26.8.82 concernente: "Finanziamento per l'anno
1982 della L.R. 25 agosto 1980 n. 44, recante provvedimenti per
il risparmio energetico, e per l'utilizzazione delle fonti
alternative ed integrative di energia". I° Commissione.
Disegno di legge n. 417, presentato dalla Giunta regionale in
data 26.8.8?, concernente: "Norme sulla Commissione di disciplina
dell'U.S.L.". IV° Commissione.
Disegno di legge n. 418, presentato dalla Giunta regionale in
data 16.8.82 concernente: "Finanziamenti per la realizzazione di
presidi socio-sanitari e distrettuali". I° e IV° Commissione.
Disegno di legge n. 419, presentato dalla Giunta regionale in
data 26.8.82 concernente: "Modificazioni della L.R. 1.4.1977, n.
18, recante norme in materia di polizia per la circolazione dei
veicoli a motore nella Regione". II° Commissione.
Proposta di legge n. 420, presentata dai Consiglieri Berti,
Minuzzo, Pedrini, Nebbia, Lustrissy, Mafrica, Martin, Voyat, in
data 1.9.82, concernente: "Norme sull'indennità e sui rimborsi
delle spese spettanti ai membri del Consiglio e della Giunta
regionale e norme sulla previdenza dei Consiglieri regionali". E'
iscritto all'ordine del giorno delle adunanze di oggi e domani.
Disegno di legge n. 421, presentato dalla Giunta regionale in
data 9.9.82, concernente: "Concessione di un contributo
straordinario al Consorzio regionale per la tutela, l'incremento e
l'esercizio della pesca nella Valle d'Aosta". Non è stato ancora
assegnato, mancando il parere dell'Assessorato alle Finanze.
Disegno di legge n. 422, presentato dalla Giunta regionale in
data 9.9.82, concernente: "Concessione di garanzia fideiussoria
della Regione a favore della Ditta Buzzi Romano di Aosta, per il
pagamento di canoni di rotazione finanziaria". E' stato assegnato
alla I° e III° Commissione; è arrivato ieri sera il parere
dell'Assessorato alle Finanze.
PRESIDENTE:
Darò lettura dei disegni di legge vistati,
che riempiono addirittura tre facciate: leggerò solo i numeri, di
modo che i Consiglieri faranno poi riferimento a questi.
Noterete che l'ordine non è sempre progressivo, in quanto ne
viene data lettura in base ai visti di approvazione apposti dal
Presidente della Commissione di Coordinamento.
Disegni di legge vistati:
nn. 359, 377, 300, 364, 365, 366, 367, 368, 371, 369, 370, 372,
358, 357, 374, 363, 380, 376, 378, 379, 382, 340, 397, 404, 408,
409, 362, 403, 393, 394, 383, 384, 391, 396, 387, 388, 385, 395,
405, 410, 319, 392, 345, 400.
Disegni di legge non vistati:
Disegno di legge n. 375, concernente: "Applicazione del
Regolamento CEE 270/ 79: Approvazione dell'accordo concernente la
costituzione, la gestione e l'organizzazione del Consorzio
interregionale per la formazione dei divulgatori agricoli
C.I.F.D.A.".
Disegno di legge n. 399, concernente: "Interventi per opere
pubbliche destinate all'assistenza delle persone anziane inabili ed
handicappate".
Disegno di legge n. 386, concernente: "Aumento della percentuale
di intervento per l'attuazione dei compiti attribuiti alla
"Federachon di sport de noutra tera".
Disegno di legge n. 406, concernente "Modificazione della L.R.
recante provvidenze a favore di Cooperative agricole e di
Associazioni di produttori agricoli".
Deliberazioni vistate: 24
Deliberazioni non vistate:
Delibera n. 403, in data 12.7.82 concernente "Applicazione del
Regolamento per le assunzioni in applicazione dell'articolo 13 del
contratto Regione/SITAV 16.2.1978, n. 5099 di Rep.". E' stata
annullata dalla Commissione di Coordinamento.
Delibera n. 441, in data 14.7.82, concernente: "Proposta di
Regolamento: applicazione della L.R. 17.7.81, n. 40, recante
provvidenze a favore di cooperative agricole e di associazioni di
produttori agricoli". E' stata vistata con parziale annullamento
del 1° comma dell'art. 3.
Riunioni di Commissioni:
Ufficio di Presidenza: 3
Conferenza dei Capigruppo e Ufficio di Presidenza: 1
I° Commissione: 1
II° Commissione: 3
III° Commissione: 3
IV° Commissione: 2
I°, II° e III° Commissione in seduta congiunta: 1
III° e IV° Commissione in seduta congiunta: 3
Commissione speciale per l'Energia: 1
Gruppo di Lavoro per i problemi del risanamento: 1
Commissione speciale per il regolamento personale SITAV: 1
PRESIDENTE:
Devo inoltre comunicare che in data 10
settembre si è riunito il Consiglio regionale in adunanza
straordinaria per discutere sui problemi della Montefibre di
Châtillon.
Come ricordato, il Consiglio ha approvato un ordine del giorno a
sostegno dell'occupazione presso lo stabilimento di Châtillon, con
il quale si è impegnato il Presidente del Consiglio a nominare una
Commissione che porti avanti i problemi relativi alla occupazione
in questa fabbrica. Per la costituzione della Commissione, si sono
riuniti i Capigruppo insieme alla Presidenza della Giunta; sono
state richieste con urgenza le designazioni dei rappresentanti
delle Organizzazioni Sindacali e degli Enti locali. Mi auguro di
potervi dare, prima della fine di questa adunanza, cioè prima di
domani sera, la composizione ufficiale di questa Commissione che
dovrebbe prevedere cinque rappresentanti del Consiglio regionale -
di cui due della minoranza.
Colgo l'occasione per pregarvi di provvedere alla designazione
dei tre Consiglieri della maggioranza e dei due Consiglieri della
minoranza. Abbiamo richiesto la designazione dei cinque
rappresentanti delle Organizzazioni Sindacali, uno per ogni
Sindacato oltre ad un rappresentante del Consiglio di fabbrica, più
due rappresentanti degli Enti locali interessati, come dice la
mozione votata, cioè un rappresentante del Comune di Châtillon ed
un rappresentante della Comunità Montana della zona.
I Capigruppo che sono interessati alla designazione dei tre
colleghi della maggioranza e dei due colleghi della minoranza sono
pregati di riunirsi eventualmente alla fine di questa riunione e,
nei limiti del possibile, di darmi i nominativi al più presto, in
modo che entro la seduta di domani possa informarne il
Consiglio.
In data 2.7.1982, il Segretario Generale, Dott. Renato
Barbagallo, nella sua qualità di Presidente della Conferenza dei
Dirigenti, ha trasmesso ai sensi dell'art. 20, ultimo comma, della
L.R. 30.4.1980, n. 18, la relazione generale sull'andamento dei
servizi regionali e sui risultati dell'azione amministrativa
nell'anno 1981. Questo documento insieme ad altri, di cui vi darò
notizia, è disponibile presso la Segreteria della Presidenza del
Consiglio.
Ai sensi del IV° comma dell'art. 9 del Regolamento interno
comunico che in data 20.7.1982, l'Assessore alle Finanze Sergio
Ramera ha rassegnato nelle mani del Presidente della Giunta le
proprie dimissioni dalla carica di Assessore a seguito
dell'avvenuta designazione quale Presidente della Finaosta.
La sua sostituzione quale Consigliere regionale è iscritta e
sarà oggetto di discussione, al punto 4 dell'ordine del giorno
dell'adunanza odierna.
In data 27.7.82, il Segretario della Associazione Pro-natura
Piemonte ha fatto pervenire a questa Presidenza copia di una
lettera inviata al Ministro dei Trasporti, nella quale si sollecita
una severa regolamentazione dell'uso dei mezzi aerei in
montagna.
In data 6.8.1982 il Sindaco di Aosta ha trasmesso copia di una
mozione votata all'unanimità dal Consiglio comunale nella seduta
del 2.8.1982 sui problemi della fame nel mondo.
Mi preme sottolineare, per il successo che ha avuto all'esterno,
ma anche per informare il Consiglio della poca partecipazione che
vi è stata da parte dei colleghi Consiglieri regionali, che dal 3
al 5 settembre è stata in visita in Valle d'Aosta una delegazione
della Regione francese Franche-Comté, guidata dal Presidente,
composta dal Presidente del Consiglio generale, e da Consiglieri
regionali, generali, Sindaci e funzionari. A tali incontri hanno
partecipato, oltre al sottoscritto, l'Assessore alla Pubblica
Istruzione, il Presidente della Giunta, alcuni Capigruppo e
funzionari regionali.
Non è stata massiccia la presenza dei Consiglieri regionali in
carica e neppure quella degli ex Consiglieri che erano stati
invitati alla manifestazione in occasione di una riunione che era
stata fatta sui problemi della Cassa di Previdenza, in seguito alla
richiesta avanzata dal rappresentante degli ex Consiglieri, cioè
quella di invitare sempre alle manifestazioni di carattere
regionale gli ex Consiglieri, per mantenerli legati alla vita
dell'Amministrazione.
M. Louis Pellou, Président du CO.FE.SEV. (Comité Fédéral des
sociétés d'émigrés valdôtains), a prié la Présidence par lettre du
11 septembre 1982, de remercier au nom de son Comité les membres du
Gouvernement régional et tous les collègues du Conseil, pour
l'intérêt qu'ils ont montré à l'égard des problèmes liés à
l'émigration valdôtaine et pour les questions qui ont été débattues
lors de la table ronde sur l'émigration.
Con lettera del 13.9.1982 l'Ordine dei Medici della Valle
d'Aosta comunica a questa Presidenza alcune osservazioni in merito
al disegno di legge regionale concernente l'esercizio della
funzione in materia di sanità pubblica, di medicina legale, di
vigilanza sulle farmacie ed assistenza farmaceutica. Tali
osservazioni sono state trasmesse allo Assessore regionale alla
Sanità e sono state esaminate anche dalla competente Commissione
consiliare che ne ha in parte tenuto conto, formulando alcuni
emendamenti al disegno di legge in questione, che è in discussione
in questa adunanza consiliare.
Ai sensi della L.R. 11.8.1981, n. 48, concernente l'istituzione
dell'anagrafe patrimoniale dei Consiglieri regionali, dovrei oggi
segnalarvi i nominativi dei Consiglieri che non hanno provveduto a
trasmettere a questa Presidenza la dichiarazione di aggiornamento
della propria situazione patrimoniale.
Non ci sono - questa è la comunicazione che faccio - Consiglieri
che non hanno ottemperato a questa disposizione.
Il Prefetto di Palermo Carlo Alberto Dalla Chiesa è stato
barbaramente ucciso la sera del 3 settembre assieme alla moglie nel
centro di Palermo. Nella sparatoria è stato mortalmente colpito
anche l'autista che li seguiva.
Ancora una volta dobbiamo constatare come la mafia e il
terrorismo, che si alleano sovente alla criminalità comune,
colpiscano mortalmente e sfidino apertamente lo Stato repubblicano.
Dolore e rabbia caratterizzano questi fatti che però non devono far
venire meno la fiducia nel trionfo della convivenza civile, anche
se può sembrare ormai rituale per i troppi fatti di sangue che
abbiamo dovuto ricordare in quest'aula.
Penso di interpretare il sentimento del Consiglio regionale
tutto, nel rinnovare i sensi del più profondo cordoglio.
Ricordo che nel corso dell'estate si sono tenute in Valle
d'Aosta numerose manifestazioni, incontri, visite di personalità
italiane e straniere, in villeggiatura ed in transito nella nostra
Regione, oltre alla Table Ronde di cui ho già fatto cenno. Non
entro nel dettaglio perché in genere l'ufficio stampa ha provveduto
a darne comunicazione a tutti i colleghi.
Infine a notizia politica che riguarda il Consiglio
indirettamente: si sono avute nel mese di agosto le dimissioni del
Governo Spadolini e la ricostituzione, sempre nel mese di agosto,
del nuovo Governo Spadolini N. 2.
PRESIDENTE:
Apro il dibattito sulle Comunicazioni del
Presidente del Consiglio. Ha chiesto di parlare il Consigliere
Mafrica, ne ha facoltà.
MAFRICA - (P.C.I.):
Mi associo alle parole del Presidente
del Consiglio per i gravi fatti di Palermo in cui hanno perso la
vita il generale Dalla Chiesa, la moglie e l'agente Russo. Ricordo
che questo Consiglio era stato solidale con il nostro Gruppo quando
era stato ucciso il compagno La Torre, Segretario regionale del
P.C.I. in Sicilia e credo si debba prendere atto che oggi quella
proposta di La Torre di andare a combattere la mafia, andando a
studiare i meccanismi economico-finanziari che la rendono sempre
più forte e pericolosa, sia diventata legge solo dopo che si è
verificato questo nuovo grave fatto che ha colpito un uomo fedele
allo Stato.
In questi giorni ci sono state discussioni e polemiche a livello
nazionale; comunque, con l'approvazione della nuova legge per
combattere la mafia, c'è la speranza che si possa fare qualche
passo in avanti, se poi tutti quelli che hanno preso degli impegni
li manterranno. Per quel che riguarda il nostro Partito dopo la
caduta di La Torre e questi tragici eccidi, l'impegno è ancora
aumentato e, da parte nostra, faremo tutti il possibile.
PRESIDENTE:
Ha chiesto di parlare il Consigliere
Carlassare, ne ha facoltà.
CARLASSARE - (Democrazia Proletaria Nuova Sinistra):
Mi
associo anch'io al cordoglio espresso dal Consiglio regionale e dal
Presidente del Consiglio per la morte del Prefetto di Palermo Dalla
Chiesa.
Vorrei riallacciarmi a quanto detto dal Presidente del Consiglio
per ciò che riguarda la situazione occupazionale in Valle e per
quanto riguarda la Châtillon in particolare; mi riferisco ad una
notizia apparsa oggi sulla pagina regionale del giornale "La
Stampa" e ad un'altra che ho appreso ieri sera per radio. Il
Prefetto della Regione Autonoma della Valle d'Aosta non avrebbe
concesso l'utilizzo della piazza antistante il Palazzo regionale
alle Organizzazioni Sindacali per concludere la manifestazione dei
lavoratori e delle organizzazioni ufficiali dei lavoratori in
difesa del più sacro dei diritti dei lavoratori stessi che è la
tutela del posto di lavoro. Mi sembra che in Valle d'Aosta - come
in genere su tutto il territorio nazionale - le manifestazioni
gestite dai lavoratori e dalle loro organizzazioni, non abbiano
mai, salvo forse in rarissime occasioni, turbato l'ordine pubblico;
in particolare, non mi pare che in Valle d'Aosta si siano mai
registrati, anche quando ci sono stati dei momenti di lotta molto
duri, degli eccessi nel comportamento dei lavoratori.
Penso non sia il caso di ricordare che il Prefetto, responsabile
dell'ordine pubblico, corrisponde in Valle d'Aosta alla massima
autorità politica della Regione - e cioè al Presidente della Giunta
regionale - per cui ritengo che dovere preciso del massimo
esponente politico della Regione, che in qualche modo rappresenta
tutta la popolazione - e quindi anche tutti i lavoratori - dovrebbe
essere semmai quello di mettersi alla testa di una manifestazione
che protesta contro il comportamento di una società che di punto in
bianco licenzia, comportamento che discuteremo in seguito
unitamente ai comportamenti tenuti dai rappresentanti della Giunta
in questa vicenda, in quanto ci sono vari punti dell'ordine del
giorno che ci porteranno a dibattere di questo problema. Mi sembra
comunque assolutamente sconveniente che il Presidente della Giunta
nelle sue vesti di Prefetto abbia proibito l'utilizzo di questa
piazza alle Organizzazioni dei lavoratori. Se le cose dette dal
giornale radio ieri sera e dal giornale oggi non sono vere, faccio
in anticipo le mie scuse al Presidente della Giunta.
PRESIDENTE:
Ha chiesto di parlare il Consigliere Pedrini,
ne ha facoltà.
PEDRINI - (Ind. P.L.I.):
Ci sono stati dati dei fogli con
dei nominativi dove non si legge assolutamente niente. Ho chiesto a
qualche collega se per caso ci fosse stata solo la mia copia
illeggibile, invece è lo stesso per tutti; trattandosi di
contributi, desidererei avere la copia leggibile.
PRESIDENTE:
Mi dice il responsabile della Segreteria
della Presidenza del Consiglio che a noi è arrivata così,
chiederemo alla Presidenza della Giunta che ci venga fornito
l'originale.
Il Presidente del Consiglio fa presente, per quanto di sua
competenza, che nel corso della giornata o anche della mattinata,
visto che c'è la richiesta specifica dell'Assessore Pollicini,
dovremmo concordare il programma dei lavori.
Per quanto riguarda la questione sollevata dal Consigliere
Carlassare a proposito della manifestazione di domani mattina, la
Presidenza ritiene di dover proporre ed eventualmente concordare
con il Consiglio la sospensione dei lavori. La Presidenza ritiene
che la concomitanza di uno sciopero genera- le con i lavori del
Consiglio debba essere evitata perlomeno nel momento della
manifestazione, per permettere a tutti i Consiglieri di
parteciparvi e quindi di esprimere la loro solidarietà; soprattutto
per non costringere i dipendenti regionali che volessero
scioperare, a dover rinunciare.
Ha chiesto di parlare il Consigliere Mafrica ne ha facoltà.
MAFRICA - (P.C.I.):
Su questo punto delle comunicazioni
del Presidente avrei voluto prendere la parola prima, ma ero già
intervenuto per associarmi alle parole pronunciate dal Presidente
del Consiglio per l'assassinio di Dalla Chiesa, quindi non avrei
potuto più parlare. Dal momento che il Presidente ha fatto nuove
comunicazioni, prendo nuovamente la parola per dire che sono
d'accordo di sospendere la seduta del Consiglio di domani, per
permettere ai diversi Gruppi o Consiglieri di partecipare alla
manifestazione. Poiché nel telegramma del Presidente della Giunta
si faceva esplicito riferimento alla concomitanza della
manifestazione su questa piazza, con la riunione del Consiglio,
venendo meno questo tipo di motivazione, chiedo al Presidente della
Giunta - se non lo avesse già fatto - di tornare indietro rispetto
a questa decisione, che non è dal nostro punto di vista accettabile
per i motivi che sono stati detti dal Consigliere Carlassare ed
anche perché con una presa di posizione di questo tipo si darebbe
un segno di grave sfiducia verso le Organizzazioni Sindacali e
verso il senso di correttezza e civiltà dei lavoratori
valdostani.
