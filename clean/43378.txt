Classificazione
DEMANIO E PATRIMONIO REGIONALE
TURISMO E INDUSTRIA ALBERGHIERA



Oggetto del Consiglio n. 765 del 8 luglio 2021 - Resoconto
OGGETTO N. 765/XVI - Interrogazione: "Azioni finalizzate alla
riapertura del "Ristorante Vecchia Aosta" ubicato presso un
immobile di proprietà regionale in via Porta Praetoria".
Bertin (Presidente) -
Punto n. 13 dell'ordine del giorno.
Risponde l'assessore Marzi, ne ha facoltà.
Marzi (AV-SA) -
Rispondendo al primo quesito, la
concessione alla società Vecchia Aosta S.r.l. è scaduta in data 31
dicembre 2019 e il concessionario ha riconsegnato i locali nel mese
di febbraio 2021. Nell'ottica di giungere a una riapertura nel
minor tempo possibile delle attività dello storico edificio, la
struttura competente sta già predisponendo la gara per
l'aggiudicazione della concessione dei locali. La gara, che
comprenderà la concessione degli arredi e delle attrezzature da
adibire all'attività di ristorazione, verrà sottoposta
all'approvazione della Giunta regionale in una delle sue prossime
sedute e sono in corso le attività volte a dare aggiornamento e
attuazione al piano delle alienazioni e valorizzazioni immobiliari
approvato dal Consiglio regionale con la legge di approvazione del
bilancio di previsione per il triennio 2021-2023.
Con tale atto il Consiglio ha ribadito la volontà
dell'Amministrazione regionale di favorire la valorizzazione da
parte dei soggetti privati dei beni immobili inseriti nel piano
attraverso l'avvio di procedimenti di alienazione di concessione in
uso dei beni immobili ritenuti non più strumentali all'esercizio
delle funzioni istituzionali della Regione.
La gara oggetto di questa iniziativa si inserisce come una delle
principali attività di valorizzazione di uno spazio pregiato del
patrimonio regionale all'interno del piano più generale sulle cui
parti da alienare stiamo per dare corso alle azioni di indirizzo di
indirizzo degli ultimi anni e mesi.
Presidente -
Per la replica, ha chiesto la parola al
consigliere Baccega.
Baccega (PA) -
Grazie Assessore, abbiamo avuto una buona
notizia. La preoccupazione era forte perché abbiamo avuto delle
segnalazioni che in quello spazio, soprattutto sotto il
dehor
, si ritrovavano persone poco raccomandabili e quindi
anche dedite ad attività poco piacevoli. È uno spazio storico, lo
ha evidenziato lei, ed è uno spazio nel quale... avevamo la forte
preoccupazione che si andasse nella direzione di altri spazi della
città di Aosta, nostro capoluogo di Regione, che in qualche modo
hanno visto un po' per mancanze di carattere politico, diciamo
percorsi molto frequentati dove ci sono attività storiche, e parlo
del Café du Théâtre, parlo del Cinema Teatro Giuseppe Giacosa, ma
soprattutto parlo del Caffè Nazionale, quindi sotto i portici del
Comune di Aosta, che sono chiusi da parecchi anni... sono locali
che rientrano anche nelle guide dei bar storici di Italia, quindi
avere la preoccupazione che si possa ricadere in quel contesto è
preoccupante. Preoccupazione che sappiamo benissimo che è dettata
soprattutto da alcune negligenze e responsabilità che si possono
attribuire anche alla parte burocratica e non politica di una
gestione amministrativa di cui nella scorsa legislatura il Comune
di Aosta ha fatto davvero difetto.
Abbiamo quindi una buona notizia, auspichiamo che quanto prima
questo bando, questa gara possa essere pubblicata affinché il
locale Vecchia Aosta della regione possa tornare a essere operativo
al più presto, anche perché per il turismo che veicola di fronte
alla Porta Praetoria in qualche modo vedere il locale chiuso non è
una buona presentazione.
