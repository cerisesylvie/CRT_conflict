Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 342 del 29 giugno 1981 - Resoconto
OGGETTO N. 342/81 - RIPARTIZIONE DEL FONDO ASSEGNATO DALLO STATO
QUALE QUOTA PARTE DEL FONDO SOCIALE PER L'INTEGRAZIONE DEI CANONI
DI LOCAZIONE PER I CONDUTTORI MENO ABBIENTI, PER L'ANNO 1980.
APPROVAZIONE, FINANZIAMENTO E LIQUIDAZIONE DI FONDI.
Presidente
- Do lettura del testo dell'oggetto n. 17:
Il Consiglio regionale
DELIBERA
1) di approvare i criteri indicati in premessa per la
distribuzione tra i vari Comuni, della quota parte del Fondo
Sociale assegnata alla Regione per l'anno 1980;
2) di approvare l'allegato piano di riparto a favore dei
Comuni della Regione nei quali trovano applicazione le disposizioni
di cui agli articoli da 12 a 25 della legge 27 luglio 1978, n.
392;
3) di impegnare la spesa complessiva di Lire 43.511.000
finanziandola con imputazione al capitolo 42640 del bilancio
preventivo della Regione per l'anno 1981 ("Contributi ai Comuni per
integrazione dei canoni di locazione per i conduttori meno abbienti
... L. 27 luglio 1978, n. 392 art. 76"), che presenta la necessaria
disponibilità;
4) di liquidare la somma come sopra approvata e finanziata
ordinando l'emissione dei relativi mandati di pagamento a favore
dei singoli Comuni e negli importi indicati nell'allegato piano di
riparto, con quietanze dei loro tesorieri.
Presidente
- Ha chiesto di parlare il Presidente della
Giunta, Andrione, ne ha facoltà.
Andrione (UV)
- Si tratta della ripartizione di una
piccola somma di 43 milioni di lire. La scelta dei Comuni è fatta
sulla base dell'utilizzo delle somme date negli anni precedenti. Al
Comune di Aosta spettano solo 31 milioni di Lire e agli altri delle
percentuali minime con le quali potranno aiutare una o due
famiglie.
Presidente
- È aperta la discussione. Ha chiesto di
parlare il Consigliere Viberti, ne ha facoltà.
Viberti
(DPROL)
- Per avere alcune precisazioni: è
chiaro che la cifra è piuttosto modesta, e forse non meriterebbe
nemmeno un intervento se non fosse per sapere in quale misura sono
stati usati questi fondi nel '78 e nel '79; e se siamo al corrente
del fatto che i Comuni li abbiano spesi o meno, perché - ma non lo
so per certo - pare che lo stesso Comune di Aosta non abbia
utilizzato interamente questi fondi, per i quali dovremmo
sicuramente lamentarci nei confronti dello Stato. Eventualmente mi
riservo in sede di dichiarazione di voto di aggiungere qualche
altra cosa.
Presidente
- Ha chiesto di parlare il Presidente della
Giunta, ne ha facoltà.
Andrione
(UV)
- Come ho detto prima, la
ripartizione di questo anno è stata fatta sulla base dell'utilizzo
sicuro degli anni precedenti. Non sono a conoscenza di quanto dice
il Consigliere Viberti e mi riservo di dargli la lista esatta di
come sono stati usati i fondi dell'anno precedente. A me
risulterebbe che la Valle d'Aosta ha speso infatti più di 15
miliardi di lire richiedendo un rimborso parziale alla Regione,
solo per spese di albergo, quindi avrebbe speso largamente questi
soldi.
Questi invece intervengono per meccanismi complicati là dove si
riconosce che l'equo canone è troppo alto rispetto a redditi
familiari.
Presidente
- Ha chiesto di parlare il Consigliere
Viberti, ne ha facoltà.
Viberti
(DPROL) -
Dichiaro che voterò a favore;
sottolineo ancora che non sono sicuro di quello che ho detto perché
non vorrei che poi piovessero gli strali di qualche Assessore
addosso al mio collega e predecessore che verrebbe sicuramente
individuato come fonte - mentre invece non è - dell'informazione,
che proprio perché non mi viene da lui, non ritengo esatta.
Presidente
- Metto in votazione l'oggetto n. 17.
Esito della votazione:
Presenti: 19
Votanti: 19
Favorevoli: 19
Il Consiglio approva.
Presidente
- Passiamo alla discussione dell'oggetto n.
19.
