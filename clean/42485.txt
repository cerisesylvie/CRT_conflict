Classificazione
ASSISTENZA SANITARIA E OSPEDALIERA
Personale medico e paramedico



Oggetto del Consiglio n. 59 del 5 novembre 2020 - Resoconto
OGGETTO N. 59/XVI - Ritiro di mozione: "Impegno
all'attivazione di un tavolo di contrattazione con le OO.SS per
l'individuazione delle risorse destinate ai fondi incentivanti
conseguenti all'emergenza epidemiologica da COVID-19".
Bertin (Presidente) -
La collega Spelgatti si è prenotata
per l'illustrazione del punto n. 37 dell'ordine del giorno, ne ha
facoltà.
Spelgatti (LEGA VDA) -
In data 18 agosto 2020 le
organizzazioni sindacali, e c'è tutto l'elenco di tutte le
organizzazioni sindacali, inviavano una lettera protocollo 306/2020
al Presidente della Regione, all'Assessore alla sanità, salute e
politiche sociali, nonché al Commissario dell'Azienda USL avente ad
oggetto: "Richiesta di predisposizione delle risorse come nelle
previsioni di legge destinate prioritariamente alla remunerazione
delle prestazioni correlate alle particolari condizioni di lavoro,
nonché i relativi fondi incentivanti dei dipendenti del Servizio
sanitario regionale conseguenti l'emergenza epidemiologica
Covid-19. Attivazione del tavolo di contrattazione".
Il contenuto della richiesta che veniva riportato integralmente
era il seguente:
"Le scriventi organizzazioni sindacali, visto l'articolo 2,
comma 6, della legge n. 77 del 17 luglio 2020 di conversione del
decreto legislativo n. 34 del 19 maggio 2020 e successive
modificazioni e integrazioni, ritengono che, per ottemperare alle
disposizioni legislative, le risorse destinate prioritariamente
alla remunerazione delle prestazioni in parola ammontino a euro
2.715.723 complessivamente, di cui 925.241 euro in quota
ripartizione statale (confronto allegato C della legge n. 77/2020)
e 1.810.482 euro in quota aggiuntiva regionale, quest'ultima
prevista in base alla testuale citazione: "tali importi possono
essere incrementati di un ammontare aggiuntivo il cui importo non
può essere superiore al doppio degli stessi". Quest'ultimo importo
è deducibile da quanto stanziato in legge regionale di
assestamento".
Considerato quindi che analoga richiesta è stata avanzata dai
sindacati confederali relativamente anche al comparto, considerato
inoltre che a oltre due mesi le organizzazioni sindacali non hanno
avuto alcun cenno di riscontro a suddetta richiesta, né sono state
convocate al fine di cui sopra, con questa impegnativa chiedevamo
al Governo regionale di attivare il tavolo di contrattazione con le
organizzazioni sindacali al fine dell'individuazione delle risorse
e della conseguente remunerazione delle prestazioni correlate alle
particolari condizioni di lavoro, nonché i relativi fondi
incentivanti dei dipendenti del servizio sanitario regionale
conseguenti l'emergenza Covid-19.
Questa iniziativa è stata presentata ovviamente, visto che c'era
scadenza termini, due settimane fa, nel frattempo ho parlato con
l'Assessore competente il quale mi ha detto di aver contattato le
organizzazioni sindacali ai fini di cui all'impegnativa, per cui
ritiriamo la mozione.
Il Consiglio prende atto del ritiro.
Presidente -
Come d'accordo, chiudiamo così i lavori di
questa sessione del Consiglio regionale... pardon, c'è una
richiesta da parte del presidente della Regione, Lavevaz, che credo
sia importante ascoltare.
Lavevaz (UV) -
Io volevo dare la disponibilità per una
Capigruppo informale adesso ovviamente alla fine del Consiglio per
illustrare lo stato dei lavori dell'ordinanza.
Presidente -
Come detto, chiudiamo i lavori. Buona
serata.
---
L'adunanza termina alle ore 19:45.
