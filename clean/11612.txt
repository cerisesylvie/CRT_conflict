Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 4408 del 6 aprile 1993 - Resoconto
OGGETTO N. 4408/IX Consulta regionale per la condizione
femminile - Approvazione del programma di attività per l'anno 1993
- Approvazione ed impegno di spesa.
Deliberazione Il Consiglio regionale
delibera
1) di approvare l'allegato programma di attività predisposto
dalla Consulta regionale per la condizione femminile per l'anno
1993 che prevede una spesa complessiva di lire 100.000.000 (cento
milioni);
2) di provvedere ad un primo finanziamento del programma stesso
per un importo di lire 79.399.000
(settantanovemilionitrecentonovantanovemila);
3) di impegnare la somma di lire 79.399.000
(settantanove-milionitrecentonovantanovemila) sul capitolo 20050
"Finanziamento del programma annuale di attività della Consulta
regionale per la condizione femminile" del bilancio di previsione
della Regione per l'anno finanziario 1993 che presenta la
necessaria disponibilità;
4) di rinviare a successivo provvedimento deliberativo l'impegno
della restante somma di lire 20.000.000;
5) di stabilire che per la liquidazione delle spese si
provvederà ai sensi dell'articolo 58 della legge regionale 27
dicembre 1989, n. 90 su richiesta della Presidenza del Consiglio
previa presentazione della documentazione relativa alle spese
vistate dalla Presidente della Consulta.
PROGRAMMA DI ATTIVITÀ PER L'ANNO 1993
Durante l'anno 1993 la Consulta regionale femminile ha iniziato
a pubblicare un mensile, "Informadonna", che servirà ad allargare
ad un maggior numero di donne sul territorio della Valle
l'informazione sia sull'attività della Consulta sia sui problemi e
le notizie che interessano il nonno femminile.
Abbiamo previsto dieci numeri all'anno, a cui si aggiungeranno
gli speciali su argomenti o in occasioni particolari.
La pubblicazione del notiziario alleggerirà sia il lavoro in
Consulta per l'informazione sui vari appuntamenti sia il costo
delle spese postali.
In collaborazione con la sezione di Aosta dell'ANFAA
(Associazione Nazionale Famiglie Adottive e Affidatarie) a partire
dai primi di marzo prenderà avvio un corso di avvicinamento
all'affidamento familiare, con la partecipazione di esperti e la
presenza di famiglie affidatarie che presentano la loro esperienza,
al corso si sono già iscritte più di trenta persone.
In collaborazione con l'U.S.L. e l'Assessorato regionale alla
Sanità stanno proseguendo le attività relative all'aggiornamento
degli operatori sanitari sulla menopausa e sull'osteoporosi, mentre
nei mesi successivi prenderanno avvio gli incontri di informazione
rivolti alla popolazione da parte delle operatrici dei servizi
consultoriali.
Il gruppo di esperte sta continuando nel progetto per
l'educazione sessuale nelle scuole, con la distribuzione e la
successiva elaborazione di alcuni questionari rivolti agli allievi,
agli insegnanti ed ai genitori nelle Scuole Medie della Valle.
Il lavoro proseguirà con l'elaborazione di un progetto pilota di
educazione sessuale, basato sulle risposte ai questionari.
L'indagine sul lavoro promossa dalla Consulta, in collaborazione
con l'Agenzia del lavoro e l'Assessorato regionale ICA, che è in
corso di pubblicazione presso la Franco Angeli Editore con una
prefazione della Dott.Chiara Saraceno, verrà presentata nel corso
di una tavola rotonda sul lavoro femminile con la partecipazione di
esponenti del nonno sindacale, imprenditoriale e politico.
In occasione del decennale della Consulta (83/93) e dell'8
marzo, grazie alla collaborazione della Presidenza del Consiglio
sono stati programmati alcuni spettacoli a Pont St. Martin e ad
Aosta.
La Consulta regionale femminile avrà cura inoltre di mantenere i
contatti e i rapporti con la Commissione nazionale per la
realizzazione della parità tra uomo e donna e le altre commissioni
o consulte regionali.
Vorremmo, come già è stato fatto precedentemente, pubblicare un
quaderno sull'attività della Consulta nei cinque anni di
legislatura.
Verranno inoltre portate avanti tutte le normali attività legate
ai vari problemi di cui si sta interessando la Consulta: il disagio
giovanile, la salute delle donne, il problema della violenza, il
lavoro, le pari opportunità nel lavoro, il reparto femminile del
carcere, il funzionamento dei servizi socio-sanitari.
Considerato che nel 1993 si svolgeranno le elezioni regionali,
la Consulta si impegnerà per promuovere la presenza delle donne,
sia col favorire la presentazione di liste che ne contengano un
congruo numero sia col pubblicizzare il voto femminile perché
aumenti la rappresentanza dell'"altra metà del cielo" nelle
istituzioni regionali.
BILANCIO ATTIVITA ANNO 1993
- Redazione, stampa e spedizione mensile Informadonna lire
16.000.000
- Corso di avvicinamento all'affidamento familiare lire
20.000.000.
- Serate sul territorio per l'informazione sanitaria sulla
menopausa lire 5.000.000
- Progetto per l'educazione sessuale nelle scuole lire
14.000.000
- Presentazione dell'indagine sul lavoro femminile lire
15.000.000
- Manifestazione per il decennale della Consulta e l'8 marzo
1993 lire 5.000.000
- Rimborsi a consultrici per la partecipazione a convegni
eccetera lire 5.000.000
- Redazione e stampa quaderno sull'attività della Consulta nel
quinquennio '88 - '93 lire 20.000.000
------------------------
lire 100.000.000
Presidente
Trattasi dell'approvazione del
programma dell'attività della Consulta con il relativo impegno di
spesa che è, bisogna rettificare, di 79.399.000, e di impegnare la
somma sul capitolo 2050 al fine di restare all'interno dell'impegno
del capitolo stesso. Qualcuno chiede la parla su questo
argomento?
La parola al Consigliere Riccarand.
Riccarand (VA) Qui ho visto che il programma presentato dalla
Consulta che prevede una spesa complessiva di lire 100.000.000,
quando poi il finanziamento previsto da questo atto del direttivo è
di circa 80.000.000. Volevo quindi chiedere come mai non si copre
interamente la spesa prevista sulla base di un documentato
programma che è stato presentato e, dal momento che si approva un
programma che prevede una spesa di 100.000.000, come si intende
realizzarlo, visto che nel finanziamento mancano circa
21.000.000.
Presidente
Io penso che, come impegno della
Giunta, in un assestamento del bilancio possano essere reperiti i
21.000.000 che necessitano per far fronte a questa spesa. Potremmo
anche valutare un assestamento all'interno del bilancio del
Consiglio, però questo è un problema che va valutato all'interno
dell'Ufficio di Presidenza del Consiglio. Io posso solo esprimere
il mio sostegno per una risoluzione di questo tipo però chiaramente
le posizioni vanno confortate e confrontate soprattutto con i
membri dell'Ufficio di Presidenza se si vuole seguire questa
strada, se poi invece si vuole seguire la strada del finanziamento
da parte del bilancio generale della Regione bisogna attendere
l'assestamento del bilancio stesso.
La parola va nuovamente al Consigliere Riccarand.
Riccarand (VA)
L'importante è che, o con i fondi
della Presidenza del Consiglio o con un intervento della Giunta
regionale, ci sia comunque l'impegno a coprire l'intera spesa
prevista nel programma che altrimenti sarebbe inutile approvare
perché tanto varrebbe approvare un programma più limitato.
Presidente
Da parte mia c'è senz'altro l'impegno
di portare la questione, sostenendola, all'Ufficio di Presidenza.
Io penso che i colleghi saranno sensibili a questo aspetto ma nel
contempo possiamo verificare se è possibile la strada di
assestamento del bilancio generale della Regione. Passiamo dunque
alla votazione.
Esito della votazione
Presenti, votanti, favorevoli: 23
Il Consiglio approva all'unanimità.
