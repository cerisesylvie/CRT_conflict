Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 177 del 25 novembre 1983 - Resoconto
OGGETTO N. 177/VIII - ORGANIZZAZIONE DI UN CORSO DI
FORMAZIONE PROFESSIONALE PRESSO LA DITTA "TRECCIOFIL" CON SEDE IN
QUART. (Interpellanza).
PRESIDENTE
: Do lettura dell'interpellanza presentata dai
Consiglieri Millet e Mafrica:
INTERPELLANZA
VISTA la delibera di Giunta del 17 giugno 1983, n. 3859 che
approva il corso di formazione professionale richiesto dalla ditta
"Trecciofil" con sede in Regione Amérique-Quart (produzione di
nastri e cordoncini vari);
CONSTATATO che responsabile delle operazioni è l'Assessorato
regionale all'Industria, Commercio, Artigianato e
Trasporti;
LETTO il decreto del Presidente della Giunta regionale del 25
luglio 1983, n. 878 di costituzione del Comitato di gestione del
su-indicato corso;
i sottoscritti Consiglieri regionali
INTERPELLANO
l'Assessore all'Industria, Commercio, Artigianato e Trasporti
per conoscere:
1)
quando è iniziato il corso di formazione
professionale;
2)
come sono stati selezionati i 4 lavoratori che
partecipano al corso;
3)
se sono stati rispettati gli impegni presi dalla
Trecciofil al momento della richiesta del corso;
4)
come mai non è presente nel Comitato di Gestione un
rappresentante dei lavoratori nonostante che al punto e) della
delibera di Giunta sia prevista la partecipazione delle parti
sociali;
5)
se il Presidente del Comitato di Gestione del corso
ha già presentato il preventivo di spesa per il trimestre iniziale
e se a tutt'oggi sono stati già versati acconti o liquidate
spese.
PRESIDENTE
: Ha chiesto di illustrare la interpellanza il
Consigliere Millet, ne ha facoltà.
MILLET (P.C.I.):
Questa interpellanza è nata dalla
lettura dell'estratto di deliberazione del 17.6.1983 riguardante un
corso formativo della Trecciofil; abbiamo posto una serie di
domande per sapere quando è iniziato questo corso e a che punto è
(perchè ci risulta che non è stata assunta nessuna delle quattro
persone previste), come sono stati selezionati i quattro
lavoratori, se sono stati rispettati gli impegni presi dalla
Trecciofil al momento della richiesta del corso. Vorremmo sapere
inoltre come mai non è presente nel Comitato di Gestione un
Comitato dei Lavoratori, dal momento che al punto e) della delibera
si prevede la partecipazione delle parti sociali. Per parti
sociali, di solito, si intende l'imprenditore ed i lavoratori; in
questo Comitato di Gestione vediamo quali componenti, oltre a]
rappresentante dell'Amministrazione regionale: Colombi Mario,
rappresentante della Trecciofil, imprenditore, e Rossetto Ruggero,
rappresentante Unione Imprenditori Artigiani, e l'altra parte
sociale? Non esiste. All'ultimo punto chiediamo se il Presidente di
questo Comitato di Gestione ha presentato, come prevede la
deliberazione, un preventivo di spesa per il trimestre iniziale e
se sono stati versati acconti o liquidate spese.
PRESIDENTE
: Ha chiesto di parlare l'Assessore
all'Industria, Commercio, Artigianato e Trasporti Pollicini, ne ha
facoltà.
POLLICINI (Féd. DP-UVP
): In proposito a questa
interpellanza devo dare un'informazione al Consiglio che penso non
sia nota è cioè che la situazione della Trecciofil è ormai quella
di un'azienda in fase di chiusura, per cui, dopo aver avuto la
richiesta a maggio di poter effettuare un corso per la formazione
professionale per l'assunzione di quattro lavoratori, abbiamo
bloccato la delibera e non esiste nè il corso nè sono stati
selezionati i 4 lavoratori, per cui cade tutto il discorso inerente
a quello che è stata la domanda.
PRESIDENTE
: Ha chiesto di parlare il Consigliere Millet,
ne ha facoltà.
MILLET (P.C.I.):
Prendo atto della risposta e aggiungo
solo che sarebbe bene, prima di dare il via a queste iniziative,
fare un po' più di attenzione e chiedere qualche informazione in
più, perchè all'Amministrazione è certamente costato qualcosa.
