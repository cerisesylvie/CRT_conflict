Classificazione
CONSULTE COMMISSIONI E ORGANI COLLEGIALI


Resoconto integrale del dibattito dell'aula
Oggetto del Consiglio n. 1372 del 14 giugno 1995 - Resoconto
SEDUTA ANTIMERIDIANA DEL 14 GIUGNO 1995
OGGETTO N. 1372/X Nomina di un rappresentante della Regione in
seno al Consiglio di amministrazione della società Centrale
Laitière d'Aoste S.p.A.
Presidente Ha chiesto la parola il Consigliere Perron.
Perron (UV) Je propose M. Avetrani Roberto.
Presidente Si procede alla votazione.
- Consiglieri presenti e votanti: 28
- Schede valide: 28
- Schede bianche: 3
Hanno riportato voti:
Avetrani Roberto: 21
Dondeynaz Roberto: 3
Bussi Claudio: 1
Presidente In base all'esito della votazione, risulta designato,
ai sensi dell'articolo 2458 del Codice Civile, quale rappresentante
della Regione in seno al Consiglio di amministrazione della Società
Centrale Laitière d'Aoste S.p.A., per il triennio 1995/1998, che
scadrà, il 26 aprile 1998, il sig. Avetrani Roberto, residente in
Valtournenche, loc. Crétaz.
Deliberazione Il Consiglio
Premesso che:
- la legge regionale 27 marzo 1991, n. 12, disciplina le nomine
e le designazioni di competenza regionale e in particolare
all'articolo 2 - primo comma - stabilisce che le nomine dei
componenti degli organi collegiali di amministrazione, dei sindaci
o revisori dei conti di enti od istituti di diritto pubblico e
privato, aziende, società, fondazioni, comunque spettanti alla
Regione, sono attribuite alla competenza del Consiglio
regionale;
- con legge regionale 25 maggio 1993, n. 37 è stata autorizzata
la sottoscrizione di aumento di capitale a favore della Società
Centrale Laitière d'Aoste S.p.A.;
- l'articolo 12 dello Statuto della Società Centrale Laitière
d'Aoste S.p.A. stabilisce che un Consigliere di amministrazione è
nominato dalla Regione;
- il succitato Consiglio di amministrazione è scaduto il 26
aprile 1995 per compiuto triennio di carica;
Vista la determinazione della Commissione per le nomine che, a
seguito della pubblicazione nel Bollettino Ufficiale della Regione
n. 53 del 13 dicembre 1994 dell'elenco delle nomine in scadenza nel
primo semestre dell'anno 1995, nella riunione del 27 aprile 1995 si
è espressa sulle seguenti candidature:
1) Avetrani Roberto, 2) Bajocco Igino, 3) Benzo Claudio, 4)
Bonjean Maria Grazia, 5) Bussi Claudio, 6) Colombati Ludovico, 7)
Colombo Franco, 8) Coslovich Roberto, 9) Dalle Giorgio, 10)
Dondeynaz Roberto, 11) Lillaz Marco, 12) Perrier Ovidio, 13) Raimo
Fiorentino, 14) Ricci Emilio, 15) Tondella Giulio, 16) Trifone
Francesco, 17) Vicari Pierre Joseph.
Ritenuto necessario provvedere alla nomina, ai sensi
dell'articolo 2458 del Codice Civile, di un rappresentante della
Regione in seno al Consiglio di amministrazione della summenzionata
Società per il triennio 1995/1998 che scadrà il 26 aprile 1998;
Visto il parere favorevole rilasciato dal Dirigente del Servizio
Affari Generali della Presidenza del Consiglio, ai sensi del
combinato disposto dell'articolo 72 della legge regionale n. 3/1956
e successive modificazioni, e dell'articolo 21 della legge
regionale n. 18/1980 e successive modificazioni, in ordine alla
legittimità della presente deliberazione;
Richiamate le leggi regionali 27 marzo 1991, n. 12 e 25 maggio
1993, n. 37;
Delibera
1) di nominare, ai sensi dell'articolo 2458 del Codice Civile,
quale rappresentante della Regione in seno al Consiglio di
amministrazione della Società Centrale Laitière d'Aoste S.p.A., per
il triennio 1995/1998, che scadrà, il 26 aprile 1998, il sig.
Avetrani Roberto, residente in Valtournenche, loc. Crétaz;
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
