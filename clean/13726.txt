Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 215 del 27 ottobre 1993 - Resoconto
OGGETTO N. 215/X - Insediamenti produttivi da inserire
nell'area dell'ex Ilsa Viola di Pont-Saint-Martin.
(Interpellanza)
Interpellanza - Memore dei progetti e programmi previsti
nell'area Ilsa Viola a favore di insediamenti artigianali
commerciali e industriali;
Presa visione che in suddetta area non ci sono interventi in
atto;
Avendo saputo che un'industria (Converter) e una cooperativa
(Cipva) di commercianti/artigiani ed altre chiedono di poter
utilizzare l'area stessa;
Visto altresì che lo scalo merci ferroviario che dovrebbe
servire l'area stessa è in via di smantellamento mentre ci
sarebbero esi­genze contrarie.
Interpella
l'Assessore competente per sapere:
1) Se è vero che ci sono i progetti di insediamento in
quell'area;
2) Quali sono i motivi che ostacolano l'avvio degli insediamenti
in questione e quali tempi si prevedono per l'avvio di tali
opere;
3) Se nei piani fatti per l'area sia previsto un collegamento
allo scalo ferroviario.
F.to: Vittorino Chiarello
Presidente -
La parola all'Assessore
dell'industria, commercio e artigianato Mafrica.
Mafrica (GV-PDS-SV) -
Nell'area Ilsa Viola sono
attualmente presenti due aziende: la Conner che occupa circa 300
persone e che sta attraversando un momento di difficoltà e la
Valdostana Resine che occupa una ventina di persone, anche questa
azienda ha qualche problema che ci auguriamo sia congiunturale. Il
progetto complessivo di insediamento sta continuando e si sta
sviluppando, rispettando le indicazioni che erano state fornite in
precedenza. Comin­ciando dalla Converter di cui si chiede notizia,
posso dire che la Converter prevede un'occupazione nel settore
degli imballaggi e contenitori flessibili per alimenti di circa 60
persone e si pensa prevalentemente all'occupazione femminile.
L'appalto europeo è stato oramai fatto e i lavori dovrebbero
cominciare nella pri­ma quindicina del mese di novembre di
quest'anno. La Sintax Processing è un'azienda di grande interesse
che opera nel cam­po dei servizi informatici che vanno sostituendo
gli elaboratori presenti nelle singole aziende o nelle associazioni
di aziende, con una potenza di calcolo fornita da aziende di questo
tipo che hanno collegamenti con tutto il mondo; è in grado di
fornire una potenza di calcolo enorme e già adesso fattura 140-150
mi­liardi, il fatturato è in crescita. Ha preso l'impegno di
assumere 15 valdostani all'anno per 15 anni ed ha già cominciato ad
as­sumere i primi 15 che stanno frequentando un corso di
forma­zione. Il progetto per la costruzione è stato ultimato, sia
quello di massima sia quello esecutivo e dovrebbero iniziare in
queste settimane le procedure di appalto mentre i lavori dovrebbero
avere inizio nel mese di maggio.
Il consorzio di artigiani che è costituito da 15 imprese e
dovreb­be garantire una occupazione di 130 persone, si trova nella
fase di ottenimento del diritto di superficie che dovrebbe essere
for­malizzato entro il mese di gennaio di quest'anno. È già stata
fatta la progettazione di massima e si sta provvedendo alla
progettazione esecutiva, si prevede l'inizio dei lavori entro la
primavera del 1994. È ulteriormente prevista sempre nell'area,
l'iniziativa relativa alla Brodes del gruppo Invicta che dovrebbe
occupare 42 persone nel settore dei prodotti e degli articoli
sportivi. Qui esiste una progettazione di massima che si è
ar­restata in questo momento in attesa delle specifiche del gruppo
per lo stabilimento in quanto c'è stato un mutamento nel Con­siglio
di amministrazione e si attende una conferma delle deci­sioni di
ottenimento di queste specifiche entro l'inizio di no­vembre.
Nell'area dal punto di vista progettuale è anche pre­visto un
centro servizi "Pépinière d'entreprise" che può ospitare attività
utili sia al Comune di Pont-Saint-Martin sia a nuove iniziative in
fase di avviamento che poi dovrebbero essere dislo­cate altrove.
Non si è proceduto alla previsione di un riutilizzo dello scalo
ferroviario perché nessuna delle imprese che si van­no ad insediare
nell'area ha un volume di attività scambiate per ferrovia tale da
giustificare economicamente un simile ri­pristino, reso d'altronde
difficile anche da ragioni di ordine tecnico rispetto
all'urbanizzazione dell'area. Diciamo che il pro­gramma continua e
che nel corso del 1994 si dovrebbero vedere i lavori di inizio
della Converter e del Cipva e dovrebbe essere ultimata la
Sintax.
Presidente -
Ha chiesto la parola il Consigliere
Chiarello.
Chiarello (RC) -
Ringrazio l'Assessore per la
risposta, ma volevo fare alcune precisazioni. Spero veramente che
le date che l'Assessore ci ha detto vengano rispettate perché è da
troppo tempo che quest'area aspetta nuovi insediamenti industriali.
Mi risultava poi che altre aziende avessero fatto delle richieste
per stabilirsi in quella zona, aziende che però non sono state
citate dall'As­sessore. Mi auguro che ci sia la volontà da parte di
questa amministrazione di costruire qualcosa di positivo. Mi
stupisce però che l'Assessore ai trasporti, che tanto si è battuto
e si sta battendo per la linea ferroviaria e per il trasporto su
ferrovia, lasci cadere questa opportunità di costruzione di un'area
indu­striale già collegata ad un polo ferroviario e dove è previsto
lo scollegamento dello stesso. Io sono d'accordo che in questo
mo­mento funziona meglio il trasporto su gomma, ma dobbiamo anche
dare delle direttive e nelle aree finanziate dalla Regione dare
delle spinte in tal senso; io so che non è del tutto vero che il
trasporto su ferrovia non interessa a quelli che usufruiranno
dell'area. Io dico che, visto che il collegamento già esiste,
pos­siamo mantenerlo rendendolo funzionale almeno nell'ottica di
potenziare la ferrovia fino ad Aosta.
