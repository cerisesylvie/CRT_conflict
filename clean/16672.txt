Classificazione
TRASPORTI E VIABILITÀ
Viabilità
Strade di interesse regionale


Resoconto integrale del dibattito dell'aula
Oggetto del Consiglio n. 3089 del 2 aprile 1998 - Resoconto
SEDUTA POMERIDIANA DEL 2 APRILE 1998
OGGETTO N. 3089/X Nuova classificazione della strada comunale di
collegamento tra il Capoluogo e la Strada regionale n. 44 della
Valle del Lys in località Tour d'Héréraz ai sensi dell'articolo 3
del decreto legislativo 22 aprile 1994, n. 320.
Deliberazione Il Consiglio
Vista la richiesta del Comune di Perloz in data 3 novembre 1993
tendente ad ottenere la classificazione quale strada regionale
della strada comunale di collegamento tra il capoluogo e la strada
regionale n. 44 della Valle del Lys in località Tour d'Héréraz;
Visto l'articolo 1, comma 1, lettera e) della legge regionale 7
dicembre 1979, n. 66;
Vista la relazione tecnica redatta dalla Direzione Viabilità
nella quale si evidenze che l'arteria in questione non ha i
requisiti previsti dalla legge regionale 10 ottobre 1950 n. 1,
recante classificazione delle strade regionali e presenta,
particolarmente nel tratto iniziale, una sede stradale ristretta e
una rilevante pericolosità;
Richiamati di decreti legislativi nn. 320/1994 e 44/1998;
Visto il parere di legittimità rilasciato dal Direttore della
Viabilità dell'Assessorato dei Lavori Pubblici, Infrastrutture e
Assetto del territorio, ai sensi dell'articolo 72 della legge
regionale n. 3/1956 e successive modificazioni, e del combinato
disposto degli articoli 13 - comma 1 - lett. e) e 59 - comma 2
della legge regionale n. 45/1995, sulla presente deliberazione: "Il
tratto di strada da classificare regionale non possiede i requisiti
previsti dalla legge regionale 10 ottobre 1950, n. 1";
Ritenuto comunque necessario procedere alla classificazione
quale strada regionale dell'arteria suddetta in quanto la stessa
riveste interesse regionale essendo una possibile alternativa al
tratto terminale della S.R. n. 44 della Valle del Lys per il
traffico leggero ed inoltre costituisce collegamento tra due strade
regionali;
Richiamata la deliberazione della Giunta regionale n. 4853 in
data 30 dicembre 1997 concernente l'approvazione del bilancio di
gestione per l'anno 1998 per il triennio 1998\2000, con
attribuzione alle strutture dirigenziali di quote di bilancio e
degli obiettivi gestionali correlati e di disposizioni applicative,
nonché la circolare n. 2 in data 15 gennaio 1998, (prot. n. 861/5
FIN);
Delibera
1) di accogliere la richiesta del Comune di Perloz in data 3
novembre 1993 tendente ad ottenere la classificazione quale strada
regionale della strada comunale di collegamento tra il capoluogo e
la strada regionale n. 44 della Valle del Lys in località Tour
d'Héréraz;
2) di disporre in conseguenza la classificazione quale strada
regionale e l'inserimento nel relativo elenco al sensi della legge
regionale 10 ottobre 1950, n. 1 della seguente arteria:
- n. 1 di Perloz (prolungamento): inizio strada km. 3+710 S.R.
di Perloz (attuale), termine km. 4+270 della strada regionale n. 44
della Valle del Lys in località Tour d'Héréraz sviluppo km.
3+650;
3) di trasferire al demanio della Regione i beni demaniali in
fregio all'arteria sopraindicata, secondo quanto indicato nelle
planimetrie catastali che verranno prodotte dal Comune di Perloz
antecedentemente al decreto di classificazione;
4) di dare atto che l'approvazione definitiva e ad ogni effetto
legale delle variazioni all'elenco delle strade classificate
regionali avrà luogo con decreto del Presidente della Giunta
regionale e da pubblicarsi nel Bollettino Ufficiale della Regione,
ai sensi dell'articolo 3 della legge regionale 10 ottobre 1950, n.
1.
Président On vote l'objet n° 20 à l'ordre du jour:
Présents, votants et favorables: 25
Le Conseil approuve à l'unanimité
