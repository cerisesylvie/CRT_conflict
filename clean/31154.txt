Classificazione
ORDINE PUBBLICO - FORZE ARMATE
Servizio civile



Oggetto del Consiglio n. 359 del 11 febbraio 2009 - Resoconto
OGGETTO N. 359/XIII - Interpellanza: "Predisposizione del
Documento di programmazione triennale per l'attuazione del servizio
civile in Valle d'Aosta".
Interpellanza
Riconosciuta l'importanza delle finalità contenute nella
legge regionale del 16 novembre 2007, n. 30 "Disposizioni in
materia di servizio civile in Valle d'Aosta";
Riaffermata la volontà di promuovere l'impegno dei giovani
nel servizio civile volontario per creare occasioni e possibilità
concrete di esperienze formative, attraverso attività socialmente
utili;
Ricordato che con l'istituzione della Consulta regionale per
il servizio civile si è voluto consolidare un sistema di governance
di intesa con le istituzioni e le associazioni di
volontariato;
Tenuto conto che è trascorso più di un anno dalla
approvazione della legge sopra richiamata;
i sottoscritti Consiglieri regionali
Interpellano
il Presidente della Regione per conoscere:
1) i motivi che hanno di fatto impedito la sua
operatività;
2) i tempi per la presentazione al Consiglio regionale del
Documento di programmazione triennale;
3) la disponibilità ad illustrare alla Commissione consiliare
le linee guida e gli indirizzi per la predisposizione del Documento
di programmazione.
F.to: Rigo - Donzel
Presidente
- La parola al Consigliere Rigo.
Rigo (PD)
- Ripartendo dalla premessa che ho fatto
precedentemente, presentando l'interpellanza sulla Cittadella,
voglio ripetere che la classe politica tutta dovrebbe adoperarsi di
più e meglio per supportare il non facile ingresso dei giovani
nella età adulta. Le incertezze e la precarietà che segnano la
società italiana e valdostana si manifestano in primo luogo nella
condizione di vita quotidiana della generazione dei ventenni alle
prese con un mercato del lavoro segnato da crescenti precarietà e
con una formazione professionale, a mio modo di vedere molte volte
inadeguata. Superare una società come l'attuale molto corporativa
"tendenzialmente molto superficiale e individualistica,
superficiale vuol dire difficoltà ad approfondire e a dare i
valori, però il problema principale è l'adulto, la nostra società
che non dà la possibilità al giovane di andare alla ricerca di
quello che in realtà lui cerca"
, queste ultime sono frasi di
Don Fabio Brédy, responsabile della pastorale giovanile della
diocesi di Aosta, andare oltre quindi una società come l'attuale -
dicevo - per renderla invece più aperta e dinamica e insieme più
giusta, deve essere uno degli obiettivi, non dico il principale ma
sicuramente non secondario, per cui le istituzioni pubbliche si
devono adoperare. La legge regionale n. 30/2007, disposizioni in
materia di servizio civile in Valle d'Aosta, può e deve essere
un'opportunità per offrire alle ragazze e ai ragazzi della Valle
d'Aosta di scommettere sul loro talento, sulle loro voglie, sulla
loro creatività anche. Due brevi cenni storici: il servizio civile
muove i primi passi nel lontano 1972, con il riconoscimento della
obiezione di coscienza al servizio militare di leva allora. Il
servizio civile volontario nazionale è invece stato istituito con
legge n. 64/2001 in seguito alla abolizione della leva
obbligatoria. Una storia recente, quindi, e che la Regione
nell'esercizio delle proprie competenze ha voluto rafforzare,
istituendo il servizio civile regionale. Io do un giudizio positivo
della legge regionale per due motivi: il metodo e i contenuti; il
primo la concertazione sociale, come metodo e come valore di un
sistema di
governance
d'intesa con le istituzioni e per un
volontariato attivo nella programmazione, nella gestione e anche
nella valutazione poi degli interventi; il secondo, una possibilità
concreta messa a disposizione dei giovani, delle ragazze e dei
ragazzi, di dedicare un anno della propria vita a favore di un
impegno civile di solidarietà, di esperienza, di formazione. Un
servizio civile strutturato con modalità flessibili, aperto ai
residenti, anche agli immigrati e, aspetto molto importante,
riconosciuto come periodo lavorativo a tutti gli effetti. In
sostanza, una legge regionale che può essere strumento attraverso
il quale le ragazze e i ragazzi possono maturare un'esperienza
significativa legata alle problematiche del territorio e alle
attività dei soggetti pubblici e privati, per poter acquisire
concrete esperienze formative. Una legge che ha saputo valorizzare
le caratteristiche e le necessità della società valdostana anche
attraverso l'articolo 11, dedicato ai progetti sperimentali,
opportunità queste che potrebbero per esempio promuovere una
cittadinanza attiva delle persone anziane per valorizzare le loro
peculiari risorse che sono il tempo, la solidarietà, gli affetti,
le competenze acquisite. Siamo però in ritardo nella concreta
applicazione della legge e vogliamo conoscere i motivi. Ma
l'interpellanza vuole anche essere uno stimolo per riprendere con
lena il cammino.
Un'interpellanza quindi con spirito costruttivo, perché la legge
sul servizio civile regionale può rappresentare per i giovani
un'esperienza di vita nuova, stimolante, arricchente non solo dal
punto di vista della formazione ma anche proprio per i crediti
acquisiti da spendere successivamente nella vita lavorativa. Siamo
convinti inoltre che per dare alla legge una maggiore forza di
penetrazione nella comunità valdostana, e io sono convinto che non
sarà una cosa semplice, sia indispensabile una larga condivisione
del Consiglio regionale sul documento di programmazione triennale,
larga condivisione che si può ottenere attraverso un confronto in
Commissione molto sereno sulle linee guida, gli indirizzi
propedeutici al documento stesso. Ecco la ragione della richiesta
al Presidente della Regione di incontrare i rappresentanti dei
gruppi consiliari in Regione, per illustrare, quando ne sarà il
momento opportuno, gli indirizzi sulla base dei quali
successivamente verrà stilato il documento triennale e sulla quale
il Consiglio comunale dovrà esprimere il proprio parere.
Presidente
- La parola al Presidente della Regione,
Rollandin.
Rollandin (UV)
- Merci, M. le Président. Je crois que les
prémisses qui ont été faites à cette interpellation vont dans la
direction de souligner encore une fois ce qui est de la politique
pour les jeunes, ce qu'on pourrait faire davantage pour donner de
réponses concrètes aux problèmes existants. L'engagement qui est de
ces jours de prédisposer une politique pour les prochaines trois
années va aussi dans cette direction. Mais la loi régionale n. 30
c'est une loi qui, en reprenant la loi nationale de 2001, a, en
quelque sorte, amélioré et intégré les possibilités que déjà la loi
nationale donnait. Il y a une petite remarque à faire: c'est
important qu'en donnant application à la loi n. 30 il n'y ait pas
une attitude qui puisse dépasser le vrai problème, c'est-à-dire il
n'y a pas ici un système de faire concurrence à l'autre système,
autrement on risquerait de dépasser par ce système l'engagement
pour donner réellement un essor au problème du travail pour les
jeunes. Pour le restant je partage les observations qui ont été
faites sur l'importance d'en donner application et venant aux
requêtes d'éclaircissements, tout d'abord il faut préciser que par
rapport à la loi nationale, la loi régionale n. 30, portant
dispositions en matière de service civil, est beaucoup plus riche,
en effet elle a des points que la loi nationale ne prévoyait pas,
concernant des aspects complexes et des objectifs plus stimulants
et ambitieux. Par conséquent la mise en place d'un service de ce
genre comporte des délais plus longs que ceux qui avaient été
envisagés lors de l'approbation de ladite loi régionale. Les
raisons qui ont jusqu'ici retardé plutôt qu'empêché l'application
de la loi 30 résident dans le texte lui-même, qui prévoyait une
procédure d'application bien précise avec (article 10)
l'institution préliminaire de la Conférence régionale pour le
service civil, ce qui est sans doute appréciable mais qui a des
temps et des méthodes pour y arriver. Cette constitution a été
renvoyée à l'issue des élections régionales de mai 2008, étant
donné qu'il était illogique de former un organe qui aurait dû être
reconstitué dans un second temps, à la suite des résultats desdites
élections. Juste après les élections, les bureaux compétents ont
lancé la procédure pour la création de la conférence, mais les
désignations par les différents organismes ont été, à leur tour,
influencées par les échéances des mandats du renouvellement des
organes statutaires. L'assemblée annuelle de certains de ces
organismes était prévue pour le dernier trimestre de l'année et, la
dernière de cette assemblée a eu lieu le 28 novembre 2008. Les
décisions qui ont été prises au sujet des désignations sont
parvenues à nos services le 18 décembre 2008. A ce jour je peux
vous informer que la procédure pour l'attribution et la répartition
détaillée des fonds relatifs à 2009 et à tout le triennat a pu être
close. Les désignations ont été effectuées par les organismes et la
délibération du Gouvernement régional, portant constitution de la
Conférence régionale pour le service civil est en cours
d'élaboration, d'ici à une semaine je crois qu'elle sera
adoptée.
Le bureau du Département des politiques du travail et de la
formation envisage de convoquer la réunion pour la constitution de
la Conférence régionale pour le service civil dans un délai de 30
jours et à cette occasion prendre les décisions nécessaires quant
aux modalités et au calendrier afférent à l'élaboration du document
de planification triennal, ce qui doit être fait rapidement afin
que le Conseil régional puisse approuver ledit document le plus
vite possible, après qu'il a été examiné comme le prévoit la loi
régionale par la conférence et par le CPEL.
En même temps il y aura la possibilité de faire ce passage avec
la Commission pour avoir là la confrontation sur les lignes qui
sont à adresser, sur la base desquelles on élaborera un programme
qui sera objet de discussion dans cette salle. Donc il y aura la
possibilité de présenter ces grandes lignes tout de suite après la
constitution de cette conférence, à laquelle on portera ces mêmes
lignes pour avoir une adresse et donc les données à la Commission
compétente. On essaie de gagner dans le plus bref délai le temps
qui malheureusement est écoulé à cause du fait que l'année 2008 a
été une année un peu particulière; mais l'intention est de
valoriser cet instrument, en sachant qu'il ne doit pas être en
concurrence mais complémentaire avec les politiques de travail que
nous sommes en train de discuter dans un autre temps.
Presidente
- La parola al Consigliere Rigo.
Rigo (PD)
- Possiamo dire che il treno è partito allora.
Ringrazio il Presidente per le informazioni e in particolare per
aver dato assicurazione non tanto a me, ma al Consiglio e ai
ragazzi che è intenzione del Governo regionale di procedere con
lena per riprendere il cammino che si era interrotto e di
valorizzare anzi lo strumento che è una legge regionale, lo ripeto,
innovativa. Spero che quanto prima ci sia la possibilità di avere
con il Presidente un confronto in Commissione sulle linee
propedeutiche.
