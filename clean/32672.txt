Classificazione
TRASPORTI E VIABILITÀ
Aeroporti



Oggetto del Consiglio n. 1295 del 14 luglio 2010 - Resoconto
OGGETTO N. 1295/XIII - Interpellanza: "Studio di fattibilità
per il collegamento degli aeroporti dell'Euroregione
ALP-MED".
Interpellanza
Appreso che mercoledì 30 giugno 2010, a Bandol, si sono
riuniti tutti i responsabili delle Camere di Commercio dell'Alp-Med
per deliberare lo studio di pre-fattibilità della "navetta" aerea
che potrebbe collegare gli aeroporti dell'euroregione, per valutare
pro e contro di una linea circolare che consenta di unire
rapidamente alcuni giorni della settimana le principali città della
macroarea: Torino, Lione, Genova, Marsiglia, Nizza;
Attesa l'importanza dell'Alp-Med per la nostra regione, e la
possibile esclusione da questo rilevante progetto strategico, che
mira ad un importante finanziamento europeo, a meno di correlarsi
sin d'ora con il sistema aeroportuale del Nord-Ovest;
il sottoscritto Consigliere regionale
Interpella
l'Assessore competente per conoscere se intenda:
1) informare dell'esito dell'incontro e del ruolo che sta
giocando la nostra regione in un settore strategico come quello dei
trasporti nell'Alp-Med;
2) attivare al più presto un progetto per fare rete nel
Nord-Ovest e nell'Alp-Med.
F.to: Donzel
Président
- La parole au Conseiller Donzel.
Donzel (PD)
- Egregio Presidente, cari colleghi, abbiamo
avuto modo in quest'aula di sottolineare l'importanza che ha per la
nostra Regione essere inserita a pieno titolo nell'Euroregione e
come un po' alla volta bisogna, al di là del rilievo istituzionale
di far parte di un'Euroregione che supera la tradizionale visione
statalista dei nostri rapporti con l'Europa, comprendere quanto
questo sistema di relazioni si strutturi anche in rapporti di tipo
economico, oltre che politico, e anche nella costruzione di una
rete di trasporti che possa consentire queste relazioni
economiche.
Avendo appreso, come detto nell'interpellanza, che si stanno
susseguendo una serie di incontri, non ultimo quello del 30 giugno
a Bandol, dove si sono riuniti i responsabili delle camere di
commercio dell'ALP-MED e hanno deliberato uno studio di
prefattibilità della navetta aerea che intende collegare i
principali aeroporti di questa Euroregione, avendo rilevato come in
quella sede non si vuole ragionare unicamente dei trasporti di tipo
aereo, ma si intende potenziare l'intera rete dei trasporti: quelli
stradali, quelli ferroviari, ma che in quel particolare contesto
era in oggetto quello aereo, si vuole capire che ruolo abbiamo in
questa trattativa, se come Regione ci siamo a pieno titolo o se le
grandi Regioni francesi e italiane ci hanno messo nell'angolo, se
ci invitano se serviamo, oppure non abbiamo nessun ruolo, quindi
capire come inserirsi in questo progetto. Fra l'altro, un progetto
molto complesso, perché esiste un altro analogo progetto anche di
messa in relazione degli aeroporti del nord-ovest; anche qui ci
sono contatti e vorrei capire siccome a livello nazionale ed
internazionale la gestione aeroportuale anche di piccoli aeroporti
- ed è questo il senso vero dell'interpellanza - avviene se si fa
sinergia con un territorio più ampio, se si entra in una rete, se
si costruiscono delle relazioni in cui ci si suddivide il traffico
aereo, se si fa parte di strutture più ampie... infatti non si
parla tanto di aeroporto di Caselle, ma di aeroporti del
nord-ovest, si parla di aeroporti dell'Euroregione e non del
singolo aeroporto... per riuscire a svilupparsi in rete e non in
modo individuale. Chiedo quindi ragione di questo e che vi sia la
massima determinazione da parte nostra di entrare sia nei
ragionamenti riguardanti il nord-ovest, sia nei ragionamenti
riguardanti l'ALP-MED, perché dopo i faraonici progetti di
megastazioni di aeroporto, poi via via ridimensionati nel tempo e
dopo un servizio aereo che, al di là dei risultati, comunque
esisteva, oggi non c'è più neanche quello, forse è il caso di
attivarsi e di capire cosa sta succedendo altrove. Grazie.
Président
- La parole à l'Assesseur au tourisme, aux
sports, au commerce et aux transports, Marguerettaz.
Marguerettaz (UV)
- Grazie, Presidente.
Nell'interpellanza si cita una riunione del 30 giugno a cui è
seguita il 2 luglio scorso un'altra riunione dei Presidenti delle
unioni regionali delle camere di commercio e dell'Euroregione
ALP-MED.
Le unioni regionali delle Camere di commercio di Piemonte,
Liguria, Rhône-Alpes, PACA e la Chambre valdôtaine, sulla scia del
percorso delle Regioni, hanno avviato nell'aprile 2009 una
collaborazione istituzionalizzata, autonoma, ma complementare al
percorso delle Regioni, finalizzata a sostenere lo sviluppo di
progetti e iniziative a sostegno del sistema delle imprese: più di
1.500.000 in tutta l'euroregione. Fra le priorità di azione
individuate dal sistema camerale rientrano ovviamente i trasporti,
ritenuti essenziali per lo sviluppo delle attività economiche del
territorio. Lo sviluppo della rete aeroportuale dei collegamenti
aerei all'interno del territorio ALP-MED è uno dei temi in
discussione all'interno del gruppo tecnico di lavoro, deputato
all'analisi delle tematiche trasportistiche.
La proposta di realizzare uno studio di prefattibilità per
realizzare una navetta circolare aerea - credo che il collega
Donzel faccia riferimento all'articolo comparso su
Il Sole 24Ore
Nord-ovest
del 12 maggio -, che era stata avanzata da
Unioncamere Piemonte, con Presidente Ferruccio Dardanello, non è
che una delle idee avanzate dai partner dell'Euroregione camerale,
quindi non è la proposta: è una delle proposte con la finalità di
avviare una riflessione su iniziative che consentano lo sviluppo
dei collegamenti aerei all'interno dell'euroregione. Stante anche
il particolare momento economico, tutte le proposte sinora emerse
sono in fase di attenta analisi da parte delle strutture tecniche
preposte delle singole unioni camerali e allo stato attuale a
livello di euroregione della camera di commercio non sono stati
identificati percorsi e iniziative condivise che siano in una fase
più avanzata di quella meramente esplorativa e per i quali esiste
una progettualità così avanzata da essere candidata a beneficiare
di qualunque tipo di finanziamento europeo. La Regione - vorrei
confortare il collega - sta partecipando al gruppo lavoro trasporti
dell'Euroregione, la cui attività si sta sviluppando fra le altre
cose sul settore ferroviario e sulla potenzialità delle nuove
tecnologie informatiche e sulla comunicazione del settore trasporto
sia pubblico che privato per una migliore informazione di chi
viaggia. In quel tavolo e su questi temi ci siamo e stiamo facendo
le varie valutazioni.
Rispetto alla seconda questione, seppure a livello di
euroregione camerale non esistono oggi progettualità specifiche già
individuate, la Chambre valdôtaine, anche nell'ottica di iniziare
ad esplorare possibili soluzioni di miglioramento dei collegamenti
all'interno dell'euroregione, ha presentato nel mese di febbraio un
progetto che proprio in questi giorni ha ottenuto un finanziamento
a valere sul fondo di perequazione nazionale delle camere di
commercio. Il progetto ha questa denominazione:
"Le priorità
infrastrutturali della Regione Valle d'Aosta, lo sviluppo
dell'aeroporto per la competitività del territorio"
, ed è stato
studiato e delineato anche con i competenti uffici dell'Assessorato
del turismo. Il progetto prevede un approfondimento specifico sul
ruolo che l'Aeroporto Corrado Gex può giocare nella partita della
crescita economica ed occupazionale della Valle d'Aosta.
L'obiettivo dello studio sarà quello di cercare di stabilire quale
potrà essere l'impatto socio-economico sul territorio e sulle
imprese dello scalo valdostano, anche in virtù del completamento
dei lavori in corso; in particolare nel corso del progetto verranno
valutate le potenzialità attrattive di nuove tratte per voli
charter
o
low cost
e si procederà ad ipotizzare e a
suggerire, sulla base delle esigenze manifestate alla Chambre dagli
operatori economici, quindi abbiamo un'interlocuzione diretta con i
nostri operatori, potenziali possibili sviluppi dei servizi
connessi all'aeroporto con particolare attenzione agli aspetti di
agenzia.
Ovviamente qua dobbiamo fare una considerazione: va evidenziato
che, per quanto attiene il trasporto aereo, le strategie più
indicate per lo scalo valdostano risultano essere quelle legate
allo sviluppo dei voli
charter
da destinazioni più lontane
rispetto ai poli dell'Euroregione, la cui distanza relativa,
sovente facilmente copribile con mezzi di terra, si presta a
collegamenti di tipo aereo, nel senso che nell'ambito
dell'euroregione il collegamento fra Torino con la Liguria è
sicuramente molto più pratico; quindi su questo tema c'è una nostra
presenza qualificata e costante nell'ambito del gruppo di
lavoro.
Président
- La parole au Conseiller Donzel.
Donzel (PD)
- Non avevo dubbi che noi di tanto in tanto
partecipassimo a delle riunioni; l'intenzione era capire se dentro
questi progetti che stanno maturando c'era un nostro forte ruolo.
Ne evinco che non c'è, nel senso che stiamo guardando di nuovo
altrove, abbiamo già dei progetti che non sono in linea con queste
iniziative, anche se va detto che, se anche avessimo queste
iniziative di guardare più lontano, l'essere in rete con il sistema
ALP-MED o con il sistema nord-ovest molto ci frutterebbe dal mio
punto di vista. D'altronde questa è una cosa che noi del Partito
Democratico sosteniamo da tempo, che anche in altri settori il fare
rete aiuta e non toglie nulla all'autonomia, non toglie nulla al
fatto della nostra specificità. Lei poi ha ricordato quanto più
ampio fosse il discorso, il trasporto stradale, ferroviario, ci
mancherebbe, qui l'interpellanza voleva parlare di aerei e anch'io,
se dovessimo metterci a parlare di altri collegamenti, mi chiederei
cosa c'entra l'Aosta-Martigny con l'ALP-MED, ma comunque non è
questa la sede. Questo era per dire, siccome parlavamo di aerei e
mi si è detto:
"ma parliamo tanto di trasporto ferroviario
quando ci incontriamo all'ALP-MED
", questo è quello che mi
risponde l'Assessore, potremmo dire che, visto che oggi è il 14
luglio, a qualcuno che chiedeva il pane gli fu risposto:
"diamogli le brioches"
, allora noi vogliamo il nostro pane
nero e non vogliamo le brioches...
(interruzione del Consigliere Lattanzi, fuori
microfono)
...non l'ha mai detta, ma nei libri c'è scritto questo ed è pure
simpatica.
Non vogliamo allora le brioches della ferrovia, vogliamo
risposte concrete sapendo che, andando a vedere con mia certa
sorpresa che ci sono dei territori che non sono apparentemente così
strategici come Cuneo, si vede che lì il trasporto aereo sta
avendo... sì Cuneo, ci sono 8 aeroporti nell'ALP-MED, c'è anche
Cuneo, c'è Aosta, c'è Albenga e, andando a vedere i dati di Cuneo,
è sorprendente come un territorio come quello abbia dei dati molto
interessanti...
(interruzione dell'Assessore Marguerettaz, fuori
microfono)
...ma non importa cosa è successo due anni fa, adesso c'è una
crisi economica e c'è un posto marginale rispetto alla nostra
grandeur
aostana, che però ha dei risultati che non abbiamo,
bisogna anche riconoscerlo che c'è qualcuno che è più bravo di noi
qualche volta, bisogna anche dirlo e magari copiare quando c'è
qualcuno più bravo dentro l'ALP-MED. Allora l'essere presenti,
cercare di capire come funziona lì, come hanno costruito questi
modelli può essere utile per noi, non rispondendo alle domande
sull'aereo che stiamo lavorando anche sulla ferrovia e sui
trasporti stradali, perché non era questa la questione. La
questione è: se noi in questo tipo di ragionamento stiamo giocando
un forte ruolo, io dalla sua risposta evinco che siamo lì che
diciamo:
"ma no, si sta ancora in una fase preliminare, si sta
discutendo, ma lì c'è un progetto, c'è un'idea"
. Voglio capire
qual è l'idea della Valle d'Aosta dentro quel progetto, mi risulta
non esserci nessuna idea; se non in quel progetto non ci interessa,
perché vogliamo lavorare su lunghe distanze con il
low cost
.
Grazie.
