Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 478 del 5 ottobre 1981 - Resoconto
OGGETTO N. 478/81 - COMMISSIONE PARITETICA DI CUI ALL'ART. 3
DELLA LEGGE STATALE 5 AGOSTO 1981, N. 453 - PRESA D'ATTO DELLE
DIMISSIONI DI UNA RAPPRESENTANTE DELLA REGIONE E SUA
SOSTITUZIONE.
Presidente
- Colleghi Consiglieri, dobbiamo procedere a
due atti formali: la presa d'atto delle dimissioni rassegnate dal
Dott. Barbagallo che era stato nominato nella terna dei
rappresentanti della Regione nella Commissione Paritetica, e poi,
per votazione segreta, la designazione del nuovo membro che
sostituisce quello dimissionario.
Poiché ho già dato lettura stamattina delle lettera del Dott.
Barbagallo, dichiaro aperta la discussione sulla presa d'atto delle
dimissioni.
La parola al Consigliere Mafrica.
Mafrica
(PCI)
- Io vorrei chiedere se è possibile
procedere alla discussione segreta per evitare la sospensione del
dibattito e quindi il ritorno in Aula, visto che ancora non mi
sembra che sia stato raggiunto un accordo. Discutiamo da questi
posti senza spostarci nell'altra Aula.
Presidente
- La Presidenza non ha niente in contrario,
chiederebbe solo, per agevolare poi il lavoro di verbalizzazione e
resocontazione, che la parte relativa alla presa d'atto fosse fatta
ancora in seduta pubblica. O forse ci sono giudizi ed elementi per
una seduta segreta anche per questa parte? Siamo d'accordo? Ritengo
che qualsiasi giudizio possa essere espresso anche
successivamente.
La parola al Consigliere Mafrica.
Mafrica
(PCI)
- Volevo chiedere al Presidente
della Giunta se ha accertato in modo chiaro che la decisione del
Dott. Barbagallo è irrevocabile.
Presidente
- La parola al Presidente della Giunta.
Andrione
(UV)
- Non l'ho fatto oggi, ma da quanto
il Dott. Barbagallo aveva affermato precedentemente la sua
decisione dovrebbe essere irrevocabile.
Presidente
- Colleghi Consiglieri, do lettura della
proposta di delibera che ci è sottoposta:
Il Consiglio:
ai sensi del 2° comma dell'art. 50 del Regolamento
interno:
DELIBERA
di procedere nell'adunanza in corso alla discussione e alla
decisione sull'oggetto: "Presa d'atto delle dimissioni e
sostituzione di un rappresentante della Regione in seno alla
Commissione Paritetica di cui all'art. 3 della legge statale 5
agosto 1981, n. 453".
Presidente
- Metto in approvazione la presa d'atto delle
dimissioni del Dott. Barbagallo, come da lettera in data 1° ottobre
1981.
Esito della votazione:
Presenti:25
Votanti: 24
Astenuti: 1 (Consigliere Mappelli)
Maggioranza: 13
Favorevoli: 24
Il Consiglio approva.
Presidente
- Il Consiglio è chiamato ora ad esprimersi,
per votazione segreta, dopo eventuali proposte e discussioni, sul
nominativo che sostituirà il Dott. Barbagallo. Se il Consiglio
ritiene di accettare la proposta del Consigliere Mafrica, e quindi
di non trasferirsi in altra sede per la proposta dei nominativi, la
Presidenza non ha nulla in contrario a procedere a porte chiuse, in
seduta segreta.
Il Consiglio è d'accordo?
Seduta segreta: ore 20,06
Seduta pubblica: ore 20,20
Presidente
- Comunico l'esito della votazione relativa
alla nomina di un rappresentante della Regione in seno alla
Commissione Paritetica di cui all'art. 3 delle legge statale 5
agosto 1981, n. 453, in sostituzione del dimissionario Dott.
Barbagallo.
Esito della votazione:
Presenti e votanti: 25
Maggioranza: 13
Schede distribuite: 25
Schede votate: 25
Schede bianche: 0
Schede nulle: 2
Emilio Chanoux voti: 23
Presidente
- Con 23 voti favorevoli il notaio Emilio
Chanoux è designato quale rappresentante nella terna che
rappresenta la Valle d'Aosta nella Commissione Paritetica.
La seduta è tolta. Il Consiglio sarà convocato a domicilio. La
Conferenza dei Capigruppo è già convocata per il 14 ottobre; molto
probabilmente, il Consiglio si riunirà il 27, 28 e 29 prossimi come
da decisione dei Capigruppo.
La seduta termina alle ore 20,25.
