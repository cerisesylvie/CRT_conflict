Classificazione
CASA DA GIOCO



Oggetto del Consiglio n. 107 del 1° ottobre 2008 - Resoconto
OGGETTO N. 107/XIII - Interpellanza: "Rispetto della
normativa antiriciclaggio presso la Casa da gioco di
Saint-Vincent".
Interpellanza
Premesso che:
-
l'articolo 32 del D.L. 112/2008, intervenendo in materia di
strumenti di pagamento, ha modificato alcune parti del D.Lgs.
231/2007, normativa che concerne anche l'antiriciclaggio;
-
l'ex Presidente del Consiglio di amministrazione di Casino
S.p.a., di concerto con il direttore del personale dell'azienda,
aveva trasmesso ai propri dipendenti una nota che recepisce la
nuova disciplina;
ciò premesso, i sottoscritti Consiglieri regionali
Interpellano
il Presidente della Regione per sapere:
1) se gli risulta che le nuove disposizioni legislative in
materia di antiriciclaggio nonché le direttive impartite dal
vertice aziendale siano costantemente rispettate presso la Casa da
gioco valdostana;
2) se corrisponde al vero che, nel caso di vincita di alcuni
giocatori facoltosi, vengano derogate le norme e le disposizioni di
cui in Premessa, consentendo cambi da fiches a contanti, effettuati
alle casse di sala, per importi anche decisamente superiori al
limite consentito;
3) se corrisponde al vero che dette operazioni vengano
autorizzate da alcuni assistenti di direzione, sia nel reparto dei
giochi francesi sia in quello degli americani;
4) quali iniziative intende adottare o promuovere qualora i
provvedimenti citati risultino violati o comunque elusi.
F.to: Tibaldi - Lattanzi - Zucchi
Président
- La parole au Conseiller Secrétaire
Tibaldi.
Tibaldi (PdL)
- È una materia delicata e importante che
merita l'attenzione del Presidente della Regione, visto che lui è
delegato in materia, e anche perché, alla luce della premessa e
delle domande che poniamo, non vorremmo che sia, tanto quanto è
importante, tanto ignorata. La materia è quella
dell'antiriciclaggio, del riciclaggio di denaro sporco, della
prevenzione che bisogna avere sulle movimentazioni di liquidi e di
strumenti finanziari nel nostro Paese. C'è un decreto legislativo
recente, il n. 231/2007, che ha aggiornato una certa impostazione
recependo anche delle direttive europee, la n. 60/2005 nella
fattispecie, che prevede una serie di obblighi in capo ai
destinatari: una collaborazione attiva nell'articolo 3, principi
generali, da parte dei destinatari di questa norma che devono
adottare appropriati sistemi e procedure in materia di obblighi di
verifica della clientela, di segnalazione di operazioni sospette,
di conservazione di documenti, di controllo interno, di valutazione
di gestione del rischio... questo per prevenire operazioni
preordinate al riciclaggio di denaro sporco o addirittura aventi
finalità di finanziamento del terrorismo. Questa norma dello Stato
naturalmente trova applicazione anche nella nostra regione, in
particolare - come segnaliamo nell'interpellanza - ha come
destinatari (cito l'articolo 14) i gestori di case da gioco, una
delle quali ha sede nel nostro territorio. Questa norma prevede per
i gestori delle case da gioco una serie di adempimenti che sono
esplicitati al successivo articolo 24, che prevedono:
l'identificazione dei clienti con relativi dati, la segnalazione
delle transazioni che vengono fatte e dei relativi valori in
termini pecuniari con i mezzi di pagamento utilizzati.
Perché parliamo di casa da gioco? Ne parliamo non solo perché in
questa legge i gestori sono individuati come i destinatari di tale
norma, ma soprattutto perché nella casa da gioco si utilizza la
moneta avente corso legale, gli euro, e si utilizza una moneta
equivalente che ha valore solo all'interno di quelle quattro mura
che sono le
fiches
. Sappiamo anche, visto che la notizia è
di questa estate, che il valore oltre il quale determinati
adempimenti sono caratterizzati dalla disciplina di tale norma è
stato spostato da 5.000 euro iniziali a 12.500 euro introdotti dal
decreto legge n. 112/2008, cosiddetta "manovra d'estate". Questo lo
abbiamo anche precisato in premessa, fra l'altro tale elevazione di
soglia da 5mila a 12,5 mila euro è meno restrittiva rispetto alla
precedente, quindi è un piccolo, ma significativo beneficio che il
"Governo Berlusconi" ha portato anche per i gestori di case da
gioco.
Sappiamo, come si evince dalla relazione allegata al bilancio
che è stato discusso nella scorsa seduta, che la normativa
antiriciclaggio comporta delle difficoltà aggiuntive, un disagio
anche di riservatezza, comprensibile, in capo ai clienti, il
rapporto fra il gestore, i
croupiers
, gli impiegati e i
clienti che comporta una disaffezione, perché non tutti vogliono
essere identificati come giocatori anche di certe cifre e cercano
le vie dell'anonimato. Sappiamo però che, trattandosi di somme di
una certa entità, è naturale che questa legge, per prevenire le
finalità antiriciclaggio e antiterrorismo, debba essere operativa
anche presso la casa da gioco valdostana. Ricordiamo tutti quanti -
questo che sto citando è un esempio molto più grave rispetto alla
motivazione di tale interpellanza - che nell'ottobre 2006
un'indagine della Direzione investigativa antimafia di Palermo ha
portato all'arresto di alcune persone e all'indagine di altre, fra
cui alcuni dipendenti interni della casa da gioco, perché in odore
di denaro sporco avvenuto attraverso i tavoli verdi di
Saint-Vincent. È un processo che è ancora in corso, che diede anche
avvio ad una
internal auditing
della Casino S.p.a. dalla
quale non risultò nulla di irregolare. Chissà come mai se ne
accorse il DIA antimafia di Palermo, ma l'
internal auditing
non diede alcun esito... chiudo la parentesi, ma rimane sempre
nell'ambito di quella prevenzione di attività illecite che possono
verificarsi nell'ambito delle case da gioco e Saint-Vincent ne è
stata drammaticamente coinvolta.
Tornando all'interpellanza, ci risulta - e, se lo abbiamo
scritto, è perché abbiamo qualche fonte attendibile - che, nel caso
di vincita di alcuni giocatori facoltosi, vengano derogate le norme
sull'antiriciclaggio, ovvero che non si provveda a liquidare le
vincite con assegni non trasferibili se superiori alla soglia che
vi dicevo, ma qualcuno paghi indifferentemente con il
placet
di assistenti di sala in
fiches
e denaro contante, violando
le norme antiriciclaggio di questo decreto legislativo n.
231/2007.
Vogliamo sapere se queste informazioni in nostro possesso
corrispondono a verità - e il Presidente si avvale anche, oltre che
della Casino S.p.a., di un sistema di controllo regionale che
vigila (immaginiamo) su ciò che può accadere lì dentro -, se
corrisponde al vero che queste operazioni sono autorizzate da
assistenti di direzione sia nel reparto dei giochi francesi, sia
nel reparto dei giochi americani. Vorremmo anche sapere se le
direttive in materia di antiriciclaggio vengono poi effettivamente
rispettate, perché sappiamo che l'ex Presidente del Consiglio di
amministrazione, Enrico Cheillon, tempestivamente diramò un avviso
ai dipendenti dove si precisava che
"ciascuna operazione il cui
importo sia pari o superiore a 12.500 euro dovrà eseguirsi
esclusivamente tramite assegno intestato al beneficiario e
corredato con la clausola di non trasferibilità e naturalmente gli
impiegati in servizio sia ai tavoli di gioco, sia alle casse hanno
l'obbligo di rifiutare al cliente cambi di denaro contante in
fiches e viceversa per importi pari o superiori ai 12.500
euro"
. Sono le due disposizioni più eloquenti, disposizioni che
sono state anche ribadite al personale del servizio di controllo
dal Direttore ma, al di là della carta che si fa scrivere e spesso
anche dimenticare, a noi risulta che certe attenzioni siano
facilmente eluse e certe norme altrettanto facilmente ignorate. Di
qui i nostri quesiti, sono quattro, nell'ultimo dei quali si chiede
"
quali iniziative intende adottare o promuovere qualora i
provvedimenti citati risultino violati o comunque elusi"
.
Président
- La parole au Président de la Région,
Rollandin.
Rollandin (UV)
- Per quanto riguarda il primo punto:
"se gli risulta che le nuove disposizioni legislative in materia
di antiriciclaggio nonché le direttive impartite dal vertice
aziendale siano costantemente rispettate..."
, le notizie
forniteci ci dicono che la Direzione della Casino S.p.a. ha
anticipato l'entrata in vigore delle nuove norme antiriciclaggio
emanando in data 21 dicembre 2007 la circolare interna ed i
successivi aggiornamenti del 19 febbraio 2008 e del 10 aprile 2008.
Le circolari di cui sopra, dirette a tutto il personale dipendente,
sono finalizzate ad assicurare l'adempimento degli obblighi di
legge attualmente in vigore per i gestori delle case da gioco. In
sintesi le norme previste sono: l'obbligo di identificazione di
tutti i clienti all'atto dell'ingresso e di registrazione dei dati
identificativi sul sistema informatico aziendale; il divieto di
trasferimento di somme di denaro contante o di titoli al portatore
di importo pari o superiore a 12.500 euro, limite questo che per
pochi mesi nel 2008 - come ha ricordato il collega che conosce bene
la materia - era stato ridotto a 5.000 euro, creando tutti quei
problemi che già ricordava, evidentemente per i clienti il fatto di
poter cambiare diventava un limite; l'obbligo di segnalazione delle
operazioni sospette, l'obbligo è in vigore anche se in attesa
dell'emanazione del nuovo decreto ministeriale, che ridefinisca
meglio gli indici di anomalia validi per le case da gioco. Inoltre
l'azienda ha integrato le disposizioni interne con un'attività di
formazione mirata al personale cui compete l'applicazione degli
obblighi contenuti nella normativa. La Casino de la Vallée S.p.a.
comunica inoltre che, grazie all'attività di coordinamento
dell'Associazione di categoria FEDERGIOCO, tutte le case da gioco
italiane stanno applicando la normativa in vigore in modo conforme
e le stesse circolari interne sono state emanate con contenuti
condivisi, sulla base di autorevoli pareri legali. Dall'entrata in
vigore della nuova normativa ad oggi la Direzione aziendale ha
ricevuto, da parte del Servizio di controllo regionale, una sola
segnalazione di presunta violazione della normativa relativa
all'uso del contante, che, da accurate indagini interne, è
risultata infondata e pertanto non ha avuto seguito. Inoltre, in
conformità alle disposizioni aziendali, funzionari della Direzione
giochi hanno segnalato al Responsabile aziendale antiriciclaggio
tre operazioni poste in essere da clienti della casa da gioco da
ritenersi sospette in base alla normativa in argomento.
L'istruttoria interna sulle operazioni segnalate è tuttora in corso
da parte del Responsabile antiriciclaggio aziendale; se il collega
lo vorrà, non appena avrò gli aggiornamenti glieli farò avere.
Secondo punto:
"se corrisponde al vero che, nel caso di
vincita di alcuni giocatori facoltosi, vengano derogate le norme e
le disposizioni di cui in Premessa, consentendo cambi da fiches a
contanti, effettuati alle casse di sala, per importi anche
decisamente superiori al limite consentito"
, le puntuali
disposizioni interne emanate (circolare n. 11/2005 del 14 marzo
2005 aggiornata con circolare n. 1/2007 del 15 maggio 2007) e la
formazione specifica avviata fanno escludere che il personale possa
considerare accettabili deroghe agli obblighi di legge...
(interruzione del Consigliere Segretario Tibaldi, fuori
microfono)
... escluso, questa è la risposta. Oggi pertanto ogni
comportamento difforme risulta pertanto sanzionabile da parte
dell'azienda, attraverso gli ordinari strumenti previsti dal
diritto del lavoro, oltre che esposto alla sanzione pecuniaria
applicabile per legge ai trasgressori - dall'1% al 40% del valore
dell'importo trasferito -, atteso che la Direzione Aziendale ha,
tra i propri obblighi, anche quello di segnalare eventuali
violazioni alla normativa in argomento alle Autorità preposte, ai
sensi dell'articolo 51 del decreto legislativo n. 231/2007. Questo
è quanto la direzione mi comunica.
Terzo punto:
"se corrisponde al vero che dette operazioni
vengano autorizzate da alcuni assistenti..."
, quanto appena
sottolineato al punto che precede, nel senso che non ce ne sono
state, evidentemente vale a maggior ragione per gli assistenti di
direzione, che ricoprono incarico di maggiore responsabilità e ai
quali la normativa interna esplicitamente impone l'obbligo di
vigilanza sul rispetto delle norme antiriciclaggio da parte del
personale tecnico di sala e degli addetti alle casse. È pertanto da
escludere qualsiasi loro provvedimento di autorizzazione a derogare
le norme stesse.
Ultimo punto:
"quali iniziative intende adottare..."
, sia
come Amministrazione regionale attraverso la Direzione casa da
gioco, sia come azionista di maggioranza della società le direttive
in materia sono ovviamente improntate all'osservanza e al controllo
delle norme vigenti che conosceva già. Inoltre la Direzione
aziendale, per parte sua, nell'ipotesi di violazione accertata
delle disposizioni, oltre ad avere l'obbligo di segnalare alle
Autorità preposte il dipendente responsabile della violazione, non
potrà che intervenire con l'applicazione delle sanzioni
disciplinari previste nel contratto di lavoro.
Président
- La parole au Conseiller Secrétaire
Tibaldi.
Tibaldi (PdL)
- Prendiamo atto, Presidente, della sua
risposta, non possiamo fare diversamente. Lei ci comunica che non è
mai accaduto che siano state eluse le norme antiriciclaggio; di
conseguenza, annotiamo nella nostra memoria, e soprattutto nel
resoconto consiliare, che questa ipotesi da noi segnalata
nell'interpellanza risulterebbe infondata. Ci permettiamo allora di
aggiungere questo commento: o chi ci ha segnalato - fra l'altro,
più di una persona - tale fatto è un visionario, oppure qualcun
altro che è preposto alla direzione e al controllo o non sa, o fa
finta di non sapere, delle due l'una! Non possiamo che concludere
qui la nostra replica e la ringraziamo per la risposta che ci ha
fornito.
