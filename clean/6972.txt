Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1475 del 4 luglio 1985 - Resoconto
OGGETTO N. 1475/VIII - RINVIO TRATTAZIONE DELLE PROPOSTE DI
LEGGE N. 197 E N. 44.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
Questa mattina l'Assessore
all'Industria, Commercio, Artigianato e Trasporti ci ha fatto
pervenire una copia del protocollo d'intesa tra la Giunta regionale
e le organizzazioni sindacali. Siccome la proposta di legge del
nostro Gruppo iscritte agli oggetti n. 22 e n. 23 si riferiscono ad
argomenti che hanno attinenza con il protocollo d'intesa che
prevede, da parte della Giunta regionale, la presentazione di
progetti di legge sulle stesse materie trattate dalle nostre
proposte di legge, per evitare una discussione in periodo
preferiale, chiediamo che vengano rinviate entrambe al momento in
cui la Giunta porterà in Consiglio le sue proposte.
PRESIDENTE:
Metto in approvazione la proposta di rinvio
della discussione dei disegni di legge n. 197 e n. 44, proposti dal
Partito Comunista, ad altra data:
ESITO DELLA VOTAZIONE
Presenti, votanti e favorevoli: 22.
Il Consiglio approva all'unanimità.
IL CONSIGLIO
APPROVA
la soprariportata proposta, rinviando pertanto la discussione
sulle proposte di legge n. 44 e 197 al momento in cui saranno
iscritti all'ordine del giorno analoghi provvedimenti della Giunta
regionale in materia di occupazione.
