Classificazione
FORESTE E TERRITORI MONTANI
Tutela del patrimonio boschivo
UNIONE EUROPEA E RAPPORTI INTERNAZIONALI


Resoconto integrale del dibattito dell'aula
Oggetto del Consiglio n. 1724 del 20 dicembre 1995 - Resoconto
SEDUTA POMERIDIANA DEL 20 DICEMBRE 1995
OGGETTO N. 1724/X Rettifica della deliberazione consiliare n.
1420/X del 28 giugno 1995 concernente l'approvazione del programma
regionale operativo relativo al miglioramento delle condizioni di
trasformazione e di commercializzazione dei prodotti della
selvicoltura per il periodo 1994-1996 in applicazione del
Regolamento (CEE) n. 867/90.
Deliberazione Il Consiglio
Richiamata la deliberazione consiliare n. 1420/X del 28 giugno
1995 con la quale veniva approvato il programma regionale operativo
relativo al miglioramento delle condizioni di trasformazione e di
commercializzazione dei prodotti della selvicoltura per il periodo
1994-1996, in applicazione del Regolamento (CEE) n. 867/90;
Preso atto che la delibera del Comitato Interministeriale per la
Programmazione Economica del 13 aprile 1994, prevede, al punto 1°
del deliberato, che il contributo pubblico nazionale da destinare
al sostegno dei programmi di competenza regionale per gli
interventi infrastrutturali cofinanziati dal Fondo regionale
europeo per gli interventi sul Fondo agricolo di orientamento e
garanzia - Sezione orientamento per il periodo 1994-1999, venga
assicurato nella misura di circa il 70 percento a carico del
bilancio dello Stato;
Visto che ai sensi della sopraccitata delibera i costi totali
ammissibili sono stati modificati e così suddivisi:
- 49 percento a carico del beneficiario;
- 26 percento a carico del FEAOG (Fondo Europeo Agricolo di
Orientamento e di Garanzia);
- 25 percento a carico dello stato membro, così ripartito: 30
percento a livello regionale e 70 percento a livello nazionale;
Precisato che la quota di partecipazione della Regione Valle
d'Aosta è pari al 30 percento e che per l'applicazione degli
interventi in questione l'Amministrazione regionale dovrà farsi
carico di un cofinanziamento di lire 29.439.000, per il periodo
1994- 1996;
Visto il regolamento CEE 29 marzo 1990, n. 867;
Visto il parere favorevole di legittimità rilasciato dal
Dirigente del Servizio forestazione e risorse naturali
dell'Assessorato dell'Agricoltura, Forestazione e Risorse Naturali,
ai sensi dell'articolo 72 della legge regionale n. 3/1956 e
successive modificazioni, e del combinato disposto degli articoli
13 - comma 1 - lett. e) e 59 - comma 2 - della legge regionale n.
45/1995, sulla presente deliberazione;
Visto il parere della III Commissione consiliare permanente;
Delibera
1) di approvare le allegate tabelle 2.1 e 2.2, in sostituzione
di quelle contenute nel programma operativo regionale relativo al
miglioramento delle condizioni di trasformazione e di
commercializzazione di prodotti della selvicoltura per il periodo
1994-1996 in applicazione del Regolamento (CEE) n. 867/90,
approvato con deliberazione del Consiglio regionale n. 1420/X del
28 giugno 1995;
2) di sottoporre la presente deliberazione al controllo della
Commissione di Coordinamento ai sensi e per gli effetti
dell'articolo 8, lettera i) del decreto legislativo 22 aprile 1994,
n. 320.
Tabelle
(...omissis...)
Presidente E' aperta la discussione generale.
Se nessuno chiede la parola, pongo in votazione la ratifica
della delibera in oggetto.
Presenti, votanti e favorevoli: 27
Il Consiglio approva all'unanimità
