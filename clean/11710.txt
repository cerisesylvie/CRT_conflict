Classificazione
BILANCIO E CONTABILITA' REGIONALE


Resoconto integrale del dibattito dell'aula
Oggetto del Consiglio n. 863 del 27 luglio 1994 - Resoconto
OGGETTO N. 863/X - Disegno di legge: "Primo provvedimento di
variazione al bilancio di previsione della Regione per l'anno
finanziario 1994".
Articolo 1 - (Variazioni alla parte entrate del bilancio)
1. Sono approvate le variazioni in aumento per lire
12.248.000.000 in termini di competenza e per lire 10.498.000.000
in terrnini di cassa alla parte entrate del bilancio di previsione
della Regione per l'anno finanziario 1994; risultanti dall'allegato
A alla presente legge.
Articolo 2 - (Variazioni alla parte spese del bilancio)
1. Sono approvate le variazioni in diminuzione, per lire
69.012.300.000 in termini di competenza e per lire 50.476.984.000
in termini di cassa, ed in aumento, per lire 83.283.831.915 in
tennini di competenza e per lire 81.483.831.915 in termini di
cassa, alla parte spese del bilancio di previsione della Regione
per l'anno finanziario 1994, come risultano dall'allegato B alla
presente legge.
Articolo 3 - (Variazioni su capitoli il cui stanziamento è
determinato con la legge di approvazione del bilancio)
1. Sono approvate le variazioni in diminuzione, per lire
13.037.215.620 in termini di competenza e per lire 31.522.531.620
in termini di cassa, e in aumento per lire 10.205.683.705 sia in
termini di competenza che di cassa, risultanti dall'allegato C, ai
capitoli di parte spese del bilancio della Regione per l'anno 1994,
il cui stanziamento risulta determinato ai sensi dell'articolo 3
della legge regionale 14 gennaio 1994, n. 3, di approvazione del
bilancio stesso.
Articolo 4 - (Variazioni su capitoli di spese in annualità per
limiti di impegno)
1. Sono approvate le variazioni, in diminuzione per lire
41.863.000 sia in termini di competenza che di cassa, ed in aumento
per lire 849.863.000 sia in termini di competenza che di cassa, ai
capitoli di parte spese del bilancio della Regione per l'anno 1994,
risultanti dall'allegato D, concernenti limiti di impegno, il cui
stanziamento è determinato dall'articolo 4 della legge regionale 14
gennaio 1994, n. 3, di approvazione del bilancio stesso.
Articolo 5 - (Fondi globali)
1. Le variazioni in diminuzione sui capitoli di spesa n. 69000 e
n. 69020, disposte al precedente articolo 2 per complessive lire
44.292.000.000, risultano dalla riduzione dei sottoelencati
accantonamenti iscritti nell'allegato n. 8 al bilancio di
previsione della Regione per l'anno finanziario 1994 "Elenco dei
provvedimenti legislativi che s'intendono finanziare con i fondi
globali" così ripartite:
A 1 Costituzione di un organismo per la partecipazione delle
forze sociali alle scelte in materia economica
lire 150.000.000
A 3 Creazione di un istituto universitario per la formazione
degli insegnanti
lire 300.000.000
B 1.3 Iniziative per la mobilitazione del risparmio privato su
progetti di interesse regionale
lire 1.000.000.000
B 2.3 Misure per il sostegno ed il rilancio delle attività
produttive e dell'occupazione
lire 1.500.000.000
B 2.4 Attuazione del Reg. CEE 2078/92 riguardante la qualità dei
metodi di produzione in agricoltura
lire 6.000.000.000
B 2.5 Attuazione del Reg. CEE 1079/92 concernente aiuti al
prepensionamento in agricoltura
lire 400.000.000
B 2.6 Attività di sperimentazione in agricoltura
lire 400.000.000
B 2.7 Iniziative per la realizzazione di strutture per il
golf
lire 2.000.000.000
C 1.2 Sistemazione delle reti elettriche nella Bassa Valle e nel
Comune di Cogne
lire 1.000.000.000
C 1.3 Sviluppo della rete e dei servizi telematici
lire 2.000.000.000
C 2.2 Ammodernamento e risistema­zione della rete viaria
dell'Envers (Rifinanziamento legge regionale 66/1991)
lire 3.000.000.000
C 3.1 Sistema di trasporto pubblico Chamois ? Antey Saint
André
lire 2.000.000.000
C 3.2 Collegamento Cogne?Charemoz-­Plan Pra
lire 3.000.000.000
C 3.3 Sistema Metropolitano Pont Saint Martin ? Courmayeur
lire 1.000.000.000
D 1.1 Fondo per i ripristini a seguito della calamità naturale
del settembre 1993
lire 1.032.000.000
D 1.2 Spese per il servizio trasporto di rifiuti solidi
urbani
lire 500.000.000
D 1.3 Impianti di smaltimento di rifiuti inorganici assimilabili
agli urbani
lire 4.000.000.000
D 1.4 Impianto compostaggio fanghi
lire 2.000.000.000
D 1.5 Impianto incenerimento rifiuti speciali
lire 1.000.000.000
D 1.7 Istituzione ed ampliamento di aree naturali protette
lire 1.950.000.000
D 2.1 Redazione del piano energetico regionale e interventi
attuativi
lire 3. 160.000.000
D 2.2 Valorizzazione dei complessi termali -
lire 2.000.000.000
D 2.3 Controllo del traffico merci internazionali
lire 300.000.000
D 2.4 Progetto Valle d'Aosta pulita
lire 800.000.000
D 2.5 Manutenzione conservativa del Forte di Bard
lire 1.000.000.000
E 1.1 Contributi a privati per spese mediche e per integrazione
al reddito minimo
lire 100.000.000
E 2.1 Spese per la realizzazione di un centro di riabilitazione
per persone affette da disturbi psichici
lire 300.000.000
E 2.3 Progettazione e realizzazione di residenza sanitaria per
anziani
lire 500.000.000
F 2 Istituzione di sedi museali ed espositive regionali
lire 800.000.000
F 3 Funzionamento della Fondazione "Istituto Musicale"
lire 600.000.000
F 6 Diritto allo studio in ambito universitario
lire 200.000.000
F 8 Nuova sede Istituto d'Arte
lire 300.000.000
Articolo 6 - (Pareggio del bilancio)
1. Il bilancio di previsione della Regione per l'esercizio
finanziario 1994, a seguito delle variazioni approvate con la
presente legge, pareggia nelle risultanze di lire 2.323.130.526.960
per la competenza e di lire 2.533.949.753.852 per la cassa.
Articolo 7 - (Dichiarazione di urgenza)
1. La presente legge è dichiarata urgente ai sensi del terzo
comma dell'articolo 31 dello Statuto Speciale ed entrerà in vigore
il giorno successivo a quello della sua pubblicazione sul
Bollettino Ufficiale della Regione.
Allegati A, B, C e D
(...omissis...)
Presidente -
Si passa all'esame
dell'articolato.
Pongo in votazione l'articolo 1.
Presenti: 32
Votanti e favorevoli: 25
Astenuti: 7 (Bavastro, Chiarello, Collé, Lanièce, Linty,
Marguerettaz, Tibaldi)
Presidente -
Sull'articolo 2 ha chiesto la parola
il Consigliere Squarzino Secondina.
Squarzino (VA) -
Per chiedere alcune informazioni
relativamente all'allegato B, che si riferisce all'articolo 2.
Leggendo le varie voci, ho cercato dentro di me, anche in base
agli elementi che c'erano, alle relazioni che sono state riferite,
i motivi per cui ci sono variazioni in aumento e in
diminuzione.
Rispetto ad alcune voci non ho questi elementi, quindi chiederei
una breve informazione. Mi riferisco alle voci di capitolo 42800,
"Spese per attività zootecniche", dove c'è un aumento di lire
1.300.000.000, a fronte di circa 3 miliardi già previsti. Così pure
al capitolo 44040 "Contributi per lo sviluppo della cooperazione e
dell'associazionismo in agricoltura" si prevede quasi un raddoppio
della spesa prevista in bilancio, e al capitolo 42825 "Contributi
per l'abbattimento di animali improduttivi a fine carriera", in cui
si prevede un aumento di circa 3 miliardi a fronte di uno
stanziamento che si aggirava sui 7 miliardi relativamente alla
legge n. 15/91.
Confesso la mia ignoranza, nel senso che non partecipando alla
commissione che si occupa di questi argomenti, non ho elementi di
informazione; chiederei all'Assessore se può aiutarmi a capire i
motivi per cui si è verificato questo aumento.
Presidente -
Ha chiesto la parola l'Assessore
all'agricoltura, forestazione e risorse naturali, Vallet.
Vallet (UV) -
Alcuni capitoli di spesa
dell'Assessorato all'agricoltura rispetto alle cifre inserite nel
bilancio di previsione presentano un dato comune, che è l'esigenza
di dover far fronte agli arretrati degli anni precedenti.
Per quanto riguarda ad esempio il capitolo 42825, che è quello
che si riferisce alla legge per l'abbattimento degli animali
improduttivi, con la cifra messa nel bilancio di previsione abbiamo
pagato nel 1994 lire 4.285.000.000 riferiti al 1993. I pagamenti
oggi sono fermi, e siamo impossibilitati a farlo, rispetto a tutti
gli abbattimenti fatti a decorrere dal primo gennaio 1994. Quindi
questa cifra che abbiamo previsto in aumento su questo capitolo
serve, in pratica, a far fronte agli abbattimenti previsti nel
1994.
Lo stesso dicasi per quanto riguarda il capitolo 44040, che
concerne contributi per lo sviluppo della cooperazione e
dell'associazionismo in agricoltura.
Con i 6,8 miliardi previsti nel bilancio di previsione abbiamo
pagato 497 milioni riferiti alle spese di gestione dei consorzi di
miglioramento fondiario del 1992, abbiamo pagato lire 1.511.000.000
riferiti al saldo delle spese di gestione della cooperativa
produttori latte e fontina del 1992, abbiamo saldato le spese di
gestione dei caseifici del 1993. Quindi i 5,8 miliardi previsti in
aumento - a parte che all'Assessore alle finanze avevo chiesto
7.120 milioni, perché questa era la cifra necessaria per far fronte
puntualmente ai pagamenti - servono per pagare l'anticipo previsto
dalla legge n. 30 alle cooperative sulle spese di gestione,
anticipo che ammonta a lire 5,6 miliardi.
Abbiamo definito con l'Assessore alle finanze che quest'anno
l'anticipo non sarà del 50 percento, ma sarà solo del 40
percento.
Dobbiamo pagare i contributi per le spese di gestione dei
consorzi di miglioramento fondiario, 550 milioni, e saldare un
impegno per un contributo alla Cooperativa produttori latte e
fontina, spese per lavori di ampliamento e sistemazione dei
magazzini di Ollomont.
Per quanto riguarda invece il cap. 42800, "Spese per attività
zootecniche", il discorso puntuale si ripete rispetto a quanto ho
detto prima, perché con quanto previsto nel bilancio di previsione
abbiamo fatto fronte in buona parte agli arretrati, tant'è che
questa cifra in aumento di 1.350 milioni ci servirà per pagare ad
esempio 720 milioni di rassegne zootecniche del 1993, ancora
arretrate, servirà per organizzare 90 milioni per il mercato
concorso dei tori, servirà per concludere i pagamenti relativi
all'assistenza zoiatrica e al servizio di fecondazione artificiale
rispettivamente 120 e 300 milioni, e 119,5 milioni per il rimborso
monte naturali. Questa cifra di 1.350 milioni l'abbiamo reperita
andando a diminuire alcuni capitoli della zootecnica, nei quali la
previsione di spesa era stata sovrastimata.
Presidente -
Ha chiesto la parola il Consigliere
Squarzino Secondina.
Squarzino (VA) -
Rispetto a quanto ha detto
l'Assessore mi ponevo una domanda: se rispetto ad alcune di queste
leggi non sarà possibile individuare anche un limite entro cui
spendere. Ad esempio, ho presente altre leggi, e qui parlo
dell'assistenza sociale, in cui si stabilisce un limite, si dice
che i contributi vengono dati all'interno di un
budget
che
viene fissato. Quindi la mia è un po' una domanda
provocazione-suggerimento.
Presidente -
Ha chiesto la parola l'Assessore
all'agricoltura, forestazione e risorse naturali, Vallet.
Vallet (UV) -
Al suggerimento rispondo che, per
quanto riguarda ad esempio l'abbattimento degli animali
improduttivi, abbiamo già provveduto regolamentando con delibera di
Giunta l'applicazione di questa legge, andando lo scorso anno, a
luglio, a rivedere criteri e parametri di valutazione e percentuali
per l'eliminazione di questi bovini che hanno consentito di
diminuire il
budget
necessario per questo intervento.
Lo stesso dicasi per quanto riguarda il discorso della
razionalizzazione delle spese di gestione: il regolamento che il
Consiglio ha votato stamani è lo strumento attraverso il quale
andremo a definire criteri e parametri.
Presidente -
Pongo in votazione l'articolo 2.
Presenti: 31
Votanti e favorevoli: 24
Astenuti: 7 (Bavastro, Chiarello, Collé, Lanièce, Linty,
Marguerettaz, Tibaldi)
Presidente -
Pongo in votazione l'articolo 3.
Presenti: 31
Votanti e favorevoli: 24
Astenuti: 7 (Bavastro, Chiarello, Collé, Lanièce, Linty,
Marguerettaz, Tibaldi)
Presidente -
Pongo in votazione l'articolo 4.
Presenti: 31
Votanti e favorevoli: 24
Astenuti: 7 (Bavastro, Chiarello, Collé, Lanièce, Linty,
Marguerettaz, Tibaldi)
Presidente -
Sull'articolo 5 ha chiesto la parola
il Consigliere Lanièce.
Lanièce (GA) -
Volevo meglio spiegare quanto avevo
detto precedentemente a riguardo dei fondi globali. Non volevo dire
che non si vogliono prendere, in futuro, questi provvedimenti; ho
solo detto che quanto previsto nel bilancio di previsione non era
stato attuato, perché erano stati dati degli
input
nella
relazione di presentazione del bilancio di previsione.
Se uno va a vedere ad esempio nel discorso dell'Assessore, nella
presentazione del bilancio a misura d'uomo, si vede che alcuni
progetti qualificanti in campo istituzionale o sono stati ridotti o
sono stati eliminati. Mi riferisco alla costituzione di un
organismo per la partecipazione delle forze sociali alle scelte in
materia economica, che è stato ridotto, e alla creazione di un
istituto universitario per la formazione degli insegnanti, che è
stato completamente eliminato.
Per l'economia e lo sviluppo si parlava di un'iniziativa per la
mobilizzazione del risparmio privato: infatti, nella relazione
dello stesso Assessore, si diceva che un cenno particolare merita
il risparmio del privato residente in Valle d'Aosta, e poi
verifichiamo che purtroppo l'importo che era stato stanziato nei
fondi globali è stato completamente eliminato.
Sempre andando a rivedere la relazione di questi interventi
qualificanti, si vede ad esempio che per l'ammodernamento della
Valle d'Aosta erano previsti due interventi: lo sviluppo della rete
dei servizi telematici, il cui importo è stato completamente
eliminato, e il sistema metropolitano che è stato ridotto; quindi,
anche qui, su due interventi ci sono state delle ripercussioni in
sede di variazione.
Per quanto riguarda la valorizzazione del territorio è la stessa
cosa: erano previsti degli interventi riguardanti gli impianti per
lo smaltimento rifiuti, compostaggio dei fanghi, incenerimento e
compattazione, e tutti quanti gli importi stanziati sono stati
eliminati. Il piano energetico regionale è stato ridotto e poi sono
stati eliminati gli importi stanziati per i complessi termali, la
manutenzione del Forte di Bard. Per quanto riguarda i complessi
termali, l'altro giorno abbiamo ascoltato alla TV un'intervista di
un esponente del Comune di Pré-Saint-Didier che richiamava
l'importanza delle terme di Pré-Saint-Didier: ora verifichiamo che
quanto era stato stanziato viene subito eliminato. Occore sapere
dall'Assessore eventuali motivazioni, perché sono state fatte delle
scelte, per quale motivo alcuni interventi sono stati completamente
eliminati, soprattutto se riguardano, come i complessi termali, un
aspetto importante molto richiesto dal punto divista turistico.
Un altro elemento previsto in queste linee programmatiche, era
quello riguardante la comunità di persone e l'istituzione di sedi
museali; anche qui l'importo stanziato è stato completamente
eliminato.
La voce inerente una nuova sede dell'Istituto d'arte è stata
diminuita d'importo e un centro di riabilitazione per persone
affette da disturbi psichici è stato completamente eliminato; anche
qui si tratta di un intervento importante, proprio perché è rivolto
a delle persone che si trovano in situazioni precarie di salute,
quindi non riesco a capire il motivo per cui sono stati tolti dei
fondi che erano stati previsti per questo intervento.
Tutto questo per precisare che non è che volessi dire che non
c'è più la volontà di fare questi progetti; questi progetti che
erano stati promessi nella presentazione del bilancio di previsione
sono stati a metà anno stralciati completamente. Questo è da far
notare, perché alcuni interventi che meritavano maggiore
attenzione, sono stati eliminati, mentre sono stati finanziati
alcuni interventi non altrettanto indispensabili.
Presidente -
Ha chiesto la parola l'Assessore al
bilancio e finanze Lévêque.
Lévêque (Ass.tec.) -
Colgo l'occasione di questa
specificazione di Lanièce per meglio esprimere quello che avevo
detto prima.
Intanto c'è un discorso di carattere generale, cioè come detto
in precedenza, nel momento in cui le risorse sono date e vi sono
degli impegni obbligatori non prevedibili, bisogna fare delle
scelte.
Nell'ambito delle scelte cosa è stato fatto? Non sono state
rinnegate le indicazioni programmatiche, sono state semplicemente
valutate alla luce dell'anno in corso, e faccio un esempio. La
costituzione di un organismo per la participazione delle forze
sociali alle scelte in materia economica lo troveremo in Consiglio
a settembre: è attualmente allo studio delle commissioni, è stato
portato avanti. Si è verificato che avendolo portato avanti in
questa fase dell'anno e probabilmente la legge entrando in vigore
ad ottobre, non era necessario l'importo complessivo stanziato, ma
una sua corrispondente quota in ragione del periodo dell'anno in
cui entrarà in funzione. Quindi sono stati tenuti 150 milioni per
la parte 1994 e gli altri 150 milioni sono stati collocati sul
bilancio.
Analogamente il discorso sul "progetto metropolitana": non è che
si è rinunciato a questo, ma si è fatto un conto di quanto era
necessario per affidare lo studio che dev'essere portato avanti;
dato lo studio, dato l'eventuale progetto legislativo successivo,
si arriva ad una fase del 1994 per cui non era necessario tenere
tutto l'importo.
E così per altre iniziative. Quelle eliminate sono in parte o
spesate su altri capitoli, per esempio alcuni interventi di
manutenzione hanno sostituito quello che poteva essere un
intervento in via iniziale previsto come strutturale nel 1994; in
altri casi si è trattato di un rinvio perché si è ancora alla fase
dello studio.
A questo proposito faccio l'esempio delle terme: l'Assessore
recentemente ha posto in Giunta il problema di proseguire con
l'approfondimento necessario riguardo alle terme, di dare
continuità ad un primo studio di fattibilità che alla Regione è
stato prodotto dal T.C.I., e questo sarà oggetto di finanziamento
nel momento in cui la fase di studio più approfondito e più
esecutivo consentirà di fare una valutazione dei prezzi e dei costi
più precisa.
In questo senso quindi non c'è un'inversione di rotta, pur
tenendo conto del fatto che ci siamo trovati a dover reperire 40
miliardi non previsti, che erano quelli legati alla vicenda
Saint-Vincent, e a fronte di una situazione in cui, a differenza
degli anni passati, non ci trovavamo dall'esercizio precedente un
avanzo ma una situazione di sostanziale equilibrio.
Presidente -
Pongo in votazione l'articolo 5.
Presenti: 29
Votanti e favorevoli: 23
Astenuti: 6 (Bavastro, Chiarello, Collé, Lanièce, Marguerettaz,
Tibaldi)
Presidente -
Pongo in votazione l'articolo 6.
Presenti: 29
Votanti e favorevoli: 23
Astenuti: 6 (Bavastro, Chiarello, Collé, Lanièce, Marguerettaz,
Tibaldi)
Presidente -
Pongo in votazione l'articolo 7.
Presenti: 29
Votanti e favorevoli: 23
Astenuti: 6 (Bavastro, Chiarello, Collé, Lanièce, Marguerettaz,
Tibaldi)
Presidente -
Pongo in votazione gli allegati A, B,
C, D.
Presenti: 29
Votanti e favorevoli: 23
Astenuti: 6 (Bavastro, Chiarello, Collé, Lanièce, Marguerettaz,
Tibaldi)
Presidente -
Pongo in votazione il disegno di
legge nel suo complesso.
Presenti: 30
Votanti e favorevoli: 23
Astenuti: 7 (Bavastro, Chiarello, Collé, Lanièce, Linty,
Marguerettaz, Tibaldi)
Il Consiglio approva
Presidente -
I lavori di questa mattina sono
terminati. Il Consiglio è convocato per le ore 16 di oggi
pomeriggio.
La seduta è tolta.
La seduta termina alle ore 13,09.
