Classificazione
CASA DA GIOCO


Resoconto integrale del dibattito dell'aula
Oggetto del Consiglio n. 2290 del 15 novembre 2001 - Resoconto
OGGETTO N. 2290/XI Approvazione dello Statuto della società
Casino de la Vallée S.p.A..
Deliberazione Il Consiglio
Richiamato il disegno di legge regionale recante: "Costituzione
di una società per azioni per la gestione della Casa da gioco di
Saint-Vincent", presentato dalla Giunta regionale in data 3 ottobre
2001 e approvato con deliberazione del Consiglio regionale n.
2289/XI;
Considerato che l’articolo 1, comma 2, del
disegno di legge sopracitato stabilisce che lo Statuto della
predetta Società, denominata Casino de la Vallée S.p.A., è
approvato con deliberazione del Consiglio regionale;
Ritenuto, pertanto, opportuno procedere
all’approvazione dello Statuto della Società Casino
de la Vallée S.p.A.;
Richiamata la deliberazione della Giunta regionale n. 13 in data
11 gennaio 2001 concernente l’approvazione del
bilancio di gestione per il triennio 2001/2003, con attribuzione
alle strutture dirigenziali di quote di bilancio e degli obiettivi
gestionali correlati e di disposizioni applicative;
Visto il parere favorevole rilasciato dal Capo di Gabinetto, ai
sensi del combinato disposto degli articoli 13, comma 1, lettera e)
e 59, comma 2 della legge regionale 23 ottobre 1995, n. 45, sulla
legittimità della presente deliberazione;
Visto il parere delle Commissioni consiliari permanenti II e
IV;
Delibera
di approvare l’allegato Statuto della Società
Casino de la Vallée S.p.A., che costituisce parte integrante del
presente atto.
STATUTO
DENOMINAZIONE - OGGETTO - SEDE - DURATA
Articolo 1
1. È costituita una Società per Azioni denominata "Casino de la
Vallée S.p.A.".
Articolo 2
1. La Società ha per oggetto la gestione della Casa da Gioco di
Saint-Vincent in ottemperanza a quanto previsto legge regionale n.
? del ???, recante "Costituzione di una società per azioni per la
gestione della Casa da gioco di Saint-Vincent".
2. In particolare, per il conseguimento
dell’oggetto sociale la Società potrà promuovere,
realizzare e gestire iniziative culturali, turistiche,
promozionali, ricreative e ricettive direttamente o indirettamente
connesse all’esercizio della Casa da Gioco.
3. Essa potrà compiere tutte le operazioni commerciali,
mobiliari, immobiliari e finanziarie ritenute necessarie o
semplicemente utili dal Consiglio di Amministrazione per il
conseguimento dell’oggetto sociale, compresa la
gestione di immobili, l’assunzione di mutui fondiari
e ipotecari, la concessione di avalli, fideiussioni, ipoteche e in
genere garanzie reali su beni sociali a favore di società collegate
e/o controllate, ad esclusione delle operazioni di raccolta del
risparmio e di quelle altre che risultino vietate da vigenti o
future disposizioni di legge, nonché l’assunzione,
solo a scopo di stabile investimento e non di collocamento, sia
direttamente che indirettamente, di partecipazioni in società
italiane ed estere aventi oggetto analogo, affine o connesso al
proprio.
4. Essa potrà, altresì, diffondere e gestire attività di gioco
con mezzi elettronici ed informatici.
Articolo 3
1. La società ha sede in Saint-Vincent???????.
L’Assemblea Straordinaria ha la facoltà di
determinare e variare l’indirizzo della sede legale
nell’ambito della Regione Valle
d’Aosta.
Articolo 4
1. La durata della Società è fissata dalla data
dell’atto costitutivo fino al 31 dicembre 2050 e può
essere prorogata.
CAPITALE
Articolo 5
1. Il capitale sociale è determinato in Euro 5.000.000
(cinquemilioni) ed è diviso in n. 5.000 (cinquemila) azioni
ordinarie da Euro 1.000 (mille) cadauna.
Articolo 6
1. Le azioni sono nominative e sottoposte agli articoli 30, 31,
32 del presente Statuto; esse sono indivisibili e conferiscono ai
loro possessori eguali diritti.
2. Il capitale sociale è sottoscritto dalla Regione Autonoma
Valle d’Aosta per una quota non inferiore al 99 per
cento; le azioni sono in tal caso nominativamente intestate al
Presidente pro tempore della Regione.
3. In sede di aumento di capitale l’Assemblea può
deliberare, ai sensi dell’articolo 2348 del Codice
civile, l’emissione di azioni aventi diritti diversi
da quelli delle azioni già emesse intestabili a soggetti pubblici
diversi dalla Regione Autonoma Valle d’Aosta, sempre
che la partecipazione della stessa Regione Autonoma Valle
d’Aosta nel capitale sociale non sia mai ridotta al
di sotto del 60%.
Articolo 7
1. I trasferimenti a titolo oneroso delle azioni per atto tra
vivi e/o dei diritti di opzione sono soggetti alla prelazione a
favore degli altri soci in proporzione alla partecipazione
posseduta.
2. L’offerta deve essere inviata al Presidente
del Consiglio di amministrazione mediante lettera raccomandata e
deve indicare il prezzo richiesto nonché le modalità di
pagamento.
3. Nei quindici giorni successivi, il Presidente del Consiglio
di amministrazione deve dare comunicazione
dell’offerta a tutti gli altri soci con lettera
raccomandata inviata all’indirizzo risultante dal
Libro Soci.
4. I soci che intendano esercitare la prelazione devono, a pena
di decadenza, darne comunicazione con lettera raccomandata al
Presidente del Consiglio di amministrazione entro trenta giorni dal
ricevimento della comunicazione di cui sopra.
5. Qualora nel termine indicato nel comma che precede taluno dei
soci non abbia esercitato in tutto o in parte la prelazione, gli
altri soci hanno diritto di sostituirsi nella prelazione in
proporzione alla rispettiva quota di partecipazione.
6. Il Presidente del Consiglio di amministrazione deve darne
comunicazione con lettera raccomandata entro quindici giorni e i
soci che intendano esercitare la prelazione devono dare le
comunicazioni necessarie nelle forme e nei termini indicati nei
commi precedenti. Devono comunque impegnarsi ad acquistare tutte le
azioni poste in vendita.
7. L’alienante è libero di cedere le proprie
azioni a terzi, solo dopo aver ricevuto la comunicazione dal
mancato esercizio della prelazione da parte del Presidente del
Consiglio di amministrazione.
8. Il trasferimento delle azioni ha effetto di fronte alla
società dal momento dell’iscrizione nel Libro
Soci.
Articolo 8
1. La Società potrà emettere obbligazioni determinandone le
modalità di collocamento, con le forme e nei limiti previsti
dall’articolo 2410 del Codice civile e delle altre
disposizioni vigenti.
ASSEMBLEE
Articolo 9
1. Le Assemblee regolarmente costituite rappresentano
l’universalità dei Soci e le loro deliberazioni,
prese in conformità della legge e del presente Statuto, obbligano
tutti i Soci, ancorché non intervenuti o dissenzienti.
Articolo 10
1. Hanno diritto di intervenire all’Assemblea i
Soci che abbiano depositato, almeno cinque giorni prima del giorno
fissato per l’adunanza, le loro azioni presso la
Sede sociale o gli Istituti o gli Enti indicati
nell’avviso di convocazione. Ogni azione ha diritto
a un voto.
2. Ogni azionista può farsi rappresentare
nell’Assemblea mediante semplice delega scritta da
altro Socio, fatte salve le limitazioni di cui
all’articolo 2372 del codice civile.
3. Spetta al Presidente dell’Assemblea constatare
il diritto di intervento all’Assemblea e la
regolarità delle deleghe.
Articolo 11
1. L’Assemblea è convocata dal Consiglio di
Amministrazione presso la sede sociale o altrove in Italia, in via
ordinaria, almeno una volta all’anno, entro quattro
mesi dalla chiusura dell’esercizio sociale.
2. Qualora particolari esigenze lo richiedano tale termine può,
dal Consiglio di amministrazione, essere portato a sei mesi dalla
chiusura dell’esercizio sociale.
3. L’Assemblea inoltre è convocata, sia in via
ordinaria sia in via straordinaria, ogni qualvolta il Consiglio di
Amministrazione lo ritenga opportuno e nei casi previsti dalla
legge.
Articolo 12
1. L’Assemblea è convocata mediante avviso da
pubblicarsi sulla Gazzetta Ufficiale della Repubblica italiana,
almeno quindici giorni prima del giorno fissato per
l’adunanza. L’avviso deve contenere
l’elenco delle materie da trattare.
2. Nello stesso avviso può essere fissata per un altro giorno la
seconda adunanza, qualora la prima vada deserta.
3. Tuttavia sono ugualmente valide le Assemblee che non saranno
state convocate come sopra indicato, se la totalità del capitale
sociale vi è rappresentata e se i componenti il Consiglio di
Amministrazione in carica e i Sindaci effettivi sono presenti alla
riunione.
Articolo 13
1. Per la convocazione dell’Assemblea in sede
ordinaria e straordinaria e per la validità delle deliberazioni, si
fa riferimento al disposto degli articoli 2368 e 2369 del Codice
civile, salvo quanto previsto dall’articolo 15 di
questo Statuto.
Articolo 14
1. L’Assemblea è presieduta dal Presidente del
Consiglio di Amministrazione o, in caso di sua assenza, dal Vice
Presidente o, in mancanza, dal Consigliere più anziano di età.
2. Il Presidente sarà assistito da un segretario designato ai
sensi dell’articolo 2371 del Codice civile anche tra
i non soci.
3. Nei casi di legge, e quando ciò è ritenuto opportuno dal
Presidente dell’Assemblea, il verbale è redatto da
un Notaio designato dallo stesso Presidente, nel qual caso non è
necessaria la nomina del segretario.
4. Le deliberazioni dell’Assemblea devono
constare da verbale sottoscritto dal Presidente e dal Notaio o dal
segretario.
Articolo 15
1. Le deliberazioni dell’Assemblea sono espresse
per alzata di mano e in sede ordinaria, in prima convocazione, sono
valide se prese con la presenza stabilita
dall’articolo 2368 del Codice civile e con la
maggioranza dei due terzi del capitale sociale, mentre in seconda
convocazione sono valide con la presenza prevista
dall’articolo 2369 del Codice civile e con la
maggioranza dei due terzi del capitale sociale presente.
2. L’Assemblea straordinaria delibera sia in
prima che in seconda convocazione con il voto favorevole di tanti
Soci che rappresentino i due terzi del capitale sociale.
AMMINISTRAZIONE DELLA SOCIETA’
Articolo 16
1. La Società è amministrata da un Consiglio di Amministrazione
formato da 5 consiglieri.
2. I consiglieri sono nominati ai sensi
dell’articolo 6 della legge regionale n. ? del
???.., recante "Costituzione di una società per azioni per la
gestione della Casa da gioco di Saint-Vincent".
3. I componenti del Consiglio di Amministrazione durano in
carica tre esercizi e sono rieleggibili.
4. Se nel corso dell’esercizio verranno a mancare
uno o più Amministratori, si provvederà secondo le norme
dell’articolo 6 della legge regionale n. ? del
???.., recante "Costituzione di una società per azioni per la
gestione della Casa da gioco di Saint-Vincent" e del Codice
civile.
5. Qualora, per dimissioni o altre cause, venisse a mancare la
maggioranza degli Amministratori, l’intero Consiglio
si intenderà decaduto e si dovrà provvedere alla nomina di un nuovo
Consiglio a termini di legge.
6. I nominati nel corso dello stesso periodo di nomina cessano
dalle loro funzioni unitamente a quelli già in carica
all’atto della nomina.
Articolo 17
1. Il Consiglio nomina tra i suoi componenti un Presidente e un
Vice Presidente.
2. Nei limiti dell’articolo 2381 del Codice
civile le attribuzioni del Consiglio saranno delegate a uno dei
suoi membri, che assumerà le funzioni di Amministratore
Delegato.
3. Il Consiglio, il Presidente e l’Amministratore
delegato hanno facoltà di nominare procuratori per la gestione di
specifici settori nell’esercizio dei poteri ad essi
conferiti.
4. Il Consiglio nomina il Direttore Generale e ne stabilisce il
trattamento economico, specificandone i relativi poteri.
Articolo 18
1. Il Consiglio di Amministrazione si riunisce sia nella sede
della Società che altrove su convocazione del Presidente o
dell’Amministratore delegato tutte le volte che gli
stessi lo reputino necessario, oppure quando ne facciano richiesta
almeno due Consiglieri.
2. La convocazione deve effettuarsi mediante lettera da
inviarsi, anche a mano, almeno tre giorni prima
dell’adunanza; in casi di urgenza può effettuarsi
anche telegraficamente, via telefax, via e-mail o telefonicamente
con almeno 24 ore di anticipo.
3. Le adunanze sono presiedute dal Presidente e, in caso di
assenza di questi, da un Amministratore designato dal Consiglio di
Amministrazione. Chi presiede l’adunanza sarà
assistito da un segretario, che potrà essere designato anche tra
persone estranee al Consiglio.
Articolo 19
1. Le riunioni del Consiglio di Amministrazione si considerano
regolarmente costituite quando siano state regolarmente convocate e
qualora sia presente la maggioranza dei componenti il Consiglio
stesso.
2. Il Consiglio di Amministrazione delibera a maggioranza dei
presenti per alzata di mano.
3. Qualora si verifichi una situazione di parità si procederà
nel modo seguente: dopo aver verbalizzato il risultato di parità,
la questione verrà rimessa ai voti e, in caso di nuova parità, il
voto del Presidente o di chi, in sua assenza, presiede
l’adunanza, determinerà il risultato della
votazione.
4. Partecipano alle riunioni del Consiglio di Amministrazione i
Sindaci e il Direttore generale, senza diritto di voto.
Articolo 20
1. Il Consiglio di Amministrazione è investito dei più ampi
poteri per l’Amministrazione ordinaria e
straordinaria della Società.
2. Esso ha pertanto la facoltà di compiere tutti gli atti, anche
di disposizione, che ritiene opportuni per il conseguimento
dell’oggetto sociale, esclusi quelli che la legge
espressamente riserva all’Assemblea dei Soci.
3. I poteri per la gestione ordinaria della Società spettano,
qualora non venga diversamente stabilito al momento della nomina,
all’Amministratore delegato, eccezione fatta di
tutte quelle attribuzioni che per legge spettano al Consiglio di
Amministrazione, nonché di quelle espressamente riservate al
Consiglio dall’articolo 21 del presente Statuto.
Articolo 21
1. Per la validità delle deliberazioni del Consiglio di
Amministrazione si richiede la presenza effettiva della maggioranza
dei suoi membri in carica e le deliberazioni sono adottate a
maggioranza assoluta dei voti dei presenti.
2. Il Consiglio di Amministrazione non può delegare al
Presidente o all’Amministratore delegato, o ad
alcuna altra singola persona, i poteri relativi alle seguenti
materie, a esso, come Collegio, esclusivamente riservate:
- concessione di garanzie, avalli, fideiussioni, ipoteche,
pegni, prestiti, a favore di società controllate e/o collegate;
- acquisto e vendita di immobili; costituzione di diritti reali
sugli stessi e leasing su immobili, con durata superiore a quella
minima prevista per legge;
- acquisto, vendita, affitto di aziende, complessi aziendali e
altre operazioni relative ad aziende o complessi aziendali;
costituzione di società collegate e/o controllate nonché acquisto
di partecipazioni in altre società del settore;
- contratti, impegni, investimenti e spese di durata superiore a
tre anni o di valore superiore ai mezzi propri della Società;
- acquisto o vendita di azioni proprie o altre operazioni sulle
azioni proprie o sulle obbligazioni proprie, inclusa la modifica
delle condizioni di eventuali prestiti obbligazionari e delibere di
conversione anticipata;
- delega e mandato a votare alla persona delegata, nelle
Assemblee straordinarie delle partecipate;
- identificazione dei settori di intervento e relativa
pianificazione pluriennale;
- esame da effettuarsi entro il 31 dicembre, e approvazione
preventiva dei budgets operativi annuali e di tutte le attività con
visibilità minima eccedente i dodici mesi;
- contratti di finanziamento a lungo termine;
- impegni di non concorrenza;
- redazione del bilancio annuale e destinazione degli utili o
copertura delle perdite;
- deliberazioni di sottoporre le questioni di cui al presente
elenco all’Assemblea dei Soci;
- procura alle cariche sociali e al Direttore generale per le
operazioni di cui al presente elenco.
Articolo 22
1. Ai componenti del Consiglio di Amministrazione spettano il
rimborso delle spese sostenute per ragioni del loro ufficio ed il
compenso stabilito
dall’Assemblea
.
2. Il compenso del Presidente e
dell’Amministratore delegato è stabilito
dall’Assemblea, su proposta del Consiglio di
Amministrazione sentito il parere del Collegio Sindacale.
RAPPRESENTANZA SOCIALE E DELEGHE
Articolo 23
1. Al Presidente o, in caso di sua assenza o impedimento, al
Vice Presidente, spetta la rappresentanza della Società di fronte
ai terzi e in giudizio, con facoltà di promuovere azioni e istanze
giudiziarie e amministrative per ogni grado di giudizio.
2. Di fronte ai terzi la firma del Vice Presidente fa fede
dell’assenza o impedimento del Presidente.
3. Nell’ambito dei rispettivi poteri la firma e
la rappresentanza sociale spettano anche
all’Amministratore delegato e al Direttore
generale.
COLLEGIO SINDACALE
Articolo 24
1. Il Collegio sindacale si compone di tre membri effettivi e
due supplenti nominati ai sensi dell’articolo 7
della legge regionale n. ? del ???.., recante "Costituzione di una
società per azioni per la gestione della Casa da gioco di
Saint-Vincent".
2. Gli emolumenti dei Sindaci effettivi sono stabiliti per
l’intero triennio secondo la tariffa minima dei
Dottori Commercialisti, salva diversa determinazione
dell’Assemblea ordinaria.
3. I Sindaci partecipano alle riunioni del Consiglio di
Amministrazione senza diritto di voto. A tale scopo saranno loro
recapitati gli avvisi di convocazione di tutte le riunioni del
Consiglio di Amministrazione.
BILANCIO E UTILI
Articolo 25
1. L’esercizio sociale si chiude al 31 dicembre
di ogni anno.
2. Il Consiglio di Amministrazione redige il bilancio di
esercizio annuale con relativo conto dei profitti e delle perdite
corredandoli con una relazione sull’andamento della
gestione sociale, redatto da primaria società di revisione.
Articolo 26
1. Gli utili netti risultanti dal bilancio, dedotto il cinque
per cento da assegnarsi alla riserva ordinaria fino a che questa
abbia raggiunto il quinto del capitale sociale, verranno attribuiti
alle azioni, salvo diversa deliberazione
dell’Assemblea su proposta del Consiglio di
Amministrazione.
Articolo 27
1. Il pagamento dei dividendi è effettuato presso le casse
designate dal Consiglio di Amministrazione ed entro il termine che
viene annualmente fissato dal Consiglio stesso.
Articolo 28
1. I dividendi non riscossi entro il quinquennio dal giorno in
cui divennero esigibili, vanno prescritti a favore delle riserve
della Società.
SCIOGLIMENTO E LIQUIDAZIONE
Articolo 29
1. Addivenendosi in qualsiasi tempo e per qualsiasi causa allo
scioglimento della Società, l’Assemblea, nei modi
stabiliti dalla legge, definisce le modalità di liquidazione e
nomina uno o più liquidatori determinandone i poteri.
ARBITRATO
Articolo 30
1. Ogni controversia tra i Soci e/o Soci e Società o fra Società
e Amministratori o Sindaci relativi alla validità, interpretazione
e/o esecuzione del presente Statuto sarà deferita al giudizio di un
Collegio che siederà in Aosta, composto da tre arbitri; i primi due
nominati uno ciascuno dalle parti e il terzo nominato dai primi due
arbitri in accordo tra loro, ovvero, in difetto, dal Presidente del
Tribunale di Aosta. Qualora le parti siano più di due il Collegio
arbitrale verrà nominato dal Presidente del Tribunale di Aosta.
COMPETENZA GIUDIZIALE
Articolo 31
1. Per qualsiasi controversia tra la Società e i suoi componenti
o comunque relativa alla vita sociale, il foro competente è quello
di Aosta.
DISPOSIZIONI GENERALI
Articolo 32
1. Ai fini di qualsiasi comunicazione sociale il domicilio dei
Soci è quello risultante dal libro dei Soci.
Articolo 33
1. Per tutto quanto non specificatamente previsto nel presente
Statuto, si fa riferimento alle disposizioni di legge vigenti.
Président
Pour le Statut, s’agissant
d’un acte administratif, d’après la
coutume, nous procéderons à une votation unique.
Par rapport au texte qui a été soumis à
l’Assemblée par le Gouvernement, nous avons attiré
votre attention sur les sept amendements adoptés par la
II
ème
Commission conjointement avec la IV
ème
Commission.
A ces amendements nous en rajoutons un de nature technique, qui
sera régulièrement introduit dans tous les actes successifs,
c’est-à-dire la suppression de
l’alinéa contenant le rappel à
l’article 8 du décret n° 320 en matière de contrôle,
cette matière étant innovée par la réforme constitutionnelle du
titre V
ème
de la Constitution.
Je soumets au vote le projet de Statut de la société Casino de
la Vallée avec les amendements présentés par les deux
Commissions:
Conseillers présents et votants: 32
Pour: 26
Contre: 6
Le Conseil approuve.
Sur cela nous suspendons les travaux de
l’Assemblée qui reprendront dans
l’après-midi à 16 heures.
La séance est levée.
