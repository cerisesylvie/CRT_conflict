Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3435 del 20 maggio 1992 - Resoconto
OGGETTO N. 3435/IX Disegno di legge: "Proroga e
rifinanziamento per l'esercizio 1992 della legge regionale 30
ottobre 1987, n. 87, come successivamente modificata dalla legge
regionale 16 giugno 1988 n. 47, concernente interventi a favore
delle società minori che gestiscono impianti di risalita".
Presidente
Se non vi sono richieste di intervento,
dichiaro chiusa la discussione generale e passo all'esame
dell'articolato. Do lettura e pongo in votazione l'articolo
1:
Articolo 1 (Autorizzazione di spesa)
1. L'efficacia della legge regionale 30 ottobre 1987, n. 87,
come successivamente modificata dalla legge regionale 16 giugno
1988, n. 47, concernente interventi a favore di impianti di
risalita, è ulteriormente prorogata sino al 31 dicembre 1992.
2. L'onere derivante dall'applicazione della presente legge,
valutato in lire 350.000.000, graverà sul capitolo 64680 del
bilancio di previsione della Regione per l'anno 1992.
3. Alla copertura dell'onere di cui al comma due, si provvede
mediante prelievo per pari importo dello stanziamento iscritto al
capitolo 69000, a valere sull'accantonamento previsto all'allegato
n. 8 al bilancio per l'anno in corso, concernente "Potenziamento
impianti di risalita (sviluppo economico - settore turismo - punto
D.4.2.5.)" della parte spesa del bilancio di previsione della
Regione per l'anno 1992.
Esito della votazione:
Presenti, votanti e favorevoli: 32.
Il Consiglio approva.
Passiamo all'articolo 2
Articolo 2 (Variazioni di bilancio)
1. Al bilancio di previsione della Regione per l'anno
finanziario 1992 sono apportate le seguenti variazioni, in termini
sia di competenza sia di cassa:
parte spesa
a) in diminuzione:
cap. 69000 "Fondo globale per il finanziamento di spese
correnti"
lire 350.000.000
b) in aumento:
cap. 64680 "Contributi a favore di società minori che gestiscono
impianti di risalita.
Legge regionale 30 ottobre 1987, n. 87.
Legge regionale 16 giugno 1988, n. 47
Legge regionale , n.
lire 350.000.000
Esito della votazione:
Presenti, votanti e favorevoli: 32.
Il Consiglio approva.
Passiamo all'articolo 3
Articolo 3 (Dichiarazione d'urgenza)
1. La presente legge è dichiarata urgente ai sensi del comma 3
dell'articolo 31 dello Statuto speciale ed entrerà in vigore il
giorno successivo a quello della sua pubblicazione nel Bollettino
ufficiale della Regione.
Esito della votazione:
Presenti, votanti e favorevoli: 32.
Il Consiglio approva.
Presidente
Pongo in votazione la legge nel suo
complesso:
Esito della votazione:
Presenti, votanti e favorevoli 32.
Il Consiglio approva all'unanimità.
Presidente
Secondo gli accordi presi, potremmo
proseguire ora con gli oggetti vecchi e nuovi, secondo l'ordine con
cui sono arrivati ai consiglieri.
