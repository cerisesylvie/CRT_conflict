Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 4519 del 13 aprile 1993 - Resoconto
OGGETTO N. 4519/IX Disegno di legge: "Contributi per attività
ed iniziative a carattere culturale e scientifico".
Presidente
É aperta la discussione generale.
Se nessun Consigliere chiede di parlare, si passa all'esame
dell'articolato. Do lettura dell'articolo 1:
Articolo 1 (Generalità)
1. La Regione, nei limiti degli stanziamenti annualmente
iscritti in bilancio, concede contributi a favore di associazioni e
di enti pubblici e privati allo scopo di sostenere e incentivare la
realizzazione di manifestazioni a carattere culturale, scientifico
ed artistico suscettibili di favorire la crescita culturale della
Valle d 'Aosta.
Presidente
Pongo in votazione l'articolo 1.
Esito della votazione:
Presenti, votanti e favorevoli: 20
Il Consiglio approva all'unanimità
Presidente
Do lettura dell'articolo 2:
Articolo 2 (Presentazione delle domande)
1. Per l'ottenimento dei contributi di cui alla presente legge i
soggetti ivi indicati devono presentare ai Servizi culturali
dell'Assessorato regionale della Pubblica Istruzione domanda in
carta libera corredata da:
a) dettagliata e documentata relazione illustrante
l'articolazione, le caratteristiche organizzative e i risvolti
culturali e scientifici delle iniziative;
b) dettagliata e documentata previsione delle spese e delle
entrate;
c) dichiarazione attestante se il richiedente esercita o meno
attività di impresa.
Presidente
Pongo in votazione l'articolo 2.
Esito della votazione:
Presenti, votanti e favorevoli: 20
Il Consiglio approva all'unanimità
Presidente
Do lettura dell'articolo 3:
Articolo 3 (Entità dei contributi per le manifestazioni
culturali e scientifiche)
1. I contributi per le manifestazioni culturali e scientifiche
sono concessi nella misura massima del 50 percento della spesa
ritenuta ammissibile.
2. In caso di manifestazione di rilevante contenuto culturale e
scientifico, da concordare direttamente con l'Assessorato della
Pubblica Istruzione, la percentuale di cui al comma uno può essere
aumentata fino al 70 percento della spesa ritenuta ammissibile.
3. Sull'ammissibilità a contributo delle spese e sulla
valutazione dell'interesse culturale e scientifico delle iniziative
proposte decide l'Assessore alla Pubblica Istruzione sentito il
parere dei Servizi culturali.
Presidente
Pongo in votazione l'articolo 3.
Esito della votazione:
Presenti, votanti e favorevoli: 20
Il Consiglio approva all'unanimità
Presidente
Do lettura dell'articolo 4:
Articolo 4 (Contributi alle corali ed ai gruppi
folcloristici)
1. Le corali ed i gruppi folcloristici della Valle di Aosta
possono fruire di contributi regionali per:
a) lo svolgimento dell'attività annuale. L'ammontare del
relativo contributo è così determinato:
1) lire 1.500.000 per l'attività annuale delle corali e dei
gruppi aventi almeno quindici componenti;
2) lire 500.000 per l'attività annuale delle corali e dei gruppi
aventi meno di quindici componenti;
3) lire 35.000 per ogni componente.
Gli importi sono ridotti del 50 percento se la corale o il
gruppo non partecipa alla tradizionale Assemblea regionale di canto
corale.
b) la confezione di costumi storici e tradizionali. Il
contributo è erogato ogni dieci anni e l'ammontare relativo è
determinato nella misura del 70 percento delle spese ritenute
ammissibili e per un importo complessivo non superiore a lire
20.000.000, salve le confezioni per i nuovi componenti.
c) l'acquisto di divise. Il contributo è erogato ogni dieci anni
e l'ammontare relativo è determinato nella misura del 50 percento
della spesa ritenuta ammissibile e per un importo complessivo non
superiore a lire 10.000.000, salvi gli acquisti per i nuovi
componenti.
d) l'organizzazione in Valle di Aosta di manifestazioni di
particolare rilevanza, da concordare con i Servizi culturali
dell'Assessorato della Pubblica Istruzione, nella misura del 50
percento della spesa ritenuta ammissibile e per un importo massimo
di lire 6.000.000 ogni anno.
e) la partecipazione delle corali segnalate dalla Giuria
dell'Assemblea di canto corale a manifestazioni di particolare
rilevanza, fuori del territorio della Valle di Aosta, nella misura
del 90 percento della spesa ritenuta ammissibile e per un importo
massimo di L 3.000.000 ogni anno.
Presidente
Pongo in votazione l'articolo 4.
Esito della votazione:
Presenti, votanti e favorevoli: 20
Il Consiglio approva all'unanimità
Presidente
Do lettura dell'articolo 5:
Articolo 5 (Contributi ai gruppi mascherati storici e
tradizionali)
1. Gruppi mascherati storici e tradizionali della Valle di Aosta
possono fruire di contributi regionali per l'acquisto o la
confezione di costumi del carnevale.
2. Il contributo è erogato ogni dieci anni e l'ammontare
relativo è determinato nella misura del 50 percento della spesa
ritenuta ammissibile e per un importo complessivo non superiore a
lire 15.000.000, salvi gli acquisti per i nuovi componenti.
3. L'individuazione dei gruppi mascherati storici e tradizionali
della Valle di Aosta è affidata ad una Commissione di tre esperti
nominata dalla Giunta regionale su proposta dell'Assessore alla.
Pubblica Istruzione.
Presidente
Pongo in votazione l'articolo 5.
Esito della votazione:
Presenti, votanti e favorevoli: 20
Il Consiglio approva all'unanimità
Presidente
Do lettura dell'articolo 6:
Articolo 6 (Contributi alle bande musicali)
1. Le bande musicali della Valle di Aosta, oltre ai benefici
previsti dalla legge regionale 17 marzo 1986, n. 5, "Interventi
regionali per l'attività delle bande musicali e per l'attuazione di
corsi di orientamento musicale di tipo corale, strumentale e
bandistico", possono fruire di contributi per l'acquisto di divise.
Il contributo è erogato ogni dieci anni e l'ammontare e determinato
nella misura del 70 percento della spesa ritenuta ammissibile e per
un importo complessivo non superiore a lire 20.000.000, salvi gli
acquisti per i nuovi componenti.
2. Le bande musicali della Valle di Aosta possono fruire di un
contributo per l'organizzazione del tradizionale raduno annuale
nella misura del 70 percento della spesa ritenuta ammissibile e per
un importo complessivo non superiore a lire 30.000.000.
Presidente
Pongo in votazione l'articolo 6.
Esito della votazione:
Presenti, votanti e favorevoli: 20
Il Consiglio approva all'unanimità
Presidente
Do lettura dell'articolo 7:
Articolo 7 (Contributi alla Società Cooperativa "Librairie
Valdôtaine")
1. La Società cooperativa "Librairie Valdôtaine" a r.l. con sede
in Aosta, può fruire di un contributo regionale annuo fino a lire
30.000.000 nelle spese a sostenere per la promozione e la
partecipazione ad attività sociali, culturali ricreative e
mutualistiche nonché per le attività relative alla diffusione del
bilinguismo e la pubblicazione e la diffusione di opere nuove e di
riedizioni in lingua francese.
2. La Società cooperativa la "Librairie Valdôtaine" presenterà a
tal fine un apposito piano annuale delle attività programmate,
corredato dai documenti di cui all'articolo 2.
Presidente
Pongo in votazione l'articolo 7.
Esito della votazione:
Presenti, votanti e favorevoli: 20
Il Consiglio approva all'unanimità
Presidente
Do lettura dell'articolo 8:
Articolo 8 (Istruttoria e concessione dei contributi)
1. I Servizi culturali dell'Assessorato della Pubblica
Istruzione provvedono, entro 60 giorni dal ricevimento delle
domande, all'istruttoria ed alla valutazione delle stesse.
2. I contributi sono concessi con deliberazione della Giunta o
del Consiglio regionale, in relazione ai rispettivi limiti di spesa
di competenza.
Presidente
Pongo in votazione l'articolo 8.
Esito della votazione:
Presenti, votanti e favorevoli: 20
Il Consiglio approva all'unanimità
Presidente
Do lettura dell'articolo 9:
Articolo 9 (Liquidazione ed erogazione)
1. I contributi concessi ai sensi della presente legge sono
liquidati ed erogati in due rate: la prima, corrispondente al 60
percento dell'importo concesso, dopo che è divenuta esecutiva la
relativa deliberazione di attribuzione e la seconda, a saldo, a
manifestazione o acquisti avvenuti, su presentazione di una breve
relazione sull'attività svolta nonché di un dettagliato e
documentato rendiconto i cui giustificativi delle spese sostenute
devono essere costituiti da documenti fiscalmente regolari.
2. Il rapporto tra l'ammontare complessivo del contributo
erogato e quello delle spese regolarmente giustificate non può
eccedere il rapporto tra l'ammontare del contributo inizialmente
concesso e quello delle spese preventivate.
Presidente
Pongo in votazione l'articolo 9.
Esito della votazione:
Presenti, votanti e favorevoli: 20
Il Consiglio approva all'unanimità
Presidente
Do lettura dell'articolo 10:
Articolo 10 (Non cumulabilità dei contributi)
1. I contributi concessi in applicazione della presente legge
non sono cumulabili con eventuali contributi concessi dallo Stato e
dalla Regione ai sensi delle leggi regionali:
- 9 aprile 1979, n. 16 "Autorizzazione di spesa per la
concessione di un contributo annuo per il funzionamento
dell'lstituto storico della Resistenza in Valle di Aosta".
- 25 agosto 1980, n. 39 "Autorisation d'ouverture de crédit pour
l'octroi d'une subvention annuelle au Comité de l'Alliance
Française en Vallée d'Aoste et au Centre Mondial d'information pour
l'Education Bilingue".
- 9 dicembre 1981, n. 79 "Contributi alle associazioni culturali
valdostane".
- 4 maggio 1984, n. 15 Concessione di un contributo annuo per il
funzionamento della Cooperativa culturale regionale "Università
Valdostana della Terza Età".
- 22 novembre 1984, n. 57 "Inserimento del Centro studi e
cultura Walser della Valle di Aosta tra le associazioni culturali
valdostane di cui alle legge regionale 9 dicembre 1981 n° 79 e 15
luglio 1982, n° 31".
- 19 giugno 1992, n. 29 "Interventi regionali a favore
dell'attività teatrale locale"
e successive proroghe.
Presidente
Pongo in votazione l'articolo 10.
Esito della votazione:
Presenti, votanti e favorevoli: 20
Il Consiglio approva all'unanimità
Presidente
Do lettura dell'articolo 11:
Articolo 11 (Disposizioni finanziarie)
1. Alla copertura degli oneri derivanti dall'applicazione della
presente legge, valutati in annue lire 700 milioni, si provvede per
l'anno 1993 mediante utilizzo dello stanziamento già iscritto al
capitolo 57260 del bilancio della Regione per l'anno 1993 che
assume la seguente denominazione: ("Contributi ad enti e ad
associazioni culturali ed educative per manifestazioni ed
iniziative culturali e scientifiche").
2. A copertura degli oneri per gli anni 1994-1995 si provvede
mediante utilizzo delle risorse iscritte per i medesimi anni al
Capitolo 57260 del bilancio pluriennale della Regione per gli anni
1993-1995.
3. A decorrere dall'anno 1994, alla eventuale rideterminazione
dell'onere si procederà con legge di bilancio, ai sensi
dell'articolo 15 della legge regionale 27 dicembre 1989, n. 90.
Presidente
Pongo in votazione l'articolo 12.
Esito della votazione:
Presenti, votanti e favorevoli: 20
Il Consiglio approva all'unanimità
Presidente
Do lettura dell'articolo 12:
Articolo 12 (Dichiarazione di urgenza)
1. La presente legge è dichiarata urgente ai sensi dell'articolo
31, comma 3 dello Statuto Speciale ed entrerà in vigore il giorno
successivo a quello della sua pubblicazione nel Bollettino
Ufficiale della Regione.
Presidente
Pongo in votazione l'articolo 12.
Esito della votazione:
Presenti, votanti e favorevoli: 20
Il Consiglio approva all'unanimità
Presidente
Pongo in votazione la legge nel suo
complesso.
Esito della votazione:
Presenti, votanti e favorevoli: 20
Il Consiglio approva all'unanimità
Presidente
Il Consiglio è convocato alle ore 16. I
lavori sono terminati.
La seduta è tolta.
