Classificazione
AMMINISTRAZIONE REGIONALE
Ordinamento degli uffici e del personale
PROTEZIONE CIVILE, VIGILI DEL FUOCO E INTERVENTI PER CALAMITÀ NATURALI
Vigili del fuoco - Difesa antincendi



Oggetto del Consiglio n. 2847 del 20 febbraio 2013 - Resoconto
OGGETTO N. 2847/XIII - Approvazione di mozione: "Impegno del
Presidente della Regione a riferire alla competente commissione
consiliare in merito a quanto verificatosi nel concorso per
l'assunzione di vigili del fuoco".
Président -
Merci. Pour l'illustration la parole au
collègue Cerise.
Cerise (ALPE)
- Merci Président.
Questa è la seconda iniziativa di questa giornata che mi tocca
illustrare; rispetto al momento della presentazione ci sono state
evidentemente delle novità, degli aggiornamenti, degli elementi che
sicuramente sono degni della nostra attenzione. Novità che sono
quelle dichiarazioni del Presidente, prima, su Twitter...ormai
Twitter ha contagiato tutti, anche il Santo Padre è stato
contagiato da Twitter, peccato poi che, dopo un po' di tempo, si è
dovuto dimettere...ma non credo che ci sia una correlazione tra la
fase del Twitter e delle sue dimissioni, dunque stia tranquillo,
Presidente!
No, niente, noi avevamo messo l'accento in fase di presentazione
sull'increscioso episodio che aveva visto le
défaillances
di
un sistema informatico, ed il quesito che ci eravamo posti è: se
non ci fosse stato il ricorso dei 13 esclusi, si sarebbe venuti a
capo comunque di questo errore? o che...ecco, questo non lo so.
Sarà giustamente lei...perché poi l'impegnativa è molto chiara e
semplice, che al di fuori di ogni polemica si vuole solo fare
chiarezza sulla situazione. Novanta candidati che...90 candidati
esclusi dal test psico-attitudinale; 135, mi pare, erano quelli che
lo avevano superato, 9 dei ricorrenti poi, verificato che avevano
superato il test. Ecco, questo è preoccupante, ma viene
preoccupante anche il fatto dell'azzeramento. Di tutti quelli che
avevano superato il test psico-attitudinale, che oggi devono
riproporsi ad una selezione, se effettivamente avevano superato il
test mi sembra, anche questo, un fatto non piacevole per chi è
toccato da questo aspetto qua! E credo che oggi il posto di lavoro
sicuro è quanto mai appetibile...poi, figuriamoci, un posto nei
vigili del fuoco! Sappiamo tutti che è molto ambito dai nostri
giovani per tutta una serie di ragioni e presenta una certa
professionalità, ma sicuramente dà anche un certo risvolto alla
loro situazione personale. Questo è un accaduto che ha delle
ripercussioni sicuramente sull'immagine della Regione. Mi pare che
ci sia già, abbastanza diffuso, il fatto che si dubita su
quell'imparzialità che dovrebbero avere i concorsi pubblici. Questo
sicuramente non va assicurare i candidati sotto questo profilo.
Ecco, noi, nell'impegnativa pertanto, molto semplice, chiediamo
al Presidente di riferire alla Commissione competente, precisando
quali iniziative intende assumere per evitare in futuro tale
deplorevole situazione, e ad informare la Commissione stessa in
merito alle eventuali azioni che si intendono promuovere nei
confronti eventualmente della società affidataria del sistema
informatico che ha prodotto l'increscioso episodio. Ci pare,
specialmente alla luce della nuova scelta di azzeramento, mi pare
che riferire in Commissione sia quanto meno un atto dovuto. La
ringrazio.
Président
- Merci. Il y a quelqu'un qui souhaite
intervenir? La parole au Président Rollandin.
Rollandin (UV)
- Sì, grazie Presidente.
Vorrei ringraziare il collega Pino Cerise per aver spiegato in
modo molto lineare quelle che erano le sue preoccupazioni, che sono
le nostre, perché io vorrei sottolineare tre aspetti che sono
importanti non solo per quest'aula, ma anche per l'esterno: perché
qui si dimentica che la politica nei concorsi non c'entra più
niente! Niente! Né nella scelta di chi fa il concorso, né di come
si svolge, né nell'annullamento! Non c'entra più nulla! Perché
troppo spesso qui l'impressione è (cioè che si faccia bene, o che
si faccia male): chissà cosa è successo, chissà cos'hanno
fatto!
Io vorrei che ci si ricordasse che tutta la procedura che viene
svolta nel momento in cui, lì, sì, la politica decide quanti posti
devono essere messi a concorso...e lì finisce! Da lì in avanti
tutto è nelle mani di, è nelle mani di... In questo caso dobbiamo
dire, per la massima trasparenza ed obiettività, era stato scelto
per questo concorso quella che era - a detta non solo degli uffici,
ma a livello nazionale - l'organizzazione numero uno per questo
tipo di selezione, che era questa "Giunti O.S. Organizzazioni
Speciali", incaricata da altre Regioni e dal Ministero
dell'Interno. Sembrava, a detta giustamente anche degli uffici, che
dessero tutte le garanzie possibili. Purtroppo ci sono stati degli
inconvenienti. Quindi adesso non entro di più nel merito, perché
gli accertamenti sono ancora in atto, per verificare quelle che
sono una delle preoccupazioni che il collega Cerise ha detto, i
danni, non solo d'immagine, ma anche nei confronti di...che sono
conseguenti a questo caso, quindi io non ho nessun problema ad
andare a riferire in Commissione. Vorrei solo chiedere la cortesia
che ci fosse anche il responsabile del procedimento, perché io,
ripeto, vado volentieri, ma parleranno i responsabili, perché io
francamente, come all'inizio l'unica cosa che avevo detto è che
sapevo che si pensava di sospendere all'inizio, poi c'è già stato
un passaggio nei confronti del Tribunale amministrativo, che ha
creato alcune premesse, per cui la decisione presa dal Dirigente
della Struttura organizzativa concorsi e incentivazione del
Dipartimento del personale ha avviato il procedimento di revoca del
test psico-attitudinale svolto il 6 dicembre. Questa è, ad oggi, la
conclusione. Solo per correttezza e per...
Quindi io sono disponibile, d'accordo, come dico, di andare a
dare i ragguagli necessari in modo che si evidenzi la trasparenza,
quello che è stato, quello che è successo, com'è successo, in modo
che tutti i chiarimenti siano conosciuti, noti a tutti,
sottolineando, ancora una volta, che la politica in questo non
c'entra niente, né la Giunta, né nessuno. Ecco, io vorrei che
questo fosse chiaro, perché, come dire? c'è un po' la...chissà
cos'è successo! Eh cosa, la domanda è: chi è, chi è giustamente il
colpevole. Allora, noi qui abbiamo individuato qual è il soggetto
che ha avuto questa difficoltà, non di più. Quindi io non so dire
di più oggi. Nel momento in cui siamo pronti vado in Commissione,
col responsabile dirò quello che è successo. D'accordo?
Président
- Merci. Pour la réplique la parole au collègue
Cerise.
Cerise (ALPE)
- È con apprezzamento che si accoglie la
sua proposta di portare in Commissione, anzi ragione in più, perché
poi nei dettagli del procedimento il responsabile del procedimento
ha sicuramente tutte le cose nei dettagli. Quando ho fatto
riferimento del discorso che a volte all'esterno c'è una certa
opacità su quello che sono i concorsi, questo è, non ho fatto delle
accuse alla politica, ma dicevo solamente che c'è questa
sensazione, troppe volte, no? E allora quando si verificano i fatti
che si sono verificati, questi non fanno che portare discredito,
perché sembra quasi...
L'unica cosa che chiediamo è che questo confronto in Commissione
avvenga in tempi accettabili, che non si trascini troppo a lungo,
tutto lì.
Presidente
- Ci sono altri che vogliono intervenire? Ha
chiesto la parola il Presidente Rollandin.
Rollandin (UV)
- Condivido il discorso "tempi". Appena io
ho i dati da parte del responsabile, che siano in grado di spiegare
che cosa è successo e come giustificare tutti gli atti e quello che
si vuole fare, avviso subito la Commissione, in modo tale che possa
essere avviato questo. Sottolineando ancora una volta che - come ha
detto bene il collega - questa "opacità", che invece non c'è perché
è tutto non solo trasparente, ma di più, bisogna che a questo punto
possa essere capita da tutti, perché purtroppo non è così! E vale
in questo caso come vali in altri casi, dove s'immagina chissà che
cosa! È bene che tutto questo si sappia, perché così è!
Presidente
- Grazie. Possiamo mettere in votazione il
testo? La votazione è aperta. Colleghi siete invitati a votare.
Possiamo chiudere la...no. Okay, possiamo chiudere la
votazione.
Presenti: 28
Votanti: 28
Favorevoli: 28
La mozione è accolta.
Punto 21 all'ordine del giorno.
