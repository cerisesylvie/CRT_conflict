Classificazione
ASSETTO DEL TERRITORIO
Urbanistica e pianificazione territoriale



Oggetto del Consiglio n. 1585 del 10 novembre 2005 - Resoconto
OGGETTO N. 1585/XII - Piano regionale di riqualificazione e
valorizzazione dei beni paesaggistici, urbanistici ed ambientali,
ai sensi della legge regionale 5 febbraio 2004, n. 1.
Il Consiglio
Vista la legge regionale n. 1 del 2004, recante "Disposizioni
in materia di riqualificazione urbanistica, ambientale e
paesaggistica e di definizione degli illeciti edilizi nel
territorio della Valle d'Aosta", la quale promuove la realizzazione
di interventi di riqualificazione e sviluppo ambientale,
urbanistico e paesaggistico;
Ricordato che tale legge affronta i problemi ambientali
presenti sul territorio regionale mediante la promozione e la
realizzazione di interventi di riqualificazione e sviluppo
ambientale, urbanistico e paesaggistico, anche in un'ottica di
valorizzazione turistico culturale e nel rispetto del principio di
sviluppo sostenibile;
Rammentato altresì che in attuazione della l.r. 1/2004 con
deliberazione della Giunta regionale n. 4516/2004 del 6 dicembre
2004 è stato approvato il "Progetto di Piano regionale di sviluppo,
riqualificazione e valorizzazione dei beni paesaggistici,
urbanistici ed ambientali", che stabilisce come prioritari gli
interventi riguardanti il sistema Fluviale del PTP, per i quali è
stata verificata la conformità ai principi espressi dal PTP (piano
territoriale paesistico della Valle d'Aosta);
Considerato che la ricognizione di aree oggetto di
riqualificazione e sviluppo ambientale è stata affidata ai singoli
Comuni e Comunità montane, nel rispetto della finalità del suddetto
Progetto di Piano il cui intento è anche quello di sensibilizzare i
Comuni ad un esame attento del proprio territorio e che questi
hanno presentato alla Direzione Ambiente delle proposte di
interventi individuati sul proprio territorio aventi finalità e
caratteristiche di cui all'articolo 6 della legge 1/2004;
Considerato che la Direzione Ambiente, successivamente ad
opportuna istruttoria tecnica volta a verificare la conformità dei
suddetti interventi con le priorità ed i criteri indicati nel
Progetto di Piano, ha predisposto, in base all'articolo 7 comma 2
della legge 1/2004, il "piano regionale di riqualificazione e
valorizzazione dei beni paesaggistici, urbanistici ed ambientali",
il quale definisce:
1) gli obiettivi e le linee di azione del Piano;
2) le linee di politica ambientale da perseguire per la
realizzazione delle finalità e degli obiettivi di cui all'articolo
6 della legge regionale n. 1/2004;
3) gli interventi da realizzare;
Preso atto che, durante l'istruttoria sono stati presi in
considerazione interventi aventi ad oggetto le aree golenali della
Dora Baltea, oltre che alcuni affluenti principali della stessa
(es. Torrente Lys, Torrente Marmore, Dora di La Thuile) e che sono
stati esclusi una serie di interventi in quanto ricadenti in
un'area per la quale risulta preliminarmente necessario effettuare
una pianificazione territoriale più vasta (a livello dell'intera
asta fluviale), oppure perché non ritenuti conformi ai criteri
esplicitati nel progetto di Piano;
Evidenziato che, sulla base di tali valutazioni, è stato
pertanto definito il seguente programma di interventi articolato su
due elenchi:
1)
il primo, dettagliato nella tabella sottoriportata,
comprende gli interventi finanziati a valere sulle risorse
disponibili per il Piano. Tali interventi saranno realizzati, nel
prossimo triennio, dai soggetti attuatori indicati nella tabella
previa specifica convenzione con la Regione ai sensi dell'articolo
104 della legge regionale 7 dicembre 1998, n. 54, concernente
"Sistema delle autonomie in Valle d'Aosta":
N.
Comune
Intervento
Soggetto attuatore
Importo complessivo (in Euro)
1
Brissogne
Lavori di sistemazione terreni in Loc. Pacou
Comune di Brissogne
230.640,00
2
Fontainemore
Lavori di riqualificazione urbanistica e paesaggistica del
viale lungo il Torrente Lys, in loc. Capoluogo
Comune di Fontainemore
89.468,00
3
Hône
Riqualificazione area in prossimità della linea ferroviaria
Chivasso-Aosta e della Stazione
Comune di Hône
939.600,00
4
Issime
Intervento di recupero ambientale delle aree in
corrispondenza delle sponde e messa in sicurezza del torrente
Rickur
Comune di Issime
873.600,00
5
La Thuile
Completamento area verde Capoluogo e realizzazione percorso
di collegamento con aree Konver e pic-nic
Comune di La Thuile
384.600,00
6
Pré-Saint-Didier
Percorso di valorizzazione paesaggistica dell'orrido di
Pré-Saint-Didier
Comune di Pré-Saint-Didier
1.000.000,00
7
Saint-Rhémy-en-Bosses
Riqualificazione e sistemazione ambientale e infrastrutturale
area del valico del G.S. Bernardo
Comune di Saint-Rhémy-en-Bosses
600.000,00
8
Sarre
Recupero e valorizzazione dell'area demaniale sita lungo la
Dora Baltea
Comune di Sarre
460.920,00
9
Saint-Pierre
Riqualificazione della fascia fluviale di pertinenza della
Dora Baltea
Comune di Saint-Pierre
452.000,00
110
Valtournenche
Riqualificazione delle fasce fluviali lungo il torrente
Marmore fra le località Plan de la Glaea e Cret du Pont
Comune di Valtournenche
500.000,00
TOTALE
