Classificazione
AGRICOLTURA



Oggetto del Consiglio n. 53 del 24 luglio 2013 - Resoconto
OGGETTO N. 53/XIV - Interpellanza: "Situazione dei pagamenti
alle aziende agricole degli aiuti comunitari e future modalità di
gestione di AREA VdA".
Président -
Pour l'illustration la parole au collègue
Chatrian.
Chatrian (ALPE) -
Grazie Presidente.
Abbiamo, insieme ai colleghi dell'UVP, presentato questa
iniziativa sul piano di sviluppo rurale 2007/2013 e soprattutto
sugli intendimenti che lei, nuovo Assessore, intende mettere in
campo da subito per invertire un settore in grande difficoltà.
Permettetemi colleghi, a chi interessa, vorrei fare a voce alta
qualche riflessione legata all'ultimo quinquennio. Più volte siamo
intervenuti, come gruppo ALPE, e non solo, in quest'aula, cercando
di pungolare, di stimolare, di proporre con delle proposte di legge
o con praticamente degli emendamenti strutturali che andavano a
invertire quello che era l'impianto che il governo regionale
proponeva in quest'aula. Non le nascondiamo, Assessore, che la
situazione...non so se lei in questi 16 giorni ha avuto occasione
di farsi il punto della situazione, lo stato dell'arte del suo
Assessorato, non lo so se in 16 giorni ha avuto modo di conoscere i
punti di forza come lei ha già sottolineato nella sua intervista di
sabato scorso. Io sono un ottimista come lei, quindi assolutamente
partirei dai punti di forza, e quindi condivido il suo primo
ottimismo.
Lei ha assunto un ruolo delicatissimo in questa legislatura, in
questo nuovo governo regionale, che è quello di essere responsabile
dell'Assessorato dell'agricoltura e risorse naturali, comunque con
il solo ottimismo non è sufficiente dare delle risposte. Le faccio
però a voce alta un po' il percorso del quinquennio passato,
percorso che si termina con il termine del piano di sviluppo rurale
2013: totali ritardi nell'erogazione dei sostegni finanziari; tagli
dei finanziamenti nettamente superiori al 50%; incertezza totale
sui piani di riordino fondiario...sto facendo un riassunto del
quinquennio, eh...praticamente annullati i fondi regionali per gli
investimenti aziendali; fortemente in ritardo l'indennità
compensativa (non siamo mai riusciti a raggiungere il normale
pagamento, non siamo mai arrivati...non "sono" mai arrivati, l'ex
governo regionale); ridotti in condizione di non fare più niente i
consorzi di miglioramento fondiario, grazie al dimezzamento dei
fondi destinati a sostenere la gestione e le piccole manutenzioni;
l'incertezza totale sul futuro di ben 50 piani di riordino
fondiario dopo più di 5 anni di vacanza normativa, c'è stato un
taglio netto ai finanziamenti delle associazioni di categoria e dei
sostegni economici alla zootecnia, ai giovani agricoltori formati
in questi anni e invitati ad avviare nuove aziende promettendo
aiuti del 60%...praticamente è rimasto quasi nulla! Mancheranno
molto probabilmente i soldi per coprire le ultime annualità degli
aiuti previsti dal programma di sviluppo rurale, e i consorzi e le
aziende agricole finiranno con l'acqua alla gola. Si sono garantiti
coperture finanziarie e assestamenti di bilancio che tutti sappiamo
non ci saranno e non ci sono, a informare per tempo coloro che
contano sulle medesime entrate degli anni scorsi e si troveranno
con un pugno di mosche in mano. Ho riassunto brevemente la
situazione drammatica che abbiamo vissuto, nel quinquennio passato,
nel settore. Non entrerei di più nel dettaglio.
Vorrei però fare ancora altre considerazioni. Abbiamo suddiviso
in due le iniziative: la prima parte, il punto n. 1 e il punto n.
2, sullo stato. Le ultime iniziative che abbiamo fatto in
quest'aula risalgono al mese di marzo-aprile 2013, quindi chiediamo
di questi quattro mesi comunque la situazione per quanto riguarda
il pagamento delle indennità compensative e i pagamenti
agroambientali, e anche la misura per il benessere
animale...ripeto, più volte siamo intervenuti su queste criticità e
più volte non abbiamo avuto non solo risposte, ma neanche seguito;
e, la seconda, a quanto ammonta in totale la somma anticipata dalla
Regione tramite AREA per l'erogazione degli acconti sulle annualità
2007/2008/2009, e non ancora restituite al bilancio regionale.
Quindi questa è la prima parte, è la situazione forse più semplice;
lei non è responsabile, ci dice quello che è stato fatto in questi
quattro mesi.
La seconda parte, invece, se devo dirle la verità, è la parte
che ci interessa molto, dove staremo molto attenti alle sue
risposte. Chiederemo a lei...ecco, non chiederemo al governo
regionale, glielo assicuro, chiederemo a lei, perché sappiamo com'è
gestito e come ha voluto denigrare il settore il passato governo
regionale. Quindi "l'apertura di credito" la diamo a lei, al
settore, per la prossima programmazione, sia per quanto riguarda la
gestione dei fascicoli aziendali, e sia per quanto riguarda le
funzioni di AREA. Su questo mi permetta, Assessore Testolin, vorrei
aprire un'altra parentesi, parentesi che noi abbiamo
contrastato...non so se è
bon ton
dire contrastato...più
volte, in quest'aula, perché nel 2007...non stiamo parlando di 20
anni fa...nel 2007, l'allora Consiglio regionale votò,
all'unanimità, la costituzione dell'AREA VdA, all'unanimità, con
degli interventi...sono andato a leggermi gli interventi,
interessanti, di peso, che finalmente si dava gambe, corso a...un
qualcosa di necessario, urgente, veloce, che doveva velocizzare,
dare e fare arrivare subito gli aiuti diretti dalla Comunità
europea e finalmente si toglieva, una volta per sempre e per tutte,
il termine...si andava a "sburocratizzare" e a "semplificare"
quello che era il rapporto tra...questi erano "i grandi annunci",
Presidente Rollandin, fatti nel luglio mi sembra 2007, così -
rileggendo - sia il relatore Signora Charles che l'Assessore
Isabellon dichiaravano in quest'aula, e tutto il Consiglio votò
all'unanimità.
Assessore Testolin, dopo questo atto legislativo così importante
e impattante, "autonomia responsabile" definirei, prima iniziativa
fatta dal Gruppo ALPE nel 2008, chiesi all'Assessore competente
"quali sono le motivazioni che hanno impedito il riconoscimento
di un organismo pagatore da parte del Ministero"
...stiamo
parlando di 5 anni fa. La risposta dell'allora Assessore fu questa,
molto
tranchante
, interessante dal punto di vista politico:
"per il riconoscimento dell'organismo pagatore sono in corso le
verifiche da definire con AGEA"
, punto, nel senso che il
cerchio era chiuso e finalmente si dava corso. Siamo a luglio 2013,
AREA non solo non è stata riconosciuta, ma si è aumentata la
burocrazia, le risposte non sono arrivate e, in più, i fascicoli
aziendali sono gestiti dai centri agricoli di assistenza, quindi
neanche all'interno dell'AREA che ovviamente non operano
gratuitamente, per cui gli agricoltori valdostani devono sostenere
delle spese ogni volta che devono rinnovare le domande o aggiornare
il fascicolo.
Ho voluto farle questa ulteriore considerazione, premessa,
perché nel quesito n. 3 vogliamo conoscere le sue intenzioni, non
quelle del governo regionale, le "sue" intenzioni, perché le
intenzioni del governo regionale...sappiamo le non riposte che sono
state date in quest'aula nella scorsa legislatura. Vorremmo
veramente capire quali sono le sue azioni che vuole mettere in
campo, da subito, dato che le risposte che lei ha dato a un
giornale locale, la scorsa settimana, sono quelle di
semplificazione, come dicevo prima:
"per le questioni che
riguardano il quotidiano dei nostri agricoltori e allevatori, sarà
opportuno riuscire a snellire ed a agevolare gli adempimenti"
.
Guardi che il fatto di disporre di meno risorse economiche non è
sempre solo una negatività e non deve essere una scusa per
fermarsi; dovrà piuttosto essere uno stimolo
"a trovare idee
nuove e a mettersi a disposizione per cercare di offrire risposte
alternative"
; affermazioni di peso, molto forti.
Aspettiamo da lei ovviamente delle risposte puntuali, risposte
forti e politiche, soprattutto sulla domanda-questione n. 3.
Grazie.
Président -
Merci. Pour la réponse la parole à
l'Assesseur Testolin.
Testolin (UV) -
Grazie Presidente.
Collega Chatrian, inizio con una piccola premessa ovviamente,
nel senso che i 16 giorni che mi sono stati dati per capire il
funzionamento di una macchina così complessa sicuramente non mi
permetteranno di dare le risposte che lei magari si aspetterebbe in
questo momento, ma il mio impegno sarà massimo per approfondire le
questioni e per poter successivamente analizzare, nel dettaglio,
quelle che saranno le problematiche che lei ha sottoposto adesso e
che sottoporrà più avanti, lei come altri colleghi.
Relativamente a quello che è dell'interpellanza in merito al
primo quesito:
"quante aziende agricole valdostane in termini
percentuali sul totale degli aventi diritto sono state erogate
integralmente da AGEA nelle annualità 2007-2008-2009-2010-2011 e
2012"
...relativamente all'indennità compensativa e ai pagamenti
agroambientali, compresa la misura del benessere animale, si
desidera preliminarmente chiarire che il termine "integralmente"
non ha un esatto significato istruttorio, in quanto esso fa
riferimento ad un'aspettativa di premio legata ad una richiesta di
contributo che potenzialmente può essere disattesa in istruttoria.
In riferimento a questo contesto, mi pare dunque opportuno
sottolineare che non sono a conoscenza di pratiche per le quali il
procedimento amministrativo non sia già comunque iniziato. AREA VdA
rileva puntualmente ogni problematica identificata che ha oggetto
di segnalazione agli organi preposti da AGEA nell'attuazione del
sistema di gestione e controllo.
Venendo al primo quesito, per l'annualità 2007, l'indennità
compensativa...la percentuale di erogazione ammonta al 99,6%; i
pagamenti per l'agroambientale al 99,3%, la misura del benessere
animale in questa annualità non era ancora prevista perché ebbe
inizio nel 2008. Per il 2008 le percentuali - che elencherò nello
stesso ordine - si attestano sul 97,2%, 94% e 97%; occorre tenere
presente che per questa annualità il pagamento dell'agroambiente è
ridotto a causa del mancato rispetto dell'impegno della riduzione
del carico animale da parte di molte aziende che lo sottoscrissero
per la prima volta nell'annualità precedente, cioè nel 2007.
Inoltre il controllo a campione diede risultati negativi e un
ulteriore controllo venne effettuato, conseguentemente alla
bocciatura di numerose domande che erano state avanzate. Nel 2009
le percentuali ammontano al 97,2%, 96,8% e 99,8%; nel 2010 al 92%,
97% e 96,3%; nel 2011 al 96,2%, 94,3% e 99,3%; infine, nel 2012, al
92,7%, 93,3% e 96%. Per queste annualità pesa il mancato esito
definitivo di una parte delle aziende sottoposte a controllo a
campione, che in queste annualità sono circa 200, e che quindi
incidono in maniera pesante su quella che è la percentuale di
pagamento. Questi controlli sono in attesa della conclusione degli
accertamenti e sono peraltro previsti per il mese di agosto.
In merito alla seconda domanda:
"a quanto ammonta il totale
della somma anticipata dalla Regione tramite AREA VdA per
l'erogazione degli acconti sulle annualità 2007-2008-2009 e non
ancora restituite al bilancio regionale"
, l'importo degli
anticipi ammonta a circa 21,98 milioni di euro, di cui 11,2 milioni
a valere sul 2007, 9,4 milioni sul 2008 e 1,4 milioni nel 2009. La
restituzione totale ammonta a 16,5 milioni di euro a cui vanno
sommati 2,6 milioni per i quali sono maturati i presupposti per la
loro restituzione il cui recupero non è ancora andato a buon fine,
e altri 2 milioni e 800 mila euro sono quelli per i quali i
presupposti per il recupero non sono ancora completamente
maturati...16 milioni e 5...
Per quanto concerne infine gli adempimenti della Giunta
regionale per la prossima programmazione, sia per quanto riguarda
la gestione dei fascicoli aziendali, sia per quanto riguarda le
funzioni di AREA VdA, essi saranno oggetto di ulteriore prossima
valutazione, in relazione alle novità che verranno anche introdotte
nel nuovo PSR, in attesa della ratifica dei regolamenti comunitari,
prevista per l'inizio dell'autunno. Relativamente ai fascicoli
aziendali, così come già accennato da lei, signor Chatrian, AGEA ha
affidato ai CAA Centri di assistenza agricola fin dal 2009, tramite
una specifica convenzione, la tenuta dei fascicoli aziendali dei
propri mandatari. Tale impostazione è fonte di alcune criticità, e
sarà sicuramente oggetto di analisi riguardo alla prossima
programmazione.
Per concludere, mi preme comunque rilevare - diversamente da
quanto affermato nella premessa - che l'attività istruttoria dei
pagamenti è sostanzialmente a regime; prova ne è il simultaneo
avanzamento dei pagamenti pregressi, quelli 2007-2008, accompagnato
dalla sensibile riduzione dello sbilancio dei pagamenti accumulato
nei primi 3 anni di programmazione e dal regolamento delle campagne
2011-2012 realizzato attraverso delle procedure standard che
prevedono il pagamento del 75% entro l'autunno e il rimanente 25% -
salvo, diciamo, problematiche che possono insorgere - entro i 365
giorni.
Si valuta inoltre come poco generosa l'affermazione con la quale
le aziende più fortunate stanno ricevendo solo l'annualità 2012;
infatti il 91% del monte contributi è stato regolato appunto nei
365 giorni...dei termini della presentazione, e non era possibile
fare molto meglio avendo appunto ferme le citate 200 domande a
campione che sono soggette a controllo. Tutto ciò è avvenuto in
contemporanea anche con due operazioni, diciamo di
refresh
,
di taratura del sistema di controllo, con la creazione del nuovo
fascicolo che è quello affidato alla compilazione dei CAA,
denominato nel 2010, e con la necessità di adeguamento dei sistemi
informatici e contabili alla gestione dei Top-up
che sono le
contribuzioni regionali del sistema.
Occorre tenere presente che ogni ritardo può essere anche legato
ad irregolarità nelle domande, a sanzioni, a esclusioni dovute sia
alla non ammissibilità a premio delle domande stesse, sia al
ritardo nel rilascio delle domande sottoposte a controllo a
campione, sia, ancora, a violazioni a vario titolo, specialmente
sulla condizionalità, rilevate dall'autorità giudiziaria.
Grazie.
Président -
La parole au collègue Nogara.
Nogara (UVP) -
Non sono riuscito a cogliere nella sua
risposta, Assessore Testolin, un'ipotetica soluzione per gli
agricoltori valdostani, per quello che concerne l'erogazione degli
aiuti e, in particolare, per le misure agroambientali
nell'indennità compensativa del mancato reddito. La capisco, è da
poco tempo Assessore, la giustifico proprio per questo.
Mi auguro, soprattutto auguro agli agricoltori valdostani che la
pausa estiva le permetta di prendere una decisione che vada nel
verso di agevolare un mondo agricolo in crisi profonda. A questo
punto bisognerà decidere di mantenere o abolire AREA, o di
proseguire nell'intento quasi raggiunto nel 2010 di portare al
riconoscimento di AREA ad assumere le funzioni di organismo
pagatore regionale. Dico questo perché le assicuro, Assessore, che
per gli agricoltori il tempo massimo è scaduto, e quello lo si
capisce dalla chiusura, ormai preoccupante, di numerose aziende
agricole. Mi auguro quindi che ci possa essere un confronto
costruttivo in III Commissione, cosa che non è avvenuta nel
passato. Grazie.
Président -
La parole au collègue Chatrian.
Chatrian (ALPE) -
Grazie Presidente.
Noi ci saremo, Assessore Testolin, in III Commissione, noi ci
saremo in aula per risolvere i problemi, per portare delle nostre
proposte, se ci sarà un dibattito franco, sereno, ma che di fondo
ci sia però anche una volontà di natura politica, non solo da parte
sua, da parte della maggioranza che in questo momento governa, da
parte vostra...perché, le assicuro, fare meglio si deve, non si
può, "si deve"! Le assicuro che questo settore è stato maltrattato
in questi 5 anni e anche un po' preso in giro, glielo assicuro,
dato che più volte siamo intervenuti, abbiamo seguito e abbiamo
cercato di proporre, più volte, in quest'aula.
Lei oggi non ci ha dato grandi risposte, si è preso un po' di
tempo; le daremo questa "apertura di credito" per la pausa estiva
del mese di agosto, ma che non sarà una pausa per il primo mese di
settembre, perché alla domanda puntuale che abbiamo posto lei non
ci ha risposto, ha cercato di dire che cercherà di fare del suo
meglio, però...si terminerà il piano di sviluppo rurale 2007-2013?
Si aprirà l'altra finestra? che è la sfida più delicata e più
importante...non ci ha risposto, non era nel quesito puntuale, ma
se nel 2014 - perché saremo a cavallo tra i due programmi - saranno
pagate le indennità, con che tempi e soprattutto con che
soldi...
Al quesito n. 2 ci ha risposto che AREA dovrà restituire al
bilancio regionale più di 16 milioni di euro...sono già restituiti?
Tutti e 16?...16,5 su 21, quindi in
dette
5 milioni...5
milioni sono ancora da restituire, mi scusi, non vorrei
assolutamente polemizzare, perché l'obiettivo è far meglio. Quando
lei mi utilizza il termine "a regime", le assicuro che in questi 5
anni nulla è andato a regime, quindi se lei oggi cita il 91% del
2012 è il minimo che si doveva fare, il minimo che non si è fatto
in questo quinquennio, quindi "a regime" al termine del piano di
sviluppo rurale, mi scusi, ben venga almeno l'ultimo anno "quasi a
regime"! Stiamo parlando del 91%, quindi togliamo il termine "a
regime", lo chiedo con cortesia e gentilezza, e sinceramente
torneremo subito su, non solo sulle indennità compensativa e
agroambientale, ma su tutto il modello agricoltura Valle d'Aosta
perché, come dicevo in premessa, per quanto riguarda il modello
agricoltura Valle d'Aosta, noi intendiamo consorzi, riordini,
cooperative, mondo cooperativistico, mondo produttivo piccolo,
grande, montano.
Le assicuro che in questo momento il suo bilancio non le
permette di fare praticamente nulla di quello che lei oggi ci ha
detto in quest'aula, quindi le chiediamo uno sforzo forte dal punto
di vista politico suo, personale, ma che faccia intervenire
indubbiamente tutto il governo regionale e la maggioranza, perché
altrimenti saranno altri 5 anni non difficili e duri, di più...e la
nostra preoccupazione per...
Presidente -
La prego, collega Chatrian, voglia
concludere...
Chatrian (ALPE) -
...penso che ci sono stati anche dei
disguidi prima, Presidente, sul passaggio...termino. La
ringrazio.
Presidente -
Vista l'affinità del tema volete discutere
il punto 37 congiuntamente col punto 62? O preferite tenerli
separati? Li teniamo separati? Separati. Punto 37 all'ordine del
giorno.
