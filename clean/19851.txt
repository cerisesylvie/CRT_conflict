Classificazione
AMMINISTRAZIONE REGIONALE
Ordinamento degli uffici e del personale
ASSISTENZA SOCIALE
Famiglia, tutela dell'infanzia


Resoconto integrale del dibattito dell'aula
Oggetto del Consiglio n. 3032 del 19 febbraio 2003 - Resoconto
OGGETTO N. 3032/XI Iniziative di sostegno alla famiglia per il
personale dell'Amministrazione regionale. (Interpellanza)
Interpellanza Vista la relazione Sanitaria e Sociale 2001,
predisposta dall'Osservatorio regionale Epidemiologico e per le
Politiche Sociali, ed in particolare il settore riguardante le
politiche sociali e le problematiche concernenti la famiglia;
Appreso come una serie di elementi quali:
- l'affermarsi in Valle di un comportamento riproduttivo secondo
un "modello valdostano" riconducibile alla decisione delle donne di
avere un solo figlio;
- il persistere in Valle di un forte tasso di interruzione
volontaria di gravidanza;
- la presenza di un alto tasso di attività femminile in costante
crescita;
concorrano a rendere difficile per la donna (ma non solo) la
conciliazione tra lavoro e cura dei figli in quanto come dice la
relazione (pagina 115) "la partecipazione delle donne valdostane al
mercato del lavoro è forte soprattutto nelle fasce di età in cui
maggiormente si intrecciano i ruoli di lavoratrice e di madre,
evidenziando un probabile legame con il loro comportamento
riproduttivo";
Ritenendo che è interesse dell'amministrazione regionale operare
per facilitare alla persona possibilità di vivere senza troppi
drammi sia il ruolo di madre o più in generale di genitore sia
quella di membro attivo nel mercato del lavoro;
Visto l'alto numero di donne che operano negli uffici
dell'amministrazione per le quali la presenza di asili nido
aziendali potrebbe costituire un aiuto;
la sottoscritta Consigliera regionale
Interpella
la Giunta per sapere:
1) se ritiene che sarebbe utile l'attivazione
nell'amministrazione regionale di un asilo nido aziendale, come un
ulteriore sostegno alla famiglia;
2) se ha avviato, o intende avviare, un'indagine in tal senso,
per verificare l'eventuale numero di soggetti interessati;
3) se intende verificare la fattibilità della creazione di un
asilo nido aziendale a servizio del personale dell'amministrazione
regionale.
F.to: Squarzino Secondina
Président
La parole à la Conseillère Squarzino
Secondina.
Squarzino (PVA-cU)
Parleremo in questo Consiglio, domani,
delle problematiche relative alla famiglia, proprio esaminando la
relazione sanitaria e sociale che è stata predisposta
dall'Osservatorio epidemiologico dell'Assessorato regionale alla
sanità.
Volevo qui riprendere solo alcuni dati che mi servono per dare
conto delle motivazioni di questa iniziativa.
In Valle d'Aosta il tasso di fecondità è molto basso, tale da
non consentire la sostituzione dei membri della famiglia; tale
tasso dovrebbe assestarsi su 2,1 figli per donna. In Valle dal 1966
il valore si attesta su 1,2 figli per donna: è un dato di fatto che
ci sono pochi figli, in genere le donne valdostane fanno un figlio
e solo in età adulta; eppure sarebbero sicuramente disposte a farne
di più se fossero diverse le condizioni di vita, di lavoro, di
abitazione, di cura. Basti vedere, per esempio, l'alto tasso delle
donne che ricorre all'interruzione volontaria di gravidanza. Di
queste molte sono sposate, quasi il 40 percento, e oltre il 10
percento sono separate e divorziate, quindi persone che sono
disponibili ad avere dei figli, ma che di fatto hanno difficoltà ad
assumersene il carico.
Se questi dati li incrociamo con un'altra caratteristica della
condizione femminile in Valle, cioè la partecipazione attiva della
donna al mercato del lavoro - in Valle sappiamo che il tasso di
disoccupazione femminile è inferiore a quello nazionale - possiamo
concludere, come fa la stessa relazione a pagina 115, che la
partecipazione delle donne valdostane al mercato del lavoro è
forte, soprattutto nelle fasce di età in cui maggiormente si
intrecciano i ruoli di lavoratrice e di madre, evidenziando un
probabile legame con il loro comportamento riproduttivo.
Non viene fatta una correlazione netta, ma in termini di
probabilità si può ragionevolmente concludere che, se la donna, ma
anche l'uomo, potessero godere di maggiori agevolazioni in termini
di servizi per conciliare lavoro di cura e lavoro professionale,
forse in alcuni casi la famiglia potrebbe "plus aisément" mettere
in cantiere un ulteriore figlio. Non è che si possa fare
l'equazione: "più servizi, più figli", lontano da me una simile
equazione! Ma certamente più servizi a disposizione potrebbero
migliorare la qualità di vita della coppia, specie per quei
genitori che non hanno la fortuna di essere accompagnati nella loro
fatica di genitori da nonni disponibili, in salute, vicino a
casa.
All'interno del "Projet-bébé", ricerca che è stata effettuata
negli anni 1999-2000 in Valle, sono prospettati servizi alternativi
all'asilo nido: si parla di "garderie", di tata familiare, servizi
da attivare sul territorio ad opera degli enti locali, non si parla
di asili nido aziendali. Tuttavia, quest'ultima tipologia di
servizio è stata chiesta in Valle all'interno di un'altra grande
struttura organizzativa, l'USL, per venire incontro a difficoltà di
lavoratori e lavoratrici. La relazione dell'Osservatorio
epidemiologico ripropone la questione della conciliazione
lavoro-famiglia.
Con questa iniziativa volevo proporre alla Giunta questo tema,
volevo richiamare la sua attenzione, se non ritiene utile
l'attivazione di un asilo nido aziendale, anche nell'ottica di
offrire un ulteriore sostegno alla famiglia. Ripeto, non faccio
un'equazione, ma lo metto come un elemento di complementarietà.
Ancora: vorrei sapere se ha già affrontato questo argomento
avviando un'indagine in questo senso, o se intende farlo per
verificare l'eventuale numero di soggetti interessati, e se intende
verificare la fattibilità di questo progetto.
Président
La parole au Président de la Région,
Louvin.
Louvin (UV)
Pour les politiques sociales et les problèmes
liés à la famille, et ceci est la prémisse de ma réponse à votre
interpellation, Mme Squarzino, le rapport sanitaire et social 2001
de l'Observatoire régional d'épidémiologie et des politiques
sociales - dont nous allons d'ailleurs discuter dans la journée
d'aujourd'hui - dresse un tableau qui n'est pas spécifique à notre
région, mais qui est commun à l'ensemble des pays qui se
rapprochent de notre région, quant à leurs conditions actuelles. Le
coût de la vie, le désir et les opportunités de carrière de tous
les membres de la famille - y compris les femmes -, le
développement de modèles sociaux ou de comportements nouveaux ou
bien encore la possibilité de jouer le rôle de mère et de
travailler en même temps, ce ne sont que quelques-unes des
nombreuses raisons qui peuvent pousser les familles - et non
seulement les femmes - à choisir de n'avoir qu'un enfant. Vous avez
d'ailleurs vous-même souligné cet aspect d'une façon assez
pertinente.
Nous avons du mal à enrayer la courbe démographique en raison
d'un comportement qui plonge ses racines dans des phénomènes autres
que celui de disposer tout simplement de tel ou tel autre service.
En effet, paradoxalement, le fait que le modèle de famille avec un
seul enfant s'est imposé est révélateur du progrès que l'idée
d'égalité des chances a accompli dans notre société et de la
présence, toujours plus importante, des femmes sur le marché du
travail, à des niveaux de plus en plus élevés.
L'ouverture d'une crèche d'entreprise, censée - d'après votre
interpellation - être un soutien pour la famille, ne pourra très
probablement pas modifier ce que les scientifiques appellent
couramment les "comportements reproductifs"; il n'y a pas
d'automatisme possible. D'ailleurs, d'autres instruments très
appréciés par nos foyers et nos familles ont déjà été insérés dans
nos contrats de travail; je pense notamment au temps partiel, je
pense à la mise en disponibilité prolongée des mères, des
instruments qui paraissent assez visiblement rencontrer davantage
d'intérêt de la part des personnes intéressées.
En tout état de cause, cette question pourra, à juste titre,
faire l'objet des négociations prévues à l'article 22 de la
Convention collective régionale de travail du mois de décembre
dernier sur l'égalité des chances, qui définit les actions
positives au profit des travailleuses, en vue de l'élimination des
obstacles empêchant une véritable parité entre les hommes et les
femmes. Je tiens à souligner, toutefois, que ni les organisations
syndicales, ni les employés à titre individuel, ni les
représentants d'employés de l'Administration régionale n'ont jamais
présenté de requêtes ou de propositions en la matière pas plus que
le comité ou le conseiller pour la parité. En tout cas, comme les
négociations décentralisées en vue de l'application de la
Convention collective régionale de travail de 2002 ont débuté le 12
février dernier, le Département du personnel et de l'organisation a
informé de cette question les représentants syndicaux. Il s'agit
préalablement, par rapport à toute enquête et à tout sondage
d'opinion, de savoir quelle est l'opinion des représentants
syndicaux en la matière. Je rajouterais une considération d'ordre
plus général, qui me paraît devoir faire aussi l'objet d'une
réflexion avant d'entreprendre n'importe quelle initiative en la
matière.
En effet, est-ce que les services d'aide à la famille doivent
être envisagés par cette Administration avec un regard prioritaire
envers ses propres employés ou s'il n'y a pas lieu, plutôt, de
porter notre regard sur une politique familiale s'adressant à
l'ensemble de la citoyenneté. Il y a là un problème politique très
évident qui est celui de ne pas créer de discriminations envers
d'autres catégories de personnes, d'employés, de travailleurs. Là
est le problème que nous voulons discuter avec les organisations
syndicales, en rappelant que l'attitude que nous avons gardée
jusqu'à présent, a toujours prévu un traitement égalitaire au sein
de la communauté et cela sans que le rapport de travail avec telle
ou telle autre institution ne représente une condition
préférentielle au bénéfice d'une catégorie plutôt que d'une autre
de travailleurs ou - comme dans ce cas - de travailleuses.
Président
La parole à la Conseillère Squarzino
Secondina.
Squarzino (PVA-cU)
Prendo atto della risposta del
Presidente, anche se non mi soddisfa molto. È vero che i modelli
sociali che sono alla base di alcuni comportamenti di carattere
familiare e demografico superano i singoli servizi, e questi
modelli sono uguali in tutte le regioni. Voglio però ricordare -
per questo ho voluto fare questa iniziativa - un dato che è
interessante e del quale ci vantiamo (ma di cui poi bisogna trarne
le conseguenze), e cioè noi abbiamo un tasso di occupazione
femminile molto più alto rispetto ad altre regioni. Allora, se
questo è un dato positivo per quanto riguarda l'occupazione, però
forse ci ricorda che qui è sentito da un maggior numero di persone
il problema del conciliare il lavoro di cura con il lavoro
professionale. Questo è sicuramente un elemento di cui tenere conto
e sul quale invito la Giunta a riflettere, prima di accantonare la
questione dicendo, magari, che il problema è sempre un altro.
Invece no, perché vi sono alcuni dati che ci indirizzano verso un
problema specifico.
Credo che sia giusto portare tutta la questione all'interno
della negoziazione, ed è anche vero che i sindacati non hanno
ancora fatto pervenire proposte, però è anche vero che questa
iniziativa mi è stata sollecitata da personale che incidentalmente
incontro qui aspettando l'ascensore: sono le donne che mi hanno
sollevato questo problema! Teniamo conto che anche la componente
femminile nella nostra Amministrazione è superiore a quella
maschile, c'è un 54 percento di donne rispetto a un 46 percento di
uomini, occupati a tempo indeterminato; se poi prendiamo quelle
occupate a tempo determinato, vediamo che la componente femminile è
molto più alta, raggiunge il 77 percento, e sono proprio queste che
hanno più difficoltà anche forse delle altre a trovare posto negli
attuali asili nido!
Capisco quando lei dice: vogliamo assumere un atteggiamento
egualitario, non vogliamo privilegiare gli uni rispetto agli altri,
però in questo modo rischiamo di depauperare e gli uni e gli altri.
Perché dico questo? Perché non vi sono sufficienti servizi per gli
asili nido, per la prima infanzia; basta che lei chieda l'elenco
delle famiglie che aspettano, sa benissimo che sono elenchi
lunghissimi! Questo problema esiste quindi, ed esiste anche per
quelli che hanno un lavoro precario; faccio un esempio: tutti
quelli occupati a tempo determinato in Regione non possono essere
considerati fra quelli che hanno i requisiti di lavoratori per
accedere agli asili nido.
Non è questa la soluzione risolutiva - lo dicevo prima - e non è
sicuramente l'unica e la prioritaria delle azioni da fare in favore
della famiglia ma, accanto alle azioni che già si stanno facendo,
forse si potrebbe pensare - mi permetto di suggerirlo, signor
Presidente di fare un minimo di indagine. Non è detto che ci
dobbiamo attivare solo se i sindacati ci chiedono di fare
un'indagine, ma credo che un'indagine fra i lavoratori e le
lavoratrici, qui, al nostro interno, fatta dagli uffici preposti,
possa essere interessante! Può anche darsi che la proposta che
avanzo sia infondata, nel senso che non ci sono bisogni in questo
senso e allora ne prendiamo atto; sarei la prima ad essere contenta
se questo bisogno non venisse espresso da chi lavora! Se ci fosse
questa esigenza però, credo varrebbe la pena di valutarla e di
chiedersi se rispondere a questa esigenza non rientra anche in uno
di quei servizi che possono essere dati, e che possono facilitare
la qualità del servizio e del lavoro.
Ricordo che la mia richiesta non è per precluderci di operare in
altri settori, non è che questo debba sostituire altri servizi, ma
può completare altri servizi. Fra l'altro, sarebbe interessante
capire perché c'è una domanda molto forte di servizi per la prima
infanzia. Ma l'Assessore alla sanità ha già questi dati e sa che le
risposte che riguardano le richieste di accogliere bambini negli
asili nido sono sempre molto inferiori alle attese che ci sono.
Allora, signor Presidente, se lei pensa che non sia utile attivare
un asilo nido aziendale qui, dovrebbe, a mio avviso, fare una
verifica sui bisogni delle persone che qui lavorano e verificare se
questo bisogno è già soddisfatto altrove, o se potrebbe essere
soddisfatto potenziando sul territorio i servizi. Se vogliamo
prenderci cura di queste difficoltà, il problema va però
affrontato.
