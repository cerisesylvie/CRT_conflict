Classificazione
CASA DA GIOCO



Oggetto del Consiglio n. 1540 del 4 novembre 2015 - Resoconto
OGGETTO N. 1540/XIV - Interpellanza: "Predisposizione da
parte di Federgioco di un piano nazionale per la gestione dei
Casinò".
Presidente
- Per l'illustrazione, la parola al
Consigliere Viérin.
Viérin L. (UVP) -
Merci Monsieur le Président.
Assessore, abbiamo presentato questa iniziativa in quanto siamo
venuti a conoscenza...Assessore Marguerettaz, lei del Casinò non se
ne occupa più, però ci ricordiamo ancora i suoi
exploit
,
quindi se vuole rispondere lei...Dicevo, ci siamo occupati di
questa vicenda e abbiamo interpellato il Governo perché siamo
venuti a conoscenza, attraverso un articolo de
Il Corriere della
Sera
che sicuramente l'Assessore Perron avrà letto, di un piano
nazionale avanzato da Federgioco (che è l'Associazione che
raggruppa i quattro casinò d'Italia) con una proposta che prevede
l'apertura di quattro nuovi casinò; c'è anche una bella mappa, e
quindi, al di là di Saint-Vincent, Campione, Sanremo e Venezia, ci
sarebbero Montecatini, Anzio, Salerno, Bari, Taormina e altre
ipotesi, dalle quali località farne emergere quattro che dovrebbero
ospitare dei nuovi casinò. Abbiamo inoltre appreso, sempre da
questo articolo di giornale che è molto dettagliato e che ha al suo
interno dei dati molto precisi, che il piano dovrebbe prevedere che
questi otto casinò - che sono contenuti in una proposta di 41
pagine recapitate al Sottosegretario dell'economia con delega ai
giochi - confluiscano in una nuova società controllata al 51
percento dallo Stato, la quale gestirebbe di fatto tutti i casinò
italiani. E si citano anche i casinò che sono gestiti...in
quest'articolo li chiamano "gli Enti locali", quindi si cita per
esempio Venezia dove c'è il Comune, ma si cita anche la Valle
d'Aosta, dove appunto la Regione...è attraverso legge, quindi anche
con una questione - ve lo ricordate - costituzionale, una legge che
era stata poi impugnata dal Governo e che poi invece ha sancito la
Casa da gioco come risorsa dei valdostani, che passerebbe, in
questo piano, allo Stato. Quindi, al di là poi delle considerazioni
che ci riserviamo nella replica, abbiamo con stupore appreso che la
Federgioco ha proposto questa cosa, e vorremmo capire intanto se
voi, come Governo, o se l'Assessore o il Presidente siete a
conoscenza di tale progetto, come giudicate l'apertura dei nuovi
casinò, come giudicate questo progetto e se ne siete a conoscenza.
Vi chiediamo anche quale indirizzo sia stato dato
dall'Amministrazione ai nostri rappresentanti all'interno di
Federgioco - sappiamo che ne abbiamo - e quali sono gli
intendimenti del Governo in merito a questa vicenda. Grazie.
Presidente -
Grazie. Per la risposta, la parola
all'Assessore Perron.
Perron (UV) -
Grazie Signor Presidente.
Grazie collega per aver portato questo argomento, che permette
di precisare che non vi è alcun piano nazionale avanzato
formalmente da Federgioco. La notizia che lei citava, riportata da
un articolo di stampa, è stata smentita ufficialmente dal
Presidente di Federgioco, a Roma, lo scorso ottobre. Per quel che
riguarda la Valle d'Aosta era presente il Direttore generale, col
quale ho parlato; era allarmato di questo articolo, ed era presente
in qualità di rappresentante del
Casino de la Vallée
e come
Vicepresidente di Federgioco. Esiste quindi una garanzia ufficiale
che doveva immediatamente smentire l'ufficialità di questa notizia.
I dettagli abbastanza precisi che lei citava, cioè addirittura il
numero di pagine, lasciano pensare che possa esistere un elaborato,
ma certamente non è stato commissionato, non è stato presentato, né
redatto, e tanto meno consegnato al Ministero dell'economia e
finanze da Federgioco. I contenuti di questo "ipotetico" documento
non sono quindi conosciuti da Federgioco, e dal nostro punto di
vista non è stato dato alcun indirizzo dall'Amministrazione al
rappresentante valdostano che è presente in Federgioco per conto
del Casinò.
Gli intendimenti: qualora il Governo dovesse decidere di aprire
nuove case da gioco, che è un'ipotesi speriamo improbabile, ma che
il Sottosegretario Baretta per certi aspetti non ha mai escluso,
Federgioco ovviamente - e sarà un nostro impegno in tal senso -
sarà chiamata a fare la sua parte, e cioè dovrà essere un
interlocutore preferenziale su un dibattito aperto, anche di tipo
tecnico, difendendo in ogni modo l'autonomia degli attuali gestori,
che va tutelata. Quindi per quel che ci riguarda, come sempre, il
Governo regionale vigilerà attentamente sull'eventuale evolversi di
questa situazione, sollecitando anche i Parlamentari della Valle
d'Aosta, per mettere in campo tutte le azioni necessarie a tutela
della Casa da gioco di Saint-Vincent. Grazie.
Presidente
- Grazie. Per la replica, la parola al
Consigliere Viérin.
Viérin L. (UVP) -
Sì, grazie Assessore.
Ringraziamo per la risposta, che ci rassicura in parte, nel
senso che, avendo appreso come tanti da
Il Corriere della
Sera
- tra l'altro da un nome e una penna abbastanza importanti
come Sergio Rizzo - dettagli abbastanza puntuali sul piano non
tanto nazionale, perché ogni anno...anzi, forse due volte all'anno,
è di 6 mesi fa l'esistenza di una proposta dei Senatori di Forza
Italia con il Senatore Scilipoti...ogni tanto è ricorrente questa
questione, l'apertura della revisione...non era tanto quello che ci
preoccupava, quanto che il piano uscisse da Federgioco, cioè dalle
quattro case da gioco esistenti che vanno a chiedere di fare altri
quattro casinò! Non avremmo avanzato alcuna iniziativa se non fosse
stato così dettagliato un piano di 41 pagine che è arrivato al
Sottosegretario; e poi probabilmente nello stesso modo in cui ha
allarmato la Valle d'Aosta ha allarmato anche altri, per cui questo
piano l'avranno fatto sparire.
Assessore Perron, l'invito è, attraverso i nostri
rappresentanti, di vigilare su Federgioco affinché la Federgioco
faccia veramente quello che ha sempre fatto, cioè difendere gli
"interessi e le prerogative" dei quattro casinò, sapendo che tra
l'altro Saint-Vincent rispetto agli altri casinò ha una legge
istitutiva che è una battaglia costituzionale ottenuta e vinta
attraverso una sentenza, e che quindi la proprietà del
Casino de
la Vallée
è una proprietà che rimane della Regione Valle
d'Aosta e, in percentuale sempre più minima, del Comune di
Saint-Vincent. Ci fa piacere che l'Amministrazione - in questo caso
il Governo - sarà vigile su questa questione. Chiediamo che ci sia
effettivamente - come immagino voi avrete fatto - una verifica
puntuale su ciò che è successo, perché la smentita ci sta bene, ma
ci fa anche strano che si arrivi su una pagina de
Il Corriere
della Sera
con una notizia che proprio non ha nulla di fondato:
Cerchiamo quindi di lavorare affinché, semmai qualcuno avesse idea
di inventarsi una cosa del genere, lo si fermi subito, o almeno
facciamo sentire la nostra posizione, perché questo,
effettivamente, per quanto ci riguarda, o è inserito in una
discussione generale o altrimenti...ci sono già quattro casinò che
hanno delle difficoltà per vari motivi e c'è anche la crisi del
gioco, ma se noi parallelamente ampliamo il tutto senza inserire
questo in un discorso più generale, secondo noi sarebbe qualcosa di
molto negativo. Al di là di questo, che almeno l'Amministrazione
sia informata su tutto quello che si muove all'interno, per
evitare, soprattutto in questo momento di difficoltà, che ci
superino gli eventi e che non ci sia il governo di queste
questioni. Grazie.
Presidente
- Grazie Consigliere Viérin. Possiamo
riprendere l'ordine del giorno dal punto 10. Punto 10 all'ordine
del giorno.
