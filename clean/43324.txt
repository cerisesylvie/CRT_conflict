Classificazione
TURISMO E INDUSTRIA ALBERGHIERA



Oggetto del Consiglio n. 725 del 23 giugno 2021 - Resoconto
OGGETTO N. 725/XVI - Interpellanza: "Presentazione alle
competenti commissioni consiliari del progetto di creazione di un
unico ente per il marketing e la promozione turistica".
Bertin (Presidente) -
Punto n. 22. Illustra il
Consigliere Aggravi, ne ha facoltà.
Aggravi (LEGA VDA) -
La presente interpellanza prende
spunto dalla risposta che lo stesso Assessore al turismo diede
nello scorso Consiglio sulle iniziative di pubblicità e di
promozione della nostra regione, in particolare, in realtà,
l'obiettivo è andare un po' più a fondo rispetto al passaggio -
cito così perché sono quattro righe - che nel programma di
legislatura viene dedicato alla parte turismo e marketing e cerca
di comprendere appunto quali siano le intenzioni del Governo
regionale in merito alla presentazione alle Commissioni consiliari
del progetto di creazione di un ente unico che si occupi di
marketing, di promozione turistica anche in termini di modello
organizzativo, pianta organica, strutture, competenze e soprattutto
budget e se siano state condotte o s'intendano condurre valutazioni
o analisi di confronto con le altre realtà
competitors,
al
fine di definire il posizionamento strategico della nostra
realtà.
Devo essere sincero, devo ringraziarla, assessore Guichardaz,
perché soprattutto questa seconda domanda nasce dalla lettura molto
attenta di un suo post sui social che mi ha ispirato e che devo
dire è sinceramente utile a cercare di aggiungere elementi a questa
interpellanza.
Prima di tutto, un po' per deformazione professionale, ho
concentrato l'attenzione sulle risorse; lei giustamente risponde ai
"leoni da tastiera" riguardo al fatto che il budget a disposizione
della promozione, per semplicità, è un budget ovviamente contenuto
rispetto a quello di competitor, giustamente lei dice: "per ogni
stagione occorrerebbero dai 600 mila a oltre un milione di euro a
fronte della dotazione di bilancio per tutta la promozione di circa
un milione e mezzo, quella che mi sono ritrovato". La domanda che
mi viene da porle è: quanto pensa che serva per il futuro? Forse lo
dovrei chiedere più all'assessore Marzi, ma inizio da lei.
E, dall'altro lato, e qui spiego il perché della seconda
domanda, giustamente una prima analisi di confronto lei la fa sul
suo post, perché giustamente citando realtà, competitors, per
semplicità direi, come Trentino Marketing o come le piante
organiche in dotazione a queste realtà, ovviamente non hanno eguali
e soprattutto è difficile compararle con la nostra situazione, per
quanto riguarda il Südtirol lei parla di 240 persone, Trentino
Marketing 160, sulla Valle d'Aosta ci dà lei il dato di circa 15
soggetti.
Io poi cosa ho fatto? Sono andato a guardare i documenti a
disposizione, tra cui, in particolare, sempre in ragione del
budget, le indicazioni del giugno 2018 relativamente alla strategia
di marketing, comunicazione e promozione ai fini turistici del
patrimonio culturale della Valle d'Aosta.
Ci sono due elementi interessanti che possono essere utili per
cercare di tradurre e di dare corpo anche alla prima domanda,
ovviamente il fatto che nella parte relativa al budget di questa
relazione si dicono effettivamente due cose in particolare: la
prima che si è dovuto constatare che non si era realizzato un vero
e proprio prodotto, inteso nel senso "prodotto mercato vendibile" e
con un'effettiva domanda interessata quanto, semmai, solo un suo
presupposto: "...quindi anche quello che dobbiamo vendere è
complicato perché non andiamo a vendere un solo prodotto e a questo
deficit si tratta oggi di porre mano non solo oggi giugno 2018, non
solo con una comunicazione intesa come panacea quanto proprio
entrando nel merito dell'appetibilità del prodotto".
Non mi sono letto il piano del 2014, perché sinceramente vengo
da un mondo che dopo tre anni, almeno, bisognerebbe rifare
ovviamente i piani e quindi legandolo a questo e andando più nel
mero budget, sempre nello stesso documento citato troviamo una
sommaria ma utile valutazione, si parla di circa 1 milione e 70
mila euro di budget necessario per la promozione, quando però il
vero problema qual è? Io devo conoscere e sapere che cosa promuovo,
ovviamente, io cosa sto promuovendo qua? Un prodotto? No, una
sfaccettatura o un presupposto di tanti prodotti - perché lo
diciamo nello stesso piano - quindi c'è un elemento di difficoltà
in più ed effettivamente quando si iniziò - perché poi sappiamo,
per le note vicende, che la cosiddetta riforma dell'ente unico fu
bloccata dalle dimissioni dell'allora Assessore - quella riforma
già all'epoca nelle Commissioni aveva posto alcuni interrogativi,
primo di tutti il budget perché è inutile fare un'operazione di
maquillage per cambiare il nome, mettere insieme le risorse che ci
sono senza potenziare - come direbbe il compianto, non da parte
mia, Conte - la potenza di fuoco riguardo alla promozione, perché
se le nostre risorse rimangono quelle... giustamente e volutamente
ho citato il suo esempio perché è una comparazione seppur sintetica
estremamente rappresentativa della situazione, ma soprattutto una
strategia perché se non ho un unico prodotto, non ho delle risorse,
ho un budget che è uguale a quello, di che riforma stiamo parlando
e di che ente unico stiamo parlando? Il problema è che con questi
presupposti sembra quasi inutile fare una analisi di comparazione
se il nostro obiettivo è superare i competitors.
In realtà, per quanto modestamente mi riguarda, l'analisi
dovrebbe essere funzionale a cercare di avvicinarsi a quelle
realtà, perché lo vedo molto complicato oggi anche solo cercare di
andare in parallelo. Quindi, rispetto alle quattro righe che ci
avete scritto nel programma e di cui lei è principale responsabile,
mi piacerebbe capire quali sono le linee guida di sviluppo e
soprattutto quale futuro ci dobbiamo aspettare e soprattutto,
rispetto a chi scaricò quel disegno di legge, se lei ha fatto
qualche ragionamento in più riguardo al potenziale, - lei e i suoi
colleghi di Governo perché poi si sa che quando bisogna discutere
di soldi e di risorse ovviamente non si è mai da soli ma si è
sempre qualcuno in più perché tutti gli Assessorati hanno delle
deleghe da gestire, delle necessità - vorrei capire se a fronte di
questo ci sia una valutazione, un ragionamento, una idea che possa
farci capire qual è la vostra idea di sviluppo turistico ma
soprattutto l'idea di riforma del settore, soprattutto dell'ente
che dovrebbe occuparsi della promozione, a questo punto io dico dei
"prodotti Valle d'Aosta".
Presidente -
Risponde l'assessore Jean-Pierre
Guichardaz.
Guichardaz J. (PCP) -
Il confronto su queste tematiche è
sempre stimolante e, penso, necessario perché il tema della
promozione del territorio credo sia un tema trasversale,
sicuramente in capo al responsabile pro-tempore, all'amministratore
pro-tempore, ma poi lo si ritrova come eredità sia passata che
futura, quindi chiunque arrivi poi deve fare i conti con ciò che si
è programmato. Quindi, credo che sia un tema che non riguarda il
presente ma, come dicevo, è una storia che si ripete.
La riforma dell'organizzazione turistica regionale, con la
creazione dell'ente unico, lo ha detto lei, è un punto declinato
sul programma di legislatura con tre-quattro righe, ma è declinato
in maniera molto più approfondita nel DEFR che, come noto, è il
documento di programmazione triennale, quindi il confine
programmatorio è quello del triennio, quindi quello è il termine
che ci siamo dati più che quello della legislatura.
La riforma dell'organizzazione turistica è un argomento del
quale si parla, come lei ha accennato, da oltre dieci anni e non a
caso lei ha citato un riferimento del 2018, ha parlato del 2014, ma
è un tema che io mi ricordo essere
à la une
già da parecchio
tempo, ed è infatti un tema molto complesso, che impatta su diversi
Assessorati, sulla Chambre, sugli operatori privati.
Esiste, come diceva lei, un disegno di legge già scritto che è
stato predisposto nel 2019, il quale, a spesa sostanzialmente
invariata, prevedeva e prevede l'unione delle forze tra
l'Assessorato del turismo e l'Office Régional du Tourisme, quel
testo di legge sposterebbe sull'ente strumentale della Regione
tutte le funzioni operative trattenendo e potenziando in Regione le
funzioni di programmazione, osservatorio e controllo, ma, lo
conosce meglio di me, è un testo che avete trattato nella scorsa
legislatura che poi, come dice lei, si è arenato con le dimissioni
dell'Assessore di riferimento, ma non credo che si sia arenato solo
con le dimissioni, penso sarebbe stato comunque oggetto di
ragionamenti più lunghi nel tempo. Non risolve certo quel testo di
legge una serie di alte sovrapposizioni di competenze con correlate
dispersioni di risorse e persone che invece vanno valutate e prese
in considerazione.
Prima di parlare di ente unico quale unica casa e unico
contenitore della promozione dello sviluppo turistico, a mio parere
occorre stabilire quali sono i mattoni - lo dico
entre
guillemets
se li vogliamo chiamare così - con i quali
vogliamo costruire appunto quel contenitore, quella casa, e non si
possono non considerare intanto gli altri Assessorati perché il
tema della promozione del marketing tocca sicuramente l'Assessorato
all'agricoltura, ambiente, attività produttive, tocca anche le
società degli impianti a fune che sono elementi che non vanno
sottovalutati, i consorzi degli operatori turistici, la Film
Commission, la Fondation Grand Paradis, l'organizzazione della
fiera di Sant'Orso, l'IVAT, cioè è un tema che riguarda
trasversalmente tutta la macchina amministrativa, pure il Forte di
Bard: in una risposta che diedi al collega Brunod... e comunque
nello statuto ha come
mission
anche quella d'intercettare il
turismo della Bassa Valle e di promuoverlo.
Quindi, come vede e come lei sa meglio di me, la macchina è
molto complessa e non può limitarsi - così com'è il discorso del
marchio ombrello - al logo o al contenitore senza poi valutare il
contenuto.
Fondamentale è quindi capire quale sia il livello di
responsabilizzazione e di partecipazione tra l'altro rispetto
all'ente unico che vogliamo richiedere ai privati. Lei citava
modelli più evoluti, io non ho avuto problemi anche a scriverlo:
Trentino Marketing, Südtirol Marketing eccetera, adesso nella
Trentino Marketing, tra l'altro recentemente, la maggioranza è di
tipo privato, quindi, come lei sa, il Presidente della Trentino
Marketing è il Presidente degli albergatori del Trentino, quindi
significa che c'è stato proprio un cambio di paradigma non
indifferente, peraltro a fronte, comunque, di una compartecipazione
della Provincia di oltre 50 milioni di euro l'anno, sono risorse
estremamente importanti.
In ultimo, ma non ultimo, occorre definire, come diceva lei, a
monte quali e quante risorse finanziarie il bilancio regionale sia
in grado di allocare sull'ente unico, cioè è un problema che va
definito.
Oggi, anche sommando le disponibilità finanziarie della
struttura promozione dell'Assessorato, se in più mettiamo l'Office
Régional du Tourism, la Film Commission, la Fondation Grand
Paradis, non superiamo i 4 milioni e rotti, quasi 5 milioni.
Da calcoli e da confronti e comparazioni che abbiamo fatto, noi
dovremmo investire dal doppio al triplo, dai 10 ai 15 milioni, per
fare la differenza e cominciare a parlare seriamente di
posizionamento strategico della Valle d'Aosta, questo in rapporto -
come diceva lei prima - ai nostri competitors. Poi io non amo tanto
chiamarli competitors perché secondo me si può anche collaborare,
si può lavorare insieme, tant'è che recentemente, appena la
settimana scorsa, ho avuto modo di incontrare il Presidente della
Trentino Marketing e di ragionare proprio con lui di sinergie più
che schermagliare sul fatto che... Perché i nostri territori sono
territori che possono completarsi e sono offerte che possono
completarsi; come diceva lei, probabilmente allo stato attuale per
dimensioni e disponibilità finanziarie occorre proprio trovare
delle sinergie che, peraltro, mi sono state assolutamente
garantite, c'è una collaborazione in essere che vedremo poi come si
può implementare, ci rincontreremo di nuovo a settembre, tra
l'altro l'abbiamo invitato in Valle d'Aosta.
Dicevo che se non riuscissimo a investire delle risorse di un
certo tipo, avremmo solo concepito peraltro un nuovo sistema
organizzativo magari più funzionante dell'assetto attuale, perché
io sono convinto che la riunificazione e il lavoro di struttura e
funzionale delle varie... è un lavoro che renderebbe anche più
efficace sicuramente l'azione ma non avrà ugualmente soldi e
persone adeguate per lavorare con la strutturazione necessaria
fintanto che non si decide appunto qual è la
mission
.
Tra l'altro è comunque intenzione dell'Assessorato - e ne stiamo
discutendo in Giunta e anche con il collega Bertschy - a breve
ragionare anche di una Sport Commission che è un'entità che tra
l'altro è già in vigore in alcune province e in alcune regioni, una
struttura dedicata alla gestione dei grandi eventi sportivi che è
imprescindibile, tra l'altro, in una regione dalla peculiare
vocazione turistica sportiva come la nostra.
Rispetto alla seconda domanda credo di aver risposto nel senso
che valutazioni e confronto con altre realtà, competitors è vero
che sono state condotte da ultimo nel 2019 ma noi stiamo
interloquendo con altre realtà e facciamo anche delle analisi a
volte indotte e sollecitate non solo dai social ma anche dai vostri
interventi e dalle vostre iniziative consiliari, per capire anche
l'efficacia della nostra promozione sia sui social sia in
televisione ma anche la promozione in senso più esteso, quindi
sulla carta stampata e la promozione radio, tv, ma l'altra volta le
ho fatto una rappresentazione abbastanza completa.
Con propria deliberazione n. 1168 del 30 agosto 2019, la Giunta
regionale aveva infatti approvato l'aggiornamento della strategia
di comunicazione regionale tramite la ridefinizione
dell'apposizionamento della marca Valle d'Aosta e del sistema dei
valori di marca al fine di elaborare un
concept
strategico
di comunicazione utile proprio a rafforzare la competitività della
destinazione turistica Valle d'Aosta.
I termini sono questi e la discussione è aperta.
Presidente -
Per la replica il consigliere Aggravi.
Aggravi (LEGA VDA) -
Assessore, la discussione è aperta,
perché io ho ascoltato con interesse la sua risposta, una cosa che
può sicuramente essere utile, ripeto, è la figura del competitor
non solo in ottica ovviamente di scontro o di confronto, ma anche
di apprendimento di quello che fanno gli altri, perché poi comunque
alla fine abbiamo un cliente che compra qualcosa, quindi è vero che
si può anche vendere o comunque fare delle sinergie e integrarsi,
ma comunque poi il cliente compra qualcosa e finisce per scegliere
tra delle alternative, mi vedo in difficoltà rispetto al fatto che
qualcuno possa comprare una settimana in Valle d'Aosta, adesso
semplifico per capirci.
Detto questo, io penso che un'analisi complessiva possa essere
utile ma per un motivo molto semplice, perché tra le righe lei ha
parlato, al di là dei numeri che sono complicati perché giustamente
lei diceva "oggi mettessimo tutto insieme arriviamo grossomodo a 5
milioni, ne avremmo bisogno del doppio se non del triplo", c'è una
questione complessiva da fare, e qui forse l'analisi può aiutare,
cioè per capire che cosa hanno fatto gli altri perché lo sappiamo
tutti, tutte queste realtà, siano esse deleghe assessorili, enti,
società partecipate, fondazioni o
commission
di ogni tipo,
ovviamente occupano delle risorse, del budget, e soprattutto una
fetta di quello che può essere il potenziale prodotto. Quindi a un
certo punto, secondo me, può essere fondamentale capire cosa hanno
fatto gli altri per cercare di capire come sono arrivati a mettere
insieme risorse, prodotti e soprattutto l'ente che decide che cosa
fare, perché la valle degli orti è sempre difficile da evolvere,
perché ovviamente ognuno coltiva il suo orto, vede il suo prodotto,
però nel complesso - mi perdoni questa parentesi, lei ha fatto una
parentesi sull'edilizia, io la faccio più sull'agricoltura -
probabilmente in questa fase più che gli orti servirebbe un
latifondo, cioè mettere insieme tutte le risorse, le forze e
soprattutto decidere dove andare, decidere che cosa vendere, perché
comunque, al di là dell'aggiornamento dei piani, e soprattutto lei
parlava giustamente della destinazione Valle d'Aosta, dobbiamo
capire che cosa stiamo vendendo e come lo stiamo vendendo e, cosa
ancora più difficile, mi sono dimenticato di citarla, anche
l'interlocuzione con realtà comunali.
Io vengo da un Comune che ha una forza dal punto di vista della
promozione e tutti quanti a volte abbiamo delle resistenze a
perdere determinati posizionamenti di forza.
Quindi è sicuramente complesso, però da qualche parte bisogna
partire e forse un'analisi complessiva ci permette di capire quali
sono i punti di debolezza e i punti di forza che possiamo
sistemare, perché altrimenti mettere sul tavolo una riforma
considerata strategica rischia di farne perdere la sua effettività
e la sua forza come era stato, a nostro giudizio... l'abbiamo detto
all'epoca in Commissione quello che era avvenuto, perché di fatto
si andava, lo ha detto lei prima, a spesa invariata, quindi un po'
come quando si fanno i lavori in economia: non ci consentono di
fare un salto in avanti ma soltanto di sistemare le cose.
Quella riforma messa così - senza un'analisi precedente e
soprattutto senza capire quali meccanismi bisogna modificare per
farla funzionare- io penso che non ci permetterà di fare nessun
tipo di evoluzione rispetto a questo.
Per il resto sicuramente è vero: dal punto di vista
programmatorio il DEFR è molto più esplicativo del programma di
legislatura, ci auguriamo che oltre alle belle parole che troviamo
in tutti i DEFR, possiamo anche poi trovare un piano d'azione, ma
io penso che prima di definire questo piano serva necessariamente
un'analisi per capire chi siamo, dove vogliamo andare e soprattutto
con che risorse.
