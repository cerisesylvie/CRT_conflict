Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2745 del 20 novembre 1991 - Resoconto
OGGETTO N. 2745/IX Applicazione della legge regionale 12
aprile 1986, n. 16: "Interventi per il recupero e la valorizzazione
dei sentieri di montagna in funzione del turismo escursionistico"
(Interrogazione con risposta scritta)
.
Presidente
Do lettura della interrogazione con
risposta scritta presentata dal Consigliere Riccarand:
Interrogazione r.s. Già negli scorsi anni, il sottoscritto
Consigliere regionale, aveva evidenziato l'uso distorto ed
irregolare della legge regionale 12 aprile 1986, n. 16, concernente
"Interventi per il recupero e la valorizzazione dei sentieri di
montagna in funzione del turismo escursionistico". Una legge che è
servita poco per valorizzare i sentieri di montagna e molto per
erogare miliardi a privati cittadini per costruire, a spese
pubbliche, strutture di tipo alberghiero.
Avendo, negli ultimi mesi, notato un pesante rilancio dei
finanziamenti di tale legge regionale per presunti "rifugi di
tappa", il sottoscritto Consigliere regionale del Gruppo Verde
Alternativo
interroga
l'Assessore regionale al Turismo, sport e beni culturali per
conoscere:
1) l'elenco completo delle deliberazioni di Giunta che hanno
approvato dei contributi per "rifugi di tappa" ai sensi della legge
regionale n. 16/1986, dall'entrata in vigore della legge ad
oggi;
2) l'elenco completo delle domande che sono state presentate per
avere dei contributi per rifugi di tappa, con data della domanda,
località e richiedente;
3) l'elenco completo delle deliberazioni di Giunta che hanno
approvato gli itinerari escursionistici di interesse regionale ai
sensi del comma terzo, articolo 2 della legge regionale n.
16/1986;
4) gli estremi dei provvedimenti di Giunta regionale con cui
sono state definite le caratteristiche progettuali e costruttive
dei "rifugi di tappa" e le tariffe che i beneficiari dei contributi
regionali devono applicare per i servizi forniti agli
"escursionisti".
Presidente
E' stata data risposta scritta con lettera
n. 3456 in data 7 novembre 1991.
