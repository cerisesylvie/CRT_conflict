Classificazione
CONSIGLIO REGIONALE



Oggetto del Consiglio n. 969 del 30 novembre 2004 - Resoconto
OBJET N° 969/XII - Communications du Président du Conseil
régional.
Président - J'informe le Conseil de l'activité de la Présidence
et des organes du Conseil depuis la dernière réunion de
l'Assemblée:
Projet de loi n° 58, présenté par le Gouvernement régional le 29
novembre 2004: "Modificazioni alla legge regionale 19 agosto 1998,
n. 46 (Norme in materia di segretari comunali della Regione
autonoma Valle d'Aosta)";
Proposition de règlement n° 2, présentée par le Gouvernement
régional le 29 novembre 2004: "Modificazioni al regolamento
regionale 17 agosto 1999, n. 4 (Ordinamento dei segretari dei
comuni e delle comunità montane della Valle d'Aosta)";
Réunions:
Bureau de Présidence: 1
Conférence des Chefs de Groupe: 2
Ie Commission: 1
IIe Commission: 2
IIIe Commission: 1
IVe Commission: 4
Ve Commission: 1
Suite au mandat donné par cette Assemblée de transmettre aux
organes compétents la résolution approuvée le 4 novembre dernier
concernant la diminution des financements aux Associations
d'anciens combattants et partisans prévue par le projet de loi en
examen au Parlement, je vous informe que le Secrétariat général de
la Présidence de la République, par note du 22 novembre dernier,
m'a communiqué, d'une part, que le Chef de l'Etat a voulu
sensibiliser personnellement le autorités compétentes du
Gouvernement en demandant que, dans la mesure où les contraintes de
la finance publique le permettent, les ressources assignées aux
Associations d'anciens combattants restent, pour le moins,
invariables et, d'autre part, que la question est suivie avec
attention par les bureaux du Secrétariat général de la Présidence
de la République. Une copie de la lettre a déjà été transmise aux
Chefs de groupe. Les conseillers qui désirent la consulter peuvent
s'adresser au Secrétariat.
Colleghi consiglieri, ricorre oggi, martedì 30 novembre, la "III
Giornata mondiale delle città per la vita - Città contro la pena di
morte", organizzata dalla Comunità di Sant'Egidio e
dall'Amministrazione comunale di Roma. Oltre 100 città nel mondo,
tra cui Aosta, ricordano la prima abolizione della tortura e della
pena di morte, avvenuta nel Granducato di Toscana nel 1786. Credo
di interpretare i sentimenti di tutto il Consiglio regionale nel
ribadire la volontà, in ogni circostanza, di sensibilizzare
l'opinione pubblica sull'assoluta necessità di tutelare sempre e
ovunque i diritti umani dell'uomo, promuovendo una cultura di pace
e solidarietà, così come abbiamo voluto fosse anche nel Premio
internazionale "La Donna dell'anno 2004" che ha per tema "I diritti
umani senza frontiere".
Mi pregio comunicare al Consiglio che, a seguito
dell'approvazione all'unanimità nella seduta consiliare del 7
ottobre u.s. di una risoluzione esprimente preoccupazione e disagio
della comunità valdostana di fronte alle vicende giudiziarie che
hanno interessato la Signora Cordopatri dei Capece, finalista nel
1998 del premio "Donna dell'anno", alcuni magistrati della Corte di
Cassazione hanno inviato, in data 20 novembre, una comunicazione a
questa Presidenza. La risoluzione - votata all'unanimità - in
questione era stata trasmessa al Presidente della Repubblica nella
sua veste di Presidente del Consiglio superiore della Magistratura.
Nella lettera i magistrati hanno formulato pesanti osservazioni in
merito al testo approvato dal Consiglio, esprimendo, tra l'altro,
rammarico e sorpresa per il fatto che il Consiglio regionale, a
loro giudizio,
"abbia acriticamente recepito una prospettazione
dei fatti che, proprio per la sua assoluta improbabilità, era tale
da suggerire ogni opportuno e prudenziale controllo"
. Sempre
nella lettera i magistrati hanno ritenuto di ripercorrere le
vicende che hanno opposto la Signora Cordopatri alla Magistratura
di Reggio Calabria. Il documento molto articolato è a disposizione
dei Signori consiglieri.
Vi do infine comunicazione di come proseguiranno i lavori: oggi
esamineremo i punti all'ordine del giorno fin verso le 18.00, in
seguito daremo corso ad un'inversione dell'ordine del giorno per
permettere l'illustrazione del bilancio. Vi sarà quindi
l'illustrazione abbinata della legge finanziaria e della legge di
bilancio con la relazione del relatore e dell'Assessore al
bilancio; al termine chiusura dei lavori, per dare corso domani,
mercoledì 1° dicembre, alla discussione generale sulla legge
finanziaria e sulla legge di bilancio e proseguire nella
trattazione degli argomenti.
La parola al Consigliere Lattanzi.
Lattanzi (CdL) - Mi corre l'obbligo di intervenire sulle sue
comunicazioni per una vicenda che ha interessato il suo Ufficio di
Presidenza, su sollecitazione di una parte del Consiglio regionale.
Nello scorso mese di ottobre lei ha avuto modo di inviare alla
Presidenza del Consiglio dei ministri e al Presidente della
Commissione paritetica della Regione Valle d'Aosta, Stato-Regione,
un lungo documento articolato su esposto di una parte di questo
Consiglio, con cui si esprimeva una forte preoccupazione per quanto
riguarda tale organo importante per i rapporti fra la Regione e lo
Stato, e si esprimeva preoccupazione proprio per i continui ritardi
di una serie di materie importanti, fra cui proprio sul tavolo in
questi giorni la previdenza complementare alla Corte dei Conti,
sezione valdostana... proprio per questi ritardi. Voglio solo
informarla, Presidente, se ancora non lo sa, che purtroppo anche
l'ultima seduta... dopo un'immediata convocazione fatta dal
Presidente della commissione già nel mese scorso a cui partecipò un
solo componente di parte regionale, i componenti di parte regionale
hanno comunicato la loro impossibilità a partecipare a tale
commissione per impegni personali o professionali.
Sarebbe allora interessante che questo Consiglio prendesse di
nuovo in mano la questione, che lei invitasse il Presidente della I
Commissione ad analizzare il comportamento di tali membri di parte
regionale perché, se vi è una cosa su cui siamo tutti d'accordo, è
che la Regione Valle d'Aosta ha dei temi importanti che deve
negoziare con lo Stato. Ne ho citati solo due, ma ve ne sono tanti
sul tavolo. Abbiamo la fortuna di avere come Presidente della
commissione un Valdostano che, pur di nomina statale e
rappresentante del Ministro, è interessato fortemente a portare
avanti tali argomenti, purtroppo questi ultimi non possono essere
neanche trattati per assenza di parte regionale. Non voglio entrare
nella polemica, perché non mi interessa, ma, come Valdostano,
chiedo a questa Presidenza, che si era fatta portatrice di quel
documento, di sollecitare la I Commissione e il Presidente della
Regione ad intervenire su tale disdicevole "effetto di
presenza".
Presidente - La parola alla Consigliera Squarzino Secondina.
Squarzino (Arc-VA) - Ringrazio il Presidente per aver ricordato
che oggi si celebra la "III Giornata mondiale delle città contro la
pena di morte". Ritengo sia anche utile che noi sottolineiamo tale
aspetto, ricordando anche che nella nostra Regione vi è una città
che si impegna in questa azione e fa parte di tale rete di città
contro la pena di morte. Credo varrebbe la pena, come Consiglio, di
ripresentare una risoluzione - come già abbiamo fatto nel 2000 in
occasione di un'analoga giornata - in cui ribadiamo la nostra
avversione ad ogni pena di morte, un'avversione al fatto che si
continui ancora a ricorrere a tale strumento per combattere la
criminalità, sapendo che non è questo lo strumento più efficace,
convinti come siamo che la vita umana è sacra e che nessuno, tanto
meno lo Stato, ha diritto di violarla, ricordando anche che tra le
finaliste del premio "Donna dell'anno" quest'anno la giuria ha
indicato nella rosa delle finaliste anche una donna che
nell'Uzbekistan ha attivato un'associazione per combattere la pena
di morte esistente ancora nel suo Paese. Tenendo conto di tutti
questi elementi, propongo di presentare una risoluzione, che farò
avere anche ai Capigruppo, in modo che riusciamo anche oggi ad
esprimere, come Consiglio, la nostra condanna contro la pena di
morte, la nostra adesione alle campagne che cercano di lavorare per
la vita e per la pace, in modo che si riaffermi un impegno che la
Regione già porta avanti, ma che intendiamo in questa occasione
riaffermare ulteriormente.
Presidente - La parola al Consigliere Tibaldi.
Tibaldi (CdL) - Sentendo parlare la collega Squarzino, pensavo
che parlasse sì di una risoluzione, ma non di una che vuole
presentare all'attenzione di quest'aula: pensavo che ci fornisse
qualche spiegazione aggiuntiva sulle comunicazioni del Presidente
del Consiglio regionale in merito ad una risoluzione approvata il 7
ottobre scorso da questo Consiglio - ricordo che in quella
occasione alla Consigliera Squarzino, che chiese la parola, fu
praticamente reso impossibile darci le sue opinioni, perché il
Consiglio venne subito chiuso -, la risoluzione in oggetto è quella
riguardante la vicenda della Sig.ra Cordopatri dei Capace. Oggi
apprendiamo dalle sommarie comunicazioni del Presidente che alcuni
magistrati hanno formulato pesanti osservazioni all'attenzione di
tutti i consiglieri regionali, perché il Consiglio regionale ha
recepito acriticamente una versione dei fatti che si rivela
assolutamente falsa, secondo quanto ci è stato comunicato. Ricordo
che ci fu la proposta di questa risoluzione da parte di un collega,
una proposta che venne recepita, che venne addirittura caldeggiata
dalla Consigliera Squarzino, che adesso speravo ci desse qualche
delucidazione in più; visto che non è arrivata dalla collega
Squarzino, chiedo al Presidente di darci qualche informazione in
più, anche perché è inutile continuare a presentare in maniera
improvvida e superficiale delle iniziative, che poi si rivelano dei
"buchi nell'acqua" e ci fanno fare una figura non troppo elegante
come istituzione, agli occhi in questo caso dei magistrati e
dell'opinione pubblica.
Presidente - La parola alla Consigliera Squarzino Secondina.
Squarzino (Arc-VA) - Non intendevo parlare della risoluzione
votata a suo tempo che ha come oggetto un appoggio alla Baronessa
Cordopatri perché, non avendo visto questa documentazione, non sono
in grado di rispondere; per cui sicuramente prenderò atto della
documentazione arrivata, faremo i nostri approfondimenti e
sicuramente torneremo ad affrontare tale tema.
Presidente - Non so cosa aggiungere di più, votai questa
risoluzione come ogni altro collega, cioè mi basai su una proposta
fatta da alcuni colleghi, il cui primo firmatario, il
Vicepresidente Lanièce, non è neanche in aula. Posso dare
comunicazione del documento, chiedo 5 minuti di tempo per leggerlo
- il documento rimane comunque agli atti -:
"Al Signor Presidente del Consiglio regionale della Valle
d'Aosta.
"La Stampa" dell'8 ottobre u.s. ha dato notizia di una
mozione votata all'unanimità da codesto On. Consiglio e con la
quale, in relazione alla vicenda giudiziaria che ha visto la Sig.ra
Teresa Cordopatri condannata al risarcimento dei danni a nostro
favore a seguito delle iniziative di tutela da noi a suo tempo
intraprese, viene sollecitato l'intervento del Presidente della
Repubblica e del Consiglio Superiore della Magistratura "per porre
fine - leggesi nei servizi di informazione - alle persecuzioni alle
quali la predetta è da decenni sottoposta".
Avuto ora conoscenza del testo e dei contenuti della mozione,
non possiamo non dirci vivamente rammaricati e sorpresi per il
fatto che l'On. Consiglio abbia acriticamente recepito una
prospettazione dei fatti che, proprio per la sua assoluta
improbabilità, era tale da suggerire ogni opportuno e prudenziale
controllo. Se è invero comprensibile che la mozione possa aver
tratto ragione dalle frettolose ed incaute informazioni di stampa,
è però certo che l'agevole consultazione delle "fonti" ufficiali,
costituite dalle decisioni giudiziali intervenute, avrebbe
consentito (per un'iniziativa di tanto rilievo
politico-istituzionale) ogni più completa e pertinente
informazione.
È per questo, Sig. Presidente, che, nell'esigenza di tutelare
la nostra reputazione e la nostra immagine, e al fine insieme di
consentire all'On. Consiglio le ulteriori valutazioni e
determinazioni, riteniamo necessario precisare quanto di
seguito.
Con le sentenze emesse dai giudici romani e reggini la Sig.ra
Cordopatri non è stata, certo, condannata per il suo coraggio ed il
suo impegno nella lotta alla mafia - che meritano ogni
apprezzamento e la più convinta solidarietà -, ma, più
semplicemente, per avere con l'esposto al CSM "costruito" accuse di
eccezionale gravità a nostro carico, investendo di esse l'organo
istituzionale di controllo dei magistrati e sollecitandone gli
interventi di competenza. Non si è trattato, dunque, di una
semplice "analisi della situazione ambientale reggina, priva di
riferimenti nominativi", così come disinvoltamente riferito dalla
Cordopatri alla stampa, né di legittime lamentele "sulla lentezza
con la quale il Tribunale di Reggio Calabria procedeva agli
accertamenti in merito alla triste vicenda che aveva portato
all'uccisione del fratello", per come leggesi nella mozione in
esame, bensì - per quanto ci riguarda - di esplicite e
circostanziate accuse mosse a nostro carico per fatti e
comportamenti di eccezionale gravità ed integranti specifiche
ipotesi di reato. Si è trattato, cioè, di una gratuita e
consapevole aggressione alla nostra immagine e reputazione di
magistrati, assolutamente estranea alle ragioni di tutela che la
Cordopatri legittimamente invocava e rivolta, peraltro, contro chi
in nessun modo era mai stato interessato sul piano professionale
alle vicende giudiziarie che la riguardavano.
E se ciò è vero, non si intende proprio come le ovvie
pronunce di condanna al risarcimento dei danni emesse dai giudici
della Repubblica possano essere mistificate dalla Cordopatri nei
termini di un "micidiale boomerang" del suo coraggio e del suo
impegno nella lotta alla mafia, coraggio ed impegno con i quali
tali condanne non hanno, in verità, il benché minimo ed ammissibile
collegamento. Così come non si intende - in un tal contesto - come
l'adempimento degli obblighi nascenti dalle pronunce dei giudici
della Repubblica possa essere presentato come un paradossale "costo
della giustizia" "inaccettabile per uno Stato che si dica
democratico" - secondo quanto leggasi nella mozione - e possa,
perciò, risultare pertinente il riferimento "alla dignità e ai
diritti di coloro che sono vittime della ?ndrangheta e hanno avuto
il coraggio di ribellarsi ad essa, auspicando di trovare nello
Stato un tutore ed un garante".
Peraltro, è una manipolazione della realtà il rischio
prospettato dalla Cordopatri di perdere i beni immobili - per 30
anni difesi dall'aggressione mafiosa - per la necessità di far
fronte al pagamento della somma complessivamente dovuta di 200.000
euro. A parte la considerazione che la somma complessiva dovuta ai
4 magistrati è notevolmente inferiore a quella indicata, spiace
dover rilevare che la Cordopatri ha taciuto che della somma
complessivamente dovuta ai 4 magistrati beneficiari delle condanne
la parte più rilevante - tre quarti circa - risulta già da lungo
tempo corrisposta dal giornale solidalmente condannato per aver
incautamente ospitato le sue offensive dichiarazioni, mentre, per
il resto, parte è stata già versata dalla debitrice e parte mai
finora richiesta e pretesa.
Il che significa che, per accreditare la mistificante tesi
della grave ingiustizia "istituzionale" subita e così lucrare la
solidarietà che si deve a perseguitati ed oppressi, la Cordopatri
non ha esitato a frodare la buona fede altrui - giornalisti,
lettori ed alti organi istituzionali - con prospettazioni dei fatti
del tutto irrispettose della verità.
Al riguardo - e solo per completezza di informazione - può
aggiungersi che è un'altra disinvolta bugia l'affermazione della
Cordopatri secondo cui essa si sarebbe indotta a presentare
l'esposto al CSM rassicurata sulla massima riservatezza del
contenuto dell'esposto stesso. A parte il palese assurdo che accuse
calunniose possano trovare legittimazione e copertura nella
riservatezza dello strumento di comunicazione utilizzato, è certo
che su tale punto la Cordopatri è stata totalmente smentita, in
pubblica udienza, proprio dal componente del CSM - Dott. Condorelli
- cui essa aveva a suo tempo consegnato l'esposto. Il quale,
infatti, non ha esitato a precisare che, colpito dall'estrema
gravità delle accuse ivi contenute, si era preoccupato di avvertire
la Cordopatri che "se ne assumeva ogni responsabilità in quanto
sarebbe stata chiamata a risponderne se non in grado di
dimostrarle", desistendo alla fine dai suoi tentativi dissuasisi a
seguito del fermo e deciso atteggiamento della donna.
Così come, ancora, è un altro falso l'affermazione - volta a
sottolineare la "discriminante" ingiustizia delle condanne subite -
secondo cui, per converso, a distanza di 13 anni dall'omicidio del
fratello non si sarebbe ancora concluso il processo a carico del
killer Salvatore La Rosa. È certo, invece, che le sentenze di
condanna tanto del killer La Rosa - 23 anni di reclusione - quanto
del mandante Mammoliti - ergastolo -, sentenze da anni passate in
giudicato, sono intervenute largamente prima delle sentenze civili
di condanna - in primo grado - in nostro favore, pronunciate -
queste ultime - dopo ben 9 anni dallo sgradevole esposto.
Come si vede, il quadro informativo strumentalmente proposto
dalla Cordopatri giustifica tutt'altro che pubbliche testimonianze
di solidarietà, ferma restando - ovviamente - quella che a lei
certamente si deve per i gravi torti a suo tempo subiti e le
tragiche vicende vissute.
Tanto premesso, Sig. Presidente, La preghiamo di volere
cortesemente informare della presente l'On. Consiglio, perché possa
farsi carico di ogni conseguente valutazione e di ogni ulteriore
opportuna determinazione.
Con deferenza
Giuseppe Viola - Primo Presidente On. della Corte di
Cassazione
Giovanni Montera - Presidente Aggiunto On. della Corte di
Cassazione
Franco Pontorieri - Presidente di Sezione della Corte di
Cassazione".
