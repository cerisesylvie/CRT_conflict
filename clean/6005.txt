Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 428 del 20 marzo 1984 - Resoconto
OGGETTO N. 428/VIII - ELENCO DELLE PRESE D'ATTO ADOTTATE
DALLA GIUNTA REGIONALE A PARTIRE DAL 1° AGOSTO 1978 (Interrogazione
con risposta scritta).
PRESIDENTE
: Do lettura dell'interrogazione con risposta
scritta presentata dal Consigliere Mafrica.
INTERROGAZIONE CON RISPOSTA SCRITTA
Negli ultimi mesi hanno assunto rilievo politico alcune PRESE
D'ATTO della Giunta regionale, concernenti decisioni che avrebbero
dovuto essere prese a livello di Consiglio regionale.
Allo scopo di avere una visione più completa dell'uso da
parte della Giunta delle prese d'atto,
il sottoscritto Consigliere regionale
INTERROGA
il Presidente della Giunta per conoscere l'elenco di tutte le
prese d'atto, non concernenti oggetti successivamente portati
all'esame del Consiglio, deliberate dalla Giunta regionale a
partire dal 1° agosto 1978.
Per completezza di documentazione di dette prese d'atto viene
richiesta copia.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
Il regolamento dice che alle
interrogazioni con risposta scritta deve essere data risposta
scritta. Chiedo al Presidente del Consiglio se non si vuole
rispondere oppure se questa è da considerarsi come risposta
scritta.
PRESIDENTE
: E' arrivata la risposta ed è stata trasmessa
al Consigliere che probabilmente non l'ha ancora ricevuta. La
risposta è pervenuta.
MAFRICA (P.C.I.):
Ma non è una risposta alla mia domanda
e alla mia richiesta. Con questa risposta scritta mi si fa capire
di non voler rispondere alle mie richieste.
PRESIDENTE
: La risposta che le è pervenuta è quella
arrivata agli uffici per cui, a termini di Regolamento,
l'interrogazione è da considerarsi esaurita.
MAFRICA(P.C.I.):
Non mi sembra una cosa molto logica.
Troverò qualche altra forma di intervento.
(......INTERRUZIONE......)
