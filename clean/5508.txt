Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2007 del 8 maggio 1986 - Resoconto
OGGETTO N. 2007/VIII - CONCESSIONE DI UN ULTERIORE CONTRIBUTO
DI LIRE 10.000.000 ALLA SOCIETÀ "VELO CLUB VALLE D'AOSTA"NELLE
SPESE PREVISTE PER L'ORGANIZZAZIONE DEL 23° GIRO CICLISTICO DELLA
VALLE D'AOSTA, IN PROGRAMMA DAL 1° AL 7 SETTEMBRE 1986.
PRESIDENTE:
Do lettura della delibera in oggetto:
IL CONSIGLIO
- richiamata la propria deliberazione n. 1831/VIII in data 12
febbraio 1986;
DELIBERA
1°) di approvare la concessione di un ulteriore contributo di
Lire 10.000.000= alla società "Velo Club Valle d'Aosta", nelle
spese previste per l'organizzazione del 23° giro ciclistico a tappe
della Valle d'Aosta, in programma dal 1° al 7 settembre 1986;
2°) di impegnare la spesa di Lire 10.000.000= (diecimilioni),
con imputazione della medesima sul capitolo 37220 del bilancio
preventivo della Regione per l'anno 1986 ("Contributi e sussidi ad
istituzioni e organismi vari per attività nel settore del turismo e
del tempo libero"), che presenta la necessaria
disponibilità;
3°) di stabilire che alla liquidazione si provveda ai sensi
dell'art. 57 della legge regionale 7 dicembre 1979, n. 68, su
richiesta dell'Assessorato regionale del Turismo, a manifestazione
avvenuta e su presentazione di idonei giustificativi di spesa.
PRESIDENTE:
Ha chiesto la parola l'Assessore al Turismo
Urbanistica e Beni Culturali Borbey; ne ha facoltà.
BORBEY (D.C.):
Il Consiglio ricorderà certamente che la
Giunta regionale aveva già presentato un provvedimento per lo
stanziamento di un contributo di 25 milioni al Velo Club Valle
d'Aosta per l'organizzazione del Giro ciclistico della Valle
d'Aosta. I dirigenti del Velo Club ci hanno dimostrato che, per
organizzare e sostenere il giro ciclistico, affrontano grandi
spese. Ci hanno anche dichiarato che stanno estendendo gli inviti
ad altre nazioni, come la Russia che prenderà parte al giro di
quest'anno.
(...INTERRUZIONE...)
No, no, mi hanno proprio dichiarato che la Russia
parteciperà....
Hanno anche dichiarato che, se l'ente pubblico non andrà
ulteriormente incontro alle loro esigenze di spesa, per quest'anno
cercherebbero comunque di far fronte alle spese ma che
rinuncerebbero per gli anni futuri. Riconoscendo l'utilità di
questo giro ciclistico e la sua importanza turistica per la Valle
d'Aosta, sovente è trasmesso dalla televisione, riteniamo logico
accettare la richiesta di un ulteriore contributo.
PRESIDENTE:
Se nessuno chiede la parola metto in
votazione la delibera in oggetto:
ESITO DELLA VOTAZIONE
Presenti, votanti e favorevoli: 24.
Il Consiglio approva all'unanimità.
