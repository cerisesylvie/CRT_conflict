Classificazione
ACQUE
Acque pubbliche


Resoconto integrale del dibattito dell'aula
Oggetto del Consiglio n. 2804 del 22 ottobre 1997 - Resoconto
SEDUTA ANTIMERIDIANA DEL 22 OTTOBRE 1997
OGGETTO N. 2804/X Subconcessione, per la durata di anni trenta
decorrenti dalla data del decreto di subconcessione, al Comune di
Rhêmes-Notre-Dame, di derivazione d'acqua dalla sorgente Entrelors,
in Comune di Rhêmes-Notre-Dame, ad uso potabile.
Deliberazione Il Consiglio
Premesso che con domanda in data 18 gennaio 1995 corredata da
progetto a firma Ing. Luca Asiatici, il Comune di Rhêmes-Notre-Dame
ha chiesto all'Amministrazione regionale la subconcessione di
derivare dalla sorgente Entrelor, a quota 2053.60 m.s.m., in Comune
di Rhêmes-Notre-Dame, l/s max. 11.46 di acqua ad uso potabile.
Rilevato che, indipendentemente dal fatto che, ai sensi
dell'articolo 1 della legge n. 36 del 5 gennaio 1994 tutte le acque
superficiali e sotterranee sono pubbliche, in considerazione che le
acque della sorgente Entrelor, in periodo di magra sono
determinanti sulla portata dell'omonimo torrente che risulta
iscritto al n. 62 dell'Elenco delle Acque Pubbliche e non essendovi
dubbi sul pubblico e generale interesse che tale sorgente riveste
in quanto risulta indispensabile per il potenziamento
dell'acquedotto comunale, l'Amministrazione regionale ha provveduto
comunque a dare regolare corso all'istruttoria.
Tenuto presente che:
- Il Magistrato per il Po di Parma, con nota prot. n. 10611 in
data 10 luglio 1995, ha rilasciato il proprio nulla-osta nei
riguardi idraulici per l'ammissione ad istruttoria della domanda di
cui si tratta;
- l'Autorità di Bacino del fiume Po di Parma, con nota prot. n.
3039 in data 26 luglio 1995, ha dichiarato di non avere
osservazioni o rilievi da esprimere in merito;
- l'avviso di presentazione della domanda 18 gennaio 1995 del
Comune di Rhêmes-Notre-Dame è stato pubblicato sul Foglio Annunzi
Legali della Valle d'Aosta n. 27 in data 4 ottobre 1995 e
riprodotto nel n. 292 della Gazzetta Ufficiale della Repubblica
Italiana (foglio inserzioni) in data 15 dicembre 1995 senza dar
luogo alla presentazione di domande incompatibili e
concorrenti;
- con ordinanza n. 188 in data 23 gennaio 1996 dell'Assessore ai
Lavori Pubblici è stato disposto il deposito della domanda e del
relativo progetto presso l'Ufficio Concessioni Acque
dell'Assessorato dei Lavori Pubblici della Regione per 15 giorni
consecutivi, decorrenti dal 5 febbraio 1996 a disposizione di
chiunque intendesse prenderne visione nelle ore d'ufficio;
- copia dell'ordinanza è stata affissa per il predetto periodo
di 15 giorni all'Albo Pretorio del Comune di Rhêmes-Notre-Dame e
copia della medesima è stata inviata al Consorzio per la Tutela,
l'Incremento e l'Esercizio della Pesca in Valle d'Aosta; al
Magistrato per il Po di Parma; al Ministero dei LL.PP. Direzione
Generale delle Acque ed Impianti Elettrici; alla Sezione
Idrografica del Po di Torino; all'Associazione d'Irrigazione
Est-Sesia di Novara; all'Associazione d'Irrigazione dell'Agro
all'Ovest del Sesia di Vercelli; all'Assessorato dell'Agricoltura,
Forestazione e Risorse Naturali, Servizio S.I.D.S.; all'Assessorato
dell'Agricoltura, Forestazione e Risorse Naturali, Servizio
Forestazione; all'Assessorato dell'Ambiente, Servizio Tutela
dell'Ambiente; alla Prima Direzione del Genio Militare di Torino;
all'E.N.E.L. - compartimento di Torino; all'Assessorato del
Turismo, Sport e Beni Culturali Ufficio Sovraintendenza;
all'Assessorato della Sanità e Assistenza Sociale; all'Autorità di
Bacino del fiume Po di Parma; al Comune di Rhêmes-Notre-Dame;
all'Amministrazione del Parco Nazionale del Gran Paradiso e alla
Comunità Montana Grand-Paradis;
- la pubblicazione presso il Comune di Rhêmes-Notre-Dame, come
risulta dal referto in calce all'ordinanza è avvenuta regolarmente
e non ha dato luogo alla presentazione di opposizioni ed
esposti.
Visto altresì che la visita locale d'istruttoria è regolarmente
avvenuta il 11 marzo 1996 ed alla medesima oltre ai funzionari
dell'Ufficio Concessioni Acque dell'Assessorato dei Lavori
Pubblici, sono intervenuti i signori: Berard Battista, Sindaco del
Comune di Rhêmes-Notre-Dame assistito dal Geom. Meynardi Aldo in
qualità di tecnico comunale incaricato.
Accertato che durante tale visita non sono state presentate
opposizioni né esposti e che nella stessa il Sindaco ha segnalato
che, per gli adempimenti previsti dal D.P.R. 236/88, erano in
corso, con il proprietario dell'Alpeggio Entrelor, le trattative
per esaminare le possibilità dell'acquisto o dell'affitto del
sopraccitato alpeggio, richiedendo 30 (trenta) giorni di tempo, dal
ricevimento di copia del verbale di visita d'istruttoria, per
segnalare all'Ufficio Concessioni Acque l'esito delle trattative.
In merito all'istanza formulata dal Sindaco l'Ufficio Concessioni
Acque ha provveduto a trasmettere, in data 20 marzo 1996, copia del
verbale di visita d'istruttoria e nei termini prescritti il Comune
di Rhêmes-Notre-Dame, ha comunicato, con nota prot. n. 1069 in data
26 marzo 1996, che intendeva limitare l'utilizzo delle sorgive nel
periodo in cui non viene "monticato" il bestiame e precisamente dal
1° settembre al 30 giugno, considerata la difficoltà di vietare il
pascolo nell'alpeggio Entrelor o di procedere alla sua acquisizione
come era nelle intenzioni originarie del Comune. Per il periodo
estivo l'Amministrazione comunale stava esaminando la possibilità
di captare delle sorgive più a monte le quali richiedono un'area di
protezione meno ampia e non pregiudizievole per il buon
funzionamento dell'alpeggio.
Il sig. Roullet Emiro, proprietario dell'alpeggio Entrelor, ha
quindi segnalato i rischi alla potabilità dell'acqua della sorgente
Entrelor in relazione alla monticazione del bestiame nell'alpeggio
stesso.
Alla luce delle comunicazioni del Comune di Rhêmes-Notre-Dame
del 26 marzo 1996 e del sig. Roullet Emiro, è stata quindi
richiesta, dal competente Ufficio dell'Assessorato, la
documentazione progettuale ed in particolare una relazione
idrologica integrata con gli opportuni elementi e dati, atti ad
escludere la possibilità che la monticazione del bestiame, nel
periodo estivo, potesse avere conseguenze negative sulla potabilità
dell'acqua.
Il Comune ha quindi fatto pervenire, in data 16 aprile 1997, una
relazione integrativa alla perizia idrogeologica della sorgente
Entrelor nella quale il tecnico incaricato dal Comune ha stabilito
che la chiusura della sorgente debba avvenire tra il 15 giugno ed
il 15 novembre di ogni anno, in corrispondenza con il pascolo del
bestiame e per un lasso di tempo di circa due mesi dal termine
della monticazione e che comunque l'utilizzo della sorgente dovrà
essere fatto precedere da un'analisi batteriologica che accerti
l'assenza di coliformi e steptococchi.
Considerato che il gruppo tecnico di lavoro per l'attuazione
delle disposizioni di cui al D.P.R. 236/88 ha quindi esaminato la
relazione presentata dal Comune esprimendo parere favorevole alle
condizioni indicate nella relazione stessa.
Tenuto inoltre presente che:
- la captazione della sorgente, ubicata a 2053,60 m.s.m.,
avviene tramite un'opera di presa del tipo diretto con drenaggio
addossato in modo da ben adattarsi alle caratteristiche
geomorfologiche del sito raggiungendo la sorgente geologica, cioè
la zona dove l'acqua scaturisce effettivamente dalla roccia.
- Il manufatto è composto da due rami di raccolta, costituiti da
barriera in c.l.s., tubo drenante Ø 500 ed accurato drenaggio, che
convogliano l'acqua in un serbatoio provvisto di vasca di calma e
vasca di carico, collegate tramite uno sfioratore a stramazzo.
Tutta l'opera risulterà completamente interrata, in modo da essere
protetta e ridurre l'impatto ambientale.
- Il convogliamento dell'acqua dalla sorgente Entrelor al
serbatoio di compenso, da realizzare a monte dell'abitato di
Chaudanne, avviene tramite tre tubazioni in P.E.A.D. poste in serie
di tre diametri differenti: Ø 160 PN4 per 20 mt., Ø 90 PN 10 per
mt. 158 e Ø 75 PN 16 per mt. 229.
- Il tracciato, a partire dalla sorgente, segue per un primo
tratto un sentiero che si snoda a sinistra del torrente Entrelor,
tra due salti di roccia, aggirata la parete rocciosa sottostante la
sorgente, si prosegue nel bosco rado approssimativamente lungo la
massima pendenza fino ad una radura e quindi, ritornando verso il
torrente, si raggiunge la zona in cui è prevista la realizzazione
del serbatoio. Dal serbatoio partono tre tubazioni in acciaio per i
collegamenti alle reti di distribuzione già esistenti; in
particolare:
- collegamento alla frazione Broillat - si realizza con una
tubazione in acciaio DN 65 della lunghezza di circa mt. 360. Il
tracciato si snoda ai limiti delle aree prative, dopo aver
attraversato il torrente Entrelor;
- collegamento alla fraz. Pellaud - si realizza in modo analogo
al precedente dopo un percorso di circa mt. 737. Il tracciato si
snoda lungo il limite delle aree prative fino alla zona dei laghi
di Pellaud e quindi raggiunge la frazione seguendo la strada
poderale esistente;
- collegamento alla vasca esistente - si realizza anch'esso con
una tubazione in acciaio DN 65 della lunghezza di circa mt.
327.
Rilevato, quindi, in considerazione di quanto sopra esposto
che:
1) L'utilizzazione della sorgente Entrelor, tributaria
dell'omonimo torrente, risulta essere determinante per il
potenziamento dell'acquedotto comunale;
2) Le modalità di captazione e di adduzione dell'acqua sono da
ritenersi idonee e quindi tecnicamente approvabili;
3) Dalla relazione del progettista si evidenzia l'ininfluenza
della sorgente sul bacino interessato, per cui si ritiene che il
quantitativo di 11,46 l/sec. non sia di pregiudizio al minimo
deflusso vitale del torrente Entrelor, del quale la sorgente è
tributaria;
4) La quantità d'acqua da derivare, nella misura max. di 11,46
l/sec. dalla sorgente Entrelor, nel periodo dal 16 novembre al 14
giugno, si può subconcedere, avendo riguardo delle condizioni
locali, delle utenze preesistenti e della specie di derivazione
realizzata;
Visto infine che il Magistrato per il Po di Parma, con nota n.
7677 del 5 giugno 1996 ha rilevato che l'istruttoria è stata
regolarmente espletata ed ha espresso parere favorevole
all'accoglimento della richiesta di subconcessione, sotto
l'osservanza delle condizioni espresse nel sottoriportato schema di
disciplinare;
Visto lo Statuto Speciale per la Valle d'Aosta, promulgato con
legge Costituzionale n. 4 del 26 febbraio 1948 e successive norme
di attuazione;
Vista la Legge regionale n. 4 dell'8 novembre 1956;
Vista la Legge n. 36 del 5 gennaio 1994;
Vista la deliberazione del Consiglio regionale n. 1193/X in data
22 febbraio 1995 ed in esecuzione della medesima;
Richiamate le deliberazioni della Giunta regionale n. 6162 in
del 30 dicembre 1996, n. 317 del 3 febbraio 1997 e n. 2436 del 7
luglio 1997, nonché la circolare applicativa n. 7 del 6 febbraio
1997 (prot. n. 320/SGT);
Visto il parere favorevole rilasciato dal Direttore dell'Assetto
del territorio e infrastrutture di rete nell'ambito
dell'Assessorato dei Lavori Pubblici, infrastrutture e assetto del
territorio, ai sensi dell'articolo 72 della legge regionale n.
3/1956 e successive modificazioni e del combinato disposto dagli
articoli 13 comma 1, lettera e) e 59, comma 2 della legge regionale
45/1995, in ordine alla legittimità della presente
deliberazione.
Delibera
1) di subconcedere, per la durata di anni trenta, decorrenti
dalla data del decreto di subconcessione, al Comune di
Rhêmes-Notre-Dame, giusta la domanda presentata in data 18 gennaio
1995, di derivare, nel periodo dal 16 novembre al 14 giugno, dalla
sorgente Entrelor, ubicata a quota 2053,60 m.s.m., in comune di
Rhêmes-Notre-Dame, max. litri/sec. 11,46 di acqua per il
potenziamento dell'acquedotto comunale;
2) di approvare l'allegato schema di disciplinare di
subconcessione;
3) di autorizzare l'emanazione del decreto di subconcessione da
parte del Presidente della Giunta regionale, previa sottoscrizione
del disciplinare da parte del legale rappresentante del comune di
Rhêmes-Notre-Dame;
4) di ordinare ed accertare l'introito delle seguenti somme, da
versare presso la tesoreria dell'Amministrazione regionale:
a) lire 250.000 (duecentocinquantamila) pari a mezza annualità
del canone presunto, ai sensi dell'articolo 11 del T.U. 11 dicembre
1933 n. 1775, a titolo di cauzione; somma che verrà restituita, ove
nulla-osti, al termine della subconcessione;
b) lire 10.000 (diecimila) pari al minimo fissato dall'articolo
3 della legge 21 dicembre 1961 n. 1501 e per gli scopi di cui
all'articolo 7 del T.U. 11 dicembre 1933 n. 1775, somma da
introitare al capitolo 08800 della parte ENTRATE del bilancio
preventivo della Regione per il corrente esercizio finanziario
(Provento delle concessioni e subconcessioni di acque pubbliche e
miniere);
c) lire 2.500.000 (duemilionicinquecentomila) quale somma a
disposizione dell'Amministrazione regionale (Ufficio Concessioni
Acque dell'Assessorato dei Lavori Pubblici) per spese di
sorveglianza, esperimenti di portata, collaudo, registrazioni di
atti, eccetera somma da introitare al Capitolo 13500 della parte
ENTRATE del bilancio preventivo della Regione per il corrente anno
finanziario (Gestione di fondi per conto terzi per istruttoria
domande e pratiche varie);
5) di stabilire, come specificato nell'articolo 10 del
disciplinare di subconcessione, che nessun canone è dovuto
dall'utenza, essendone l'uso potabile esente, ai sensi dell'ultimo
comma dell'articolo 9 dello Statuto Speciale della Valle d'Aosta,
promulgato con Legge Costituzionale n. 4 del 26 febbraio 1948;
6) di dare atto che la presente deliberazione non è soggetta al
controllo della Commissione di Coordinamento per la Valle d'Aosta,
in quanto non compresa nelle categorie indicate nell'articolo 8 del
Decreto Legislativo 22 aprile 1994 n. 320 e di darne
esecuzione.
Disciplinare di subconcessione
(.... omissis...)
Presidente Pongo in votazione la delibera in oggetto:
Presenti: 22
Votanti e favorevoli: 21
Astenuti: 1 (Chiarello)
Il Consiglio approva
