Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2453 del 10 dicembre 1986 - Resoconto
OGGETTO N. 2453/VIII - GIURAMENTO DEL NEO-CONSIGLIERE
REGIONALE GIOVANNI SANDRI.
PRESIDENTE
: Il Signor SANDRI pertanto, all'unanimità dei
Consiglieri presenti e votanti, viene convalidato Consigliere
regionale del Consiglio regionale della Valle d'Aosta e se è
presente può prendere parte ai lavori del Consiglio.
Si dà atto che, su invito del Presidente BONDAZ, alle ore
10.01, il neo-Consigliere Giovanni SANDRI entra in aula.
Essendo presente il Consigliere Sandri e avendo preso posto,
riconfermando che egli è stato convalidato Consigliere regionale
della Valle d'Aosta, ricordo che ai sensi dell'art. 23 dello
Statuto speciale per la Regione Autonoma e dell'art. 6 del
Regolamento interno del Consiglio, prima di poter svolgere le sue
attività di Consigliere il neo Consigliere è tenuto a prestare
giuramento. Solamente dopo l'effettuazione del giuramento, infatti,
il Consigliere assume in pieno l'esercizio delle sue funzioni.
Pertanto, se il Consiglio è d'accordo, la Presidenza propone di
procedere immediatamente al giuramento, dopo di che il Consigliere
Sandri sarà Consigliere a pieno titolo.
Leggerò la formula del giuramento; il neo Consigliere dovrà
rispondere con voce alta: "Lo giuro";
"Giuro di essere fedele alla Repubblica e di esercitare il
mio ufficio al solo scopo del bene inseparabile dello Stato e della
Regione Autonoma della Valle d'Aosta".
SANDRI (N.S.):
Lo giuro!
PRESIDENTE
: Poco tempo fa abbiamo rivolto un saluto ed un
augurio al Consigliere Viberti che ci lasciava. Con lo stesso
spirito di collaborazione che regna all'interno di quest'aula, la
Presidenza, facendosi interprete dei sentimenti dei Consiglieri,
porge ora al neo convalidato Consigliere Giovanni Sandri i migliori
auguri di benvenuto e di buon lavoro.
Se il Consigliere Sandri intende prendere la parola ne ha la
facoltà.
SANDRI (N.S.):
Innanzitutto ringrazio tutto il Consiglio
per le parole di benvenuto e di augurio che mi sono state rivolte.
Prima di iniziare il lavoro vorrei dire ai Consiglieri della
minoranza che forse in passato tra me, come rappresentante di Nuova
Sinistra, e qualcuno dei rappresentanti della sinistra storica ci
sono state delle incomprensioni. Quando si è giovani a volte si
eccede per presunzione, però credo che debba essermi riconosciuta
valida la buona fede e mi auguro di poter dissipare antiche
memorie.
Vis-à-vis de la majorité, je crois que celle-ci a le rôle de
faire son gouvernement, de gérer le pouvoir; le rôle de
l'opposition est de faire son devoir pour garantir ses idées.
Je suis engagé dans le rôle de l'opposition et je souhaite que
le rapport entre la majorité et l'opposition sera correct comme il
l'a été pour le passé.
Ringrazio e ricordo infine che in Valle d'Aosta ogni anno 70
persone muoiono per tumori dovuti alla sigaretta. Credo che se
fosse possibile fumare il meno possibile daremmo un bell'esempio
alla popolazione valdostana.
Grazie.
