Classificazione
ASSISTENZA SOCIALE
Assistenza socio-sanitaria



Oggetto del Consiglio n. 936 del 7 ottobre 2021 - Resoconto
OGGETTO N. 936/XVI - Interpellanza: "Valutazione di congruità
del contributo regionale concesso alla Casa di riposo J.B. Festaz e
prospettive future dell'Azienda pubblica".
Bertin (Presidente) -
Punto n. 41 all'ordine del giorno.
Per l'illustrazione il consigliere Aggravi, ne ha facoltà.
Aggravi (LEGA VDA) -
Una premessa: assessore Barmasse,
non ce l'ho con lei. Questa è l'ennesima interpellanza sulla casa
di riposo ma, lo giuro, non ce l'ho con lei, però ritenevo
opportuno fare un paio di precisazioni sull'aspetto e anche dare
uno spunto di collaborazione al lavoro che viene fatto dal suo
assessorato.
Il 30 luglio avevo presentato un'interrogazione con risposta
scritta che doveva servire a fare un po' sintesi di una serie di
dati e di affermazioni, che erano state fatte nelle audizioni
legate sempre al futuro della casa di riposo e soprattutto per
cercare di asciugare e di fare ordine e soprattutto andare a
rappresentare quelli che erano i costi e i ricavi della casa di
riposo degli ultimi tre anni, sulla base di quelle che erano le
unità, diciamo le RSA, la parte di nucleo temporaneo per demenze e
la parte di casa di riposo, cioè le tre attività
core
della
casa di riposo, in maniera tale da cercare di evidenziare nel
complesso quali erano gli ambiti di difficoltà o comunque che erano
più interessanti e significativi dal punto di vista dell'equilibrio
finanziario complessivo della struttura.
Questo perché? Perché il tutto nasceva, e lei se lo ricorda
benissimo, da quelle che erano state delle iniziative che avevo
presentato, riguardo alla valutazione di congruità che era stata
fatta dall'Assessorato, per comprendere se il contributo dato
dall'Amministrazione regionale alla casa di riposo era congruo. A
fronte di quello, c'era stata poi un'interlocuzione - ringrazio la
disponibilità degli uffici - per fare un approfondimento ulteriore
e per capire come era stata condotta la valutazione. Poi
successivamente, per tutta una serie di questioni legate alla pausa
estiva e anche a problematiche probabilmente di dotazioni di
personale o del lavoro che doveva essere fatto, dal 30 luglio le
cose sono andate un po' più lunghe e si è poi arrivati alla
risposta a questa interrogazione a metà di settembre.
A fronte di questo, e mi concentro sull'oggetto del contendere,
i dati forniti evidenziano che effettivamente ci sono delle
difficoltà dal punto di vista dell'autonomo mantenimento
dell'equilibrio finanziario. Questo è lapalissiano e penso che non
ci fosse bisogno di dirlo ancora, ma in particolare si prende atto
del fatto che nella risposta ricevuta, e così anche era emerso
nelle interlocuzioni avute con gli uffici deputati, la
quantificazione è avvenuta considerando unicamente i servizi
socioassistenziali, cioè la casa di riposo protetta e protetta
plus, poiché il finanziamento degli altri servizi sono a carico
dell'Azienda sanitaria locale.
Io apprezzo le sintesi, e l'ha detto anche il collega Marzi
precedentemente, questa risposta ha dei numeri e quindi rappresenta
bene la situazione, però c'è un problema capitale che io spero oggi
di potere ben rappresentare.
La prima domanda dell'interpellanza vuole dare una risposta su
questo: perché la valutazione di congruità del contributo regionale
concesso alla casa di riposo non ha considerato la sostenibilità
dell'ente nel suo complesso e non soltanto i servizi
socioassistenziali, tenuto conto del fatto che a oggi l'Azienda
sanitaria locale risulta essere un ente controllato dalla Regione
autonoma (io penso ancora che non ci siano state delle novità in
tal senso)? Dico questo perché, se io ho una struttura tripartita,
perché c'è anche - lo ricordiamo - il Comune di Aosta e il
Vescovado, però di fatto è la Regione che la sostiene, e ci sono
tre tipologie di servizi, va benissimo: una tipologia è
direttamente collegata all'Amministrazione regionale, due tipologie
sono collegate all'Azienda sanitaria locale.
Perdoni la battuta da aziendalista: se la Regione è una
holding
e l'Azienda sanitaria locale è una sua controllata,
ovviamente il gruppo Regione controlla tutte e tre le unità, tutti
e tre i servizi, quindi a mio giudizio una valutazione complessiva
doveva essere fatta su tutti e tre i servizi. Perché togliendone
due e mantenendone uno, ovviamente, io vado a creare una necessità
- non do un giudizio, do un dato di fatto - di fabbisogno in
termini sia di ricavi, perché è vero che tolgo dei costi ma è anche
vero che tolgo dei ricavi, quindi c'è il rischio che asetticamente
il mio contributo può essere considerato corretto, perché è un
contributo per uno dei tre servizi, ma togliendo gli altri due
ovviamente non ci sono più dei ricavi e quindi io creo un problema.
È un problema di duplice natura: un problema di ristrutturazione,
perché non è detto che una scelta sia totalmente sbagliata, ma devo
ristrutturare la mia organizzazione e devo permettermi soprattutto
la sostenibilità, perché comunque sia è un'emanazione, una parte
importante di bilancio, in particolare della spesa sanitaria
socioassistenziale, quindi devo capire se questa cosa sta in piedi.
Poi, è vero, tutte le varie proroghe che ci sono state, l'emergenza
c'è ancora e quindi di fatto certe scelte si possono rinviare da
qui a fine anno, ma bisogna capire cosa farne.
Nel frattempo c'è stato anche un cambio di
governance
, ma
queste sono cose che succedono nell'evoluzione della vita
politica.
Il secondo aspetto su cui si chiede risposta è quale sia lo
stato delle interlocuzioni con la casa di riposo e le parti
interessate, nonché gli intendimenti del Governo regionale circa il
suo futuro, anche alla luce delle dichiarazioni fatte a mezzo
stampa da lei, Assessore, in merito alla realizzazione
dell'ospedale di comunità sul territorio valdostano.
In parte è bene che si sappia: informalmente, è giusto, abbiamo
fatto due parole su questo, però è bene che si capisca se
effettivamente una soluzione a rischio equilibrio finanziario,
sostenibilità e futuro della casa di riposo può essere anche
questa. Ripeto, è una questione di scelta complessiva e di
strategia, non è detto che aprioristicamente dei cambiamenti siano
negativi; io sono il primo che sono notoriamente a favore dei
cambiamenti rispetto ad altre situazioni. Però devono essere
supportati - a mio modesto giudizio - da una valutazione
complessiva, ripeto, di sostenibilità dell'ente, perché altrimenti
perdiamo dei pezzi e sono sempre dei fondi pubblici, delle risorse
pubbliche che comunque vengono impegnate; e chi meglio di lei sa
che la parte sanitaria ha un peso notevole su quello che è non
soltanto il nostro bilancio, ma anche, possiamo dire se facessimo
un bilancio sociale di tutta la Regione, anche in quel senso.
In ultimo, non l'ho citato nell'interpellanza, ma lo do solo
come
rappel
: è rimasta un po' in sospeso la questione legata
alle indennità Covid, legata al personale della Casa di riposo J.B.
Festaz, su cui poi non avevamo poi fatto ulteriori approfondimenti
e quindi era solo per ricordarlo.
Presidente -
Risponde l'assessore Barmasse.
Barmasse (UV) -
Sull'indennità Covid, di cui ho già
parlato, se me lo ricorda alla fine, visto che non ce l'ho nelle
risposte, così le do una risposta su questo argomento.
Il problema lei lo ha già inquadrato ampiamente e ha già dato
alcune risposte alla situazione attuale. Giustamente
l'interpellanza si ricollega a una interrogazione a risposta
scritta da lei depositata il 30 luglio scorso, attinente ai costi e
ricavi dell'Azienda pubblica e del G.B. Festaz di Aosta. In
risposta a quella interrogazione avevo evidenziato, anche grazie ai
dati forniti dalla stessa Azienda, i costi e i ricavi dei singoli
servizi nell'ultimo triennio gestiti dalla casa di riposo,
considerando sia quelli sociali che quelli sanitari.
Come è noto i servizi sanitari attualmente gestiti dal Festaz,
cioè la residenza sanitaria assistenziale RSA, l'unità di
assistenza prolungata UAP e il nucleo temporaneo per demenze NRTD,
sono regolati da una convenzione in capo alla USL Valle d'Aosta che
ne disciplina anche gli aspetti economici. Il finanziamento e il
controllo, invece, sulla casa di riposo è incardinato sul
dipartimento politiche sociali, struttura assistenza economica,
trasferimenti finanziari e servizi esternalizzati di questo
Assessorato.
Nell'ambito di queste competenze, al fine di ristabilire un
contributo regionale congruo alla casa di riposo, che aveva subito
importanti riduzioni nel corso degli ultimi anni, si è proceduto a
effettuare una valutazione critica sul
quantum
, che tenesse
conto da un lato delle generali difficoltà sulla parte corrente del
bilancio regionale e sulla necessità di contenere la spesa e
dall'altro dei costi generali che l'Azienda sostiene per
l'erogazione dei servizi sociali di sua competenza.
Avendo la contezza del bilancio complessivo della casa di
riposo, il contributo è stato commisurato in modo tale che, a
fronte dei servizi sociali e sanitari erogati, fosse possibile
raggiungere l'equilibrio di bilancio garantendo servizi di qualità
a fronte di un contenimento dei costi di gestione. Si ritiene,
infatti, che l'equilibrio di bilancio sia un obiettivo
raggiungibile, anche attraverso la messa in opera di meccanismi di
efficientamento gestionale. In tal senso sta operando il
management
dell'azienda, in collaborazione con le strutture
regionali competenti.
In quanto alle interlocuzioni con la Casa di riposo e con le
parti interessate, in relazione alla riorganizzazione dell'attività
della Casa di riposo G.B. Festaz, informo che stante il perdurare
dello stato di emergenza sanitaria - questo l'ha appena ricordato
giustamente anche lei: almeno fino al 31 dicembre 2021 c'è lo stato
di emergenza - c'è la necessità di mantenere ancora disponibile la
struttura residenziale di Variney quale area sanitaria temporanea
per le attività di assistenza nell'ambito Covid-19. Questo vuol
dire che non possiamo trasferire una RSA - scusate, usiamo sempre
un termine un po' improprio che poi ci crea dei problemi sui LEA,
ma così ci capiamo - a Variney, perché non sappiamo come evolverà
l'epidemia e quindi se avremo ancora bisogno di Variney per dei
positivi.
Quindi, la convenzione in essere tra l'azienda USL della Valle
d'Aosta e la Casa di riposo G.B. Festaz per la gestione del nucleo
RSA UAP deve sicuramente essere prorogata almeno sino al termine
del suddetto stato di emergenza; e io vorrei anticipare che,
secondo me, a mio avviso, sia un bene, anche perché andiamo
incontro alla stagione invernale e quindi dobbiamo essere pronti a
poter contenere un'eventuale recrudescenza della pandemia.
Si aggiunge, inoltre, che l'Assessorato, in collaborazione con
l'azienda USL, sta valutando l'aggiornamento dei fabbisogni
regionali, sulla base dei quali saranno definite le scelte
strategiche per la riorganizzazione e il potenziamento
dell'assistenza territoriale che, oltre alla rivisitazione
dell'attuale offerta sociosanitaria e socioassistenziale, vedranno
la realizzazione di case della comunità, della salute, di ospedali
di comunità, nonché della centrale operativa territoriale. Tale
riorganizzazione, che riguarderà anche la Casa di riposo G.B.
Festaz, rappresenta tra l'altro tematica di rilievo nell'ambito del
piano regionale della salute e del benessere sociale 2022-2025 in
fase di definizione e costituisce risposta alle disposizioni
ministeriali e dell'Agenzia nazionale per i servizi sanitari
regionali, cioè dell'Agenas, per la destinazione dei finanziamenti
facenti capo al Piano nazionale di ripresa e resilienza. Noi, penso
che ne avessimo forse già anche parlato, dobbiamo fare due ospedali
di comunità; :uno, a mio avviso, sarebbe da fare ad Aosta e
potrebbe essere questo il futuro indirizzo per quanto riguarda il
G.B. Festaz, per quella che è l'attuale RSA.
Ci sarà un incontro nei prossimi giorni con il consiglio di
amministrazione della G.B. Festaz, proprio per valutare questo
aspetto e anche quello che può essere il ritorno in termini
economici di questo cambiamento di destinazione dei posti letto.
L'eventuale creazione di un ospedale di comunità in questa
struttura è stata anche sostenuta dal personale infermieristico,
che avevo incontrato precedentemente, e anche in via informale da
alcuni sindacati. Penso che l'orientamento, se non si creeranno
ostacoli particolari, sarà questo, per quel che mi riguarda.
Per quanto riguarda, invece, l'ultima cosa che le avevo detto di
ricordarmi, ma mi sono ricordato io, stranamente: l'indennità
Covid. È vero, il personale del G.B. Festaz è rimasto fuori
dall'indennità Covid e questa non è una cosa giusta e corretta,
però, come sa probabilmente meglio di me, l'articolo della legge 8
(se non ricordo male) è stato impugnato, quindi stiamo aspettando
di vedere qual è l'esito di questa impugnativa, perché se dovesse
essere confermata la possibilità di somministrare questa indennità
Covid e alle altre OSS, perché poi il problema fondamentalmente è
questo, l'Amministrazione si impegna ad avere la stessa sensibilità
per il personale del G.B. Festaz.
Presidente -
Per la replica il consigliere Aggravi, ne ha
facoltà.
Aggravi (LEGA VDA) -
Grazie, Assessore, anche per
l'ultima precisazione: era una volontà di dare trasparenza anche
all'esterno di quella che era la situazione su quell'aspetto, parlo
della dell'indennità Covid.
Abbia pazienza, ma rimango soltanto perplesso sul
modus
operandi delle valutazioni. Qua io penso che sia più un problema
delle sue strutture che di regia, ma lo dico perché ascoltando la
risposta sembra quasi da dire: "meno male che c'è l'emergenza",
perché altrimenti, se non ci fosse l'emergenza, noi andremmo oggi a
scegliere una strada molto incerta, ma ripeto, dal punto di vista
delle valutazioni. Perché io, non lo so, ma spero e penso che siano
fatti in preparazione del piano sanitario, e lei giustamente
parlava anche dei fabbisogni, io mi auguro che si valuti la
sostenibilità, non soltanto nel complesso del sistema, ma anche dei
singoli pezzi. Altrimenti, soprattutto su una struttura che ha
bisogno di notevoli investimenti, al di là della riconversione di
determinate attività o la riconversione funzionale all'ospedale di
comunità, io vorrei sperare che si faccia una valutazione
complessiva della sostenibilità nel medio-lungo periodo
dell'equilibrio finanziario di questa struttura. E lo dico anche
perché la percezione avuta nell'indagare su questo aspetto è stata
quella che c'è un problema di
governance
complessivo tra il
dipartimento delle politiche sociali e l'azienda USL, e lo vedo
anche nella risposta che ho ricevuto. Io non lo so da che parte ci
sia il problema, io questo glielo segnalo in particolare, perché
lei sostanzialmente sovraintende tutte e due le realtà e quindi su
questo io mi auguro che ci sia una attenzione in più e una
valutazione in più e anche una visione complessiva di quello che è
il problema. Altrimenti, se si ragiona per compartimenti stagni, e
lo dico anche alle strutture che spero ci stiano sentendo, c'è il
rischio che ci si perda dei pezzi e si facciano delle valutazioni a
metà.
Io mi auguro che, al di là delle ferie, al di là del ritardo
normale che ci può essere stato, delle interlocuzioni varie, dei
minuti e delle ore passate su
Twitter
a parlare di società
in house
, che non sono società in house - lo dico
soprattutto all'estensore di questa risposta, che forse si dovrebbe
dedicare più all'ambito sanitario piuttosto che all'ambito delle
partecipate, che forse conosce poco pur essendo stato uno dei
principali amministratori della città di Aosta; non me ne voglia,
ma glielo voglio dire, perché diciamo che in orario di lavoro è
bene lavorare e non fare politica, sennò si prende aspettativa - io
penso che ci sia la necessità di una valutazione complessiva di
quelli che sono i numeri, i bilanci e soprattutto il futuro delle
singole strutture, al di là della casa di riposo e di qualsiasi
struttura della Regione. Altrimenti ci perdiamo i pezzi e ricadiamo
in situazioni dove decidiamo di non decidere o non abbiamo gli
elementi per decidere, soprattutto su una spesa come quella
sanitaria, e con lei l'abbiamo già affrontato più volte, che
purtroppo, anche per effetto del Covid quando terminerà, ovviamente
avrà una necessità di avere un'attenzione in più, perché avremo dei
problemi in più rispetto alla situazione precedente alla
pandemia.
Presidente -
Con questa interpellanza propongo,
considerata l'ora, di sospendere i lavori e aggiornarci alle ore
15:00.
---
La seduta termina alle ore 12:55.
