Classificazione
CONSIGLIO REGIONALE
Attività consiliare d'aula



Oggetto del Consiglio n. 2718 del 28 luglio 2023 - Resoconto
OGGETTO N. 2718/XVI - Ordine dei lavori.
Bertin (Presidente) -
Alla presenza di 33 Consiglieri,
possiamo riprendere l'ordine del giorno. Punto n. 13. Ha chiesto la
parola il consigliere Baccega.
Baccega (FI) -
Per richiedere una breve interruzione per
una riunione delle forze di opposizione. Grazie.
Bertin (Presidente) -
Il Consiglio è sospeso.
La seduta è sospesa dalle ore 09:10 alle ore 09:24.
Bertin (Presidente) -
Possiamo riprendere. Il consigliere
Baccega si è prenotato, immagino relativamente alla sospensione. A
lei la parola.
Baccega (FI) -
A seguito dell'incontro delle forze di
opposizione, si chiede ora una riunione dei Capigruppo.
Bertin (Presidente) -
Sospendiamo formalmente il
Consiglio per una riunione della Conferenza dei Capigruppo. Il
Consiglio è sospeso.
La seduta è sospesa dalle ore 09:24 alle ore 10:01.
Bertin (Presidente) -
Possiamo riprendere i lavori del
Consiglio. Dalla Conferenza dei Capigruppo che si è riunita adesso,
anche in relazione alla collaborazione tra i vari gruppi, e a
seguito di questa lunga maratona consiliare estiva, è scaturito
l'invito ad applicare rigorosamente il Regolamento, cercando di
rimanere sempre sui temi e ognuno con le proprie responsabilità nel
fare la sua parte cercando la maggiore collaborazione possibile,
come ci siamo già più volte detti in questi giorni. Ciò che ha
permesso altresì di affrontare questa lunga sessione di Consiglio,
anche propedeutica alla ripresa autunnale.
Ha chiesto la parola il consigliere Marquis.
Marquis (FI) -
Grazie Presidente, la ringraziamo per il
chiarimento fornito. Volevamo solamente dar conto della motivazione
per cui abbiamo chiesto la sospensione per la convocazione di una
riunione dei Capigruppo.
Sostanzialmente, la richiesta nasceva dalla non risposta che
abbiamo ricevuto ieri ad un question time relativo allo spostamento
dell'autostrada: un question time che ritenevamo di assoluta
qualità, che faceva seguito ad un annuncio che è stato fatto
nell'assemblea generale di Confindustria. Un'iniziativa questa che,
come potete capire, cambierebbe l'assetto della Bassa Valle,
avrebbe dei grossi riflessi sotto il profilo socio-economico per la
Valle d'Aosta, anche dei grandi riflessi di natura finanziaria.
Quindi, ci siamo permessi di fare questa richiesta nella massima
sede assembleare legislativa valdostana, per avere una
risposta.
La risposta non è arrivata: purtroppo, utilizzeremo gli
strumenti che abbiamo a disposizione per arrivare ad averne una. Ne
prendiamo atto, la ringraziamo per la sua esortazione.
