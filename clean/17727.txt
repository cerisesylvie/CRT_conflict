Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 46 del 29 settembre 1988 - Resoconto
OGGETTO N. 46/IX - RICOSTITUZIONE DELLE COMMISSIONI
ELETTORALI MANDAMENTALI DI AOSTA E DI DONNAS IN SEGUITO
ALL'INSEDIAMENTO DEL NUOVO CONSIGLIO REGIONALE.- DESIGNAZIONE DI
MEMBRI.
PRESIDENTE:
Le due Commissioni Elettorali Mandamentali di
Aosta e di Donnas debbono essere ricostituite, ai sensi degli
articoli 21 e 22 del vigente T.U. delle leggi per la disciplina
dell'elettorato attivo e per la tenuta e la revisione delle liste
elettorali approvato con D.P.R. 20 marzo 1967, n. 223.
Secondo il precisato T.U. le Commissioni Elettorali Mandamentali
sono costituite in ogni Comune capoluogo di Mandamento e sono
composte dal Presidente del Tribunale o dal Pretore, che le
presiedono, da quattro membri effettivi e da quattro membri
supplenti, di cui uno effettivo ed uno supplente designati dal
Presidente della Giunta, e tre membri effettivi e tre supplenti
designati dal Consiglio regionale.
Il Consiglio regionale deve quindi provvedere alla designazione
di tre membri effettivi e di tre membri supplenti per ciascuna
delle due predette Commissioni Elettorali Mandamentali da
ricostituire.
Ricordo al Consiglio che si dovrà procedere a votazioni separate
e che ogni Consigliere potrà scrivere sulla propria scheda un solo
nominativo. La scheda nella quale ci sarà più di un nominativo sarà
annullata.
Ha chiesto la parola l'Assessore all'Agricoltura, Foreste ed
Ambiente Naturale, Perrin; ne ha facoltà.
PERRIN (U.V.):
Pour le mandement de Aoste, la majorité
propose comme membres effectifs MM. Ugo Touscoz et Paziente Dunand,
comme membres suppléants MM. Aldo Adolfo Rosset et Federico
Mistretta.
Pour le mandement de Donnas, la majorité propose comme membres
effectifs MM.Carlo Challancin et Roberto Nicco, comme membres
suppléants MM. Roberto Giai et Alfredo Uglione.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
Rivolgo alla maggioranza un invito
all'onestà, nel senso che se essa propone due nominativi, ne voti
due e non tre, perché, come nella votazione precedente, essa, data
la sua ampiezza, può distribuire le preferenze su vari nominativi,
portando così via il posto alla minoranza. Non ci pare che questo
comportamento sia molto limpido; se lo volete fare, dite almeno con
chiarezza: "Noi vogliamo cinque posti su cinque", senza dichiararne
quattro, per poi farne entrare cinque nelle urne.
Come minoranza, per la Commissione Elettorale Mandamentale di
Aosta noi proponiamo Leonello Pilon, come membro effettivo; mentre
proponiamo Igino Priod, come membro effettivo, ed Amato Pinet, come
membro supplente, per la Commissione Elettorale Mandamentale di
Donnas.
PRESIDENTE:
Per una migliore individuazione dei candidati,
sarebbe bene indicarli anche con il nome di battesimo.
Ha chiesto la parola il Consigliere Gremmo; ne ha facoltà.
GREMMO (U.A.P.):
Sarò telegrafico. Poiché il Consigliere
Mafrica, in clima di puntualizzazioni, ha fatto appello all'onestà
altrui, faccio anch'io una puntualizzazione.
Personalmente non sono stato minimamente consultato da nessuno
su queste designazioni e quindi la minoranza, a nome della quale ha
parlato il Consigliere Mafrica, non comprende me; pertanto io mi
ritengo libero di votare chi voglio e come voglio.
Avrei gradito, invece, che da parte della minoranza ci fosse
stata una consultazione che comprendesse tutti i Gruppi e quindi
anche il mio; questo non è avvenuto e pertanto la minoranza, meno
il Consigliere Gremmo, designa chi vuole.
PRESIDENTE:
Per ricapitolare il tutto, pregherei i
colleghi che sono intervenuti per designare alcuni candidati a
membri delle due Commissioni Elettorali Mandamentali, di indicare
anche il loro nome di battesimo, per evitare casi di omonimia, e di
tener conto dei requisiti richiesti. L'articolo 22 del T.U. 20
marzo 1967, n. 223, dispone quanto segue:
"I componenti, la cui designazione spetta al Consiglio
Provinciale (Regionale), sono scelti fra gli elettori dei Comuni
del mandamento estranei all'Amministrazione dei Comuni medesimi,
sempreché siano forniti almeno del titolo di studio di una scuola
media di primo grado ovvero che abbiano già fatto parte di
Commissioni Elettorali per almeno un biennio, e non siano
dipendenti civili o militari dello Stato, né dipendenti della
Provincia (Regione), dei Comuni e delle istituzioni pubbliche di
assistenza e beneficenza in attività di servizio".
I candidati devono essere residenti nel Mandamento di
designazione e pertanto non possono essere designato per il
Mandamento di Donnas persone residenti nel Mandamento di Aosta o
viceversa.
Se nessuno chiede la parola, il Consiglio è chiamato ad
esprimersi per votazione a schede segrete sulla designazione dei
membri delle Commissioni Elettorali Mandamentali di Aosta e di
Donnas.
VOTAZIONE A SCRUTINIO SEGRETO
ESITO DELLA VOTAZIONE
Presenti: 30
Votanti: 30
Schede nulle: 1
Hanno ottenuto voti:
1) Membri effettivi della Commissione Elettorale Mandamentale di
Aosta:
- TOUSCOZ Ugo: quattordici
- DUNAND Paziente: dieci
- PILON Leonello: sei
2) Membri supplenti della Commissione Elettorale Mandamentale di
Aosta:
- ROSSET Adolfo Aldo: quattordici
- MISTRETTA Federico: nove
- QUARELLO Angelo: sei
3) Membri effettivi della Commissione Elettorale Mandamentale di
Donnas:
- CHALLANCIN Carlo: ventidue
- PRIOD Igino: sei
- NICCO Roberto: uno
4) Membri supplenti della Commissione Elettorale Mandamentale di
Donnas:
- GIAI Roberto: dieci
- UGLIONE Alfredo: dodici
- PINET Amato: sei
- NICCO Roberto: uno
Poiché al primo scrutinio solo due dei candidati alla nomina a
membri effettivi della Commissione elettorale mandamentale di
Donnas hanno raggiunto la prescritta maggioranza di voti, invito il
Consiglio a procedere ad una seconda votazione per la nomina del
terzo membro effettivo della Commissione elettorale mandamentale di
Donnas.
Si dà atto che alle ore 17,59 assume la Presidenza il
Vicepresidente DOLCHI.
VOTAZIONE A SCRUTINIO SEGRETO
ESITO DELLA VOTAZIONE
Presenti: 30
Votanti: 30
Schede valide: 30
Schede bianche: 4
PRESIDENTE:
Hanno riportato voti:
- NICCO Roberto: ventuno;
- SARTORIS: tre;
- STEVENIN: uno;
- PRIOD: uno.
In base all'esito della votazione, dichiaro che risultano
designati in seno alle Commissioni Elettorali Mandamentali di Aosta
e di Donnas i seguenti membri:
1) per Aosta:
Membri effettivi:
TOUSCOZ Ugo
DUNAND Paziente
PILON Leonello
Membri supplenti:
MISTRETTA Federico
QUARELLO Angelo
ROSSET Adolfo Aldo
2) per Donnas:
Membri effettivi:
CHALLANCIN Carlo
NICCO Roberto
PRIOD Igino
Membri supplenti:
GIAI Roberto
PINET Amato
UGLIONE Alfredo
