Classificazione
CONSIGLIO REGIONALE
Attività consiliare d'aula



Oggetto del Consiglio n. 2739 del 9 maggio 2017 - Resoconto
OGGETTO N. 2739/XIV - Comunicazioni del Presidente del
Consiglio.
Rosset (Presidente) -
Prima di procedere con il punto n.
24.02, permettetemi di comunicare all'Assemblea che nel pomeriggio
è stata depositata l'ordinanza del TAR con cui è stata respinta la
richiesta di sospensiva, a seguito del ricorso al TAR presentato
dal Consigliere Ego Perron che censurava il difetto del numero
legale dei componenti per la regolare costituzione del Consiglio
nella seduta del 10 marzo 2017. Il giudizio di merito è stato
fissato al 12 settembre. Era doveroso dare questa comunicazione,
considerato che era un oggetto in attesa di risposta. Ci sono
richieste di intervento? Ha chiesto la parola il Consigliere
Fosson; ne ha facoltà.
Fosson (PNV) -
Un commento su quanto lei ha annunciato
adesso, per felicitarmi per questa sentenza che da diversi giorni
tutti aspettavamo, il cui esito incombeva sui risultati della
politica valdostana. Questo ci dà l'opportunità di poter continuare
a lavorare, di mantenere un'attività democratica che era stata
sospesa dalla non partecipazione dell'ex maggioranza ai due
Consigli regionali. È per sottolineare la responsabilità del
Presidente Rosset, che ringraziamo, e anche per sottolineare chi
non ha firmato questo ricorso proprio per un senso di
responsabilità, perché una sospensiva avrebbe bloccato l'attività
democratica, avrebbe portato la Valle d'Aosta sicuramente in un
momento di caos, di difficoltà e probabilmente di
commissariamento.
Questo nuovo progetto può pertanto continuare ad andare avanti.
Ci impegniamo ancora di più, perché adesso avremo stabilità. Ci
assumiamo la responsabilità di questo cambiamento, di questo
progetto che vuole portare benefici e nuovi risultati alla Valle
d'Aosta.
Presidente -
Ha chiesto la parola il Consigliere Perron;
ne ha facoltà.
Perron (UV) -
Prendo atto della difesa un po' fuori luogo
"dell'avvocato Fosson" che entra nel merito della sentenza. Il
deposito dice semplicemente che è stata respinta una richiesta di
sospensiva per discutere alla prima data utile, tenuto conto che
occorrevano 60 giorni tecnici di tempo per poterla discutere nel
merito, alla quale si aggiunge la pausa estiva, che è il 12
settembre.
Se vogliamo di nuovo avventurarci oggi nei giudizi su ciò che è
stato fatto il 10 marzo noi riprendiamo daccapo, collega Fosson,
perché noi riteniamo molto semplicemente che in quel passaggio - lo
abbiamo detto e non vogliamo ritornarci - non sono stati seguiti i
percorsi legali e giuridici che dovevano essere fatti. Non vogliamo
tornarci in questo momento, abbiamo chiesto ad un terzo organo che
deve giudicare se il passaggio del 10 marzo ha rispettato o meno il
Regolamento del Consiglio, le norme di legge e l'articolo dello
Statuto speciale.
Semplicemente noi prendiamo atto di questo dispositivo che ad
oggi non aggiunge nulla, se non fissare la data nel merito dove ci
sarà la discussione a seguito della quale ci sarà la sentenza. È un
argomento che non si chiude qui e sul quale in ogni caso noi
torneremo.
Presidente -
Ha chiesto la parola il Consigliere Nogara;
ne ha facoltà.
Nogara (UVP) -
Nel merito io penso che nessuno voglia
entrare, perché nel merito si deve ancora esprimere il TAR.
C'è solo una soddisfazione, soprattutto per l'operato del
Presidente, il quale è stato denigrato dalla minoranza e che
invece, a nostro parere, ha fatto il lavoro che doveva fare, perché
ha rimesso le cose come dovevano essere messe. Fosse stato per la
maggioranza che c'era, forse saremmo ancora qua a dover partecipare
ad un Consiglio regionale perché continuavate a non presentarvi! È
chiaro che quanto è stato fatto è stato fatto nelle regole dei
principi della democrazia.
Noi per ora possiamo solo esprimere soddisfazione perché non è
stata applicata la sospensiva; tutto qui, non c'è da fare altro.
Non vedo cosa ci sia da scaldarsi. C'è solo un ringraziamento per
quello che ha fatto finora il Presidente del Consiglio.
Presidente -
Ha chiesto la parola la Consigliera Morelli;
ne ha facoltà.
Morelli (ALPE) -
Je crois que les collègues qui veulent
intervenir peuvent le faire. Le Président est en train de donner la
parole à tout le monde et donc s'il y a d'autres représentants de
l'opposition qui veulent faire leurs considérations ils auront la
possibilité de le faire.
Je veux simplement souligner ce que les collègues ont déjà dit
très bien: il ne s'agit pas d'entrer dans le fond des questions
juridiques, elles ne sont pas de notre compétence. Justement nous
prenons acte de ce que le TAR aujourd'hui vient de communiquer,
mais permettez-nous une appréciation pour ce qui a été fait à
l'intérieur de cette salle, pour ce qui a été décidé de la part de
cette nouvelle majorité, c'est sûrement une démonstration de
responsabilité, à un moment où d'autres n'estiment pas opportun de
se présenter dans cette salle.
Je crois que les valdôtains ont eu la possibilité de vérifier ce
qui s'est passé. Ce que le TAR vient de décider aujourd'hui au fond
ne fait que confirmer que c'était une décision opportune, parce
qu'il aurait été absolument inopportun de ne pas donner cours à
l'activité du Conseil, de ne pas permettre à certains Conseillers
de pouvoir accéder à leur fonction. C'est ce que nous avons fait
avec beaucoup de sens de responsabilité. Je ne peux pas dire la
même chose de ceux qui ont voulu, au contraire, recourir au
TAR.
Aujourd'hui nous sommes donc soulagés par la décision du TAR.
Évidemment c'est une satisfaction prudente, mais c'est une
satisfaction que nous voulons exprimer et qui va permettre à ce
Gouvernement de continuer dans son action et puis nous prendrons
acte des prochains développements, avec la même sérénité avec
laquelle nous prenons acte aujourd'hui de ce qui vient de se
passer.
Presidente -
Ha chiesto la parola il Consigliere
Marguerettaz; ne ha facoltà.
Marguerettaz (UV) -
Io non volevo intervenire, collega
Morelli. Lei da un lato esalta quest'aula come centro di
discussione e poi noi, anche un po' sottotraccia, sentiamo questa
mattina, dopo mesi, che uno degli argomenti che ha generato un
ribaltone era la soluzione della casa da gioco. Noi abbiamo sentito
due o tre giorni fa il collega Chatrian che in modo candido e
serafico ha detto: "stiamo lavorando" e oggi dice: "abbiamo il
piano di rilancio, abbiamo il disegno di legge, lo approviamo in
Giunta, avanti
march
, convochiamo i sindacati ed entriamo in
Consiglio regionale".
Io mi chiedo: di che centralità sta parlando? Ma vediamo dei
film
diversi! Da questo punto di vista la centralità ormai
di questo Consiglio è azzerata. Lei, cara Morelli, è Presidente
della Commissione più importante, che non è convocata da settimane,
e adesso ci manda un telegramma in cui la convoca urgentemente
giovedì per discutere un'indicazione che ho inviato a fine
gennaio-inizi di febbraio sul trasporto disabili che ha trasmesso
oggi e di cui giustamente il collega Restano oggi non ha parlato.
Ma di che centralità sta parlando? Oggi approviamo delle leggi
sulla caccia, sugli enti locali... su quella della caccia quanto
tempo abbiamo avuto dal deposito alla discussione in aula? Poi
possiamo anche essere d'accordo nell'anticipare, ma state
utilizzando dei termini vuoti. La centralità di questo Consiglio è
sparita.
Io credo che oggi prendiamo atto di una sospensiva che non è
stata concessa a fronte di una discussione nel merito nella prima
data utile, e lì dovremmo fermarci. Qua tutta una serie di esegesi
su questo provvedimento mi paiono fuori luogo.
Presidente -
Ha chiesto la parola la Consigliera Morelli
per fatto personale; ne ha facoltà.
Morelli (ALPE) -
Collega Marguerettaz, come è stato
ricordato questa mattina dal Presidente Rosset, in queste ultime
settimane la IV Commissione è stata convocata una volta, al pari di
altre Commissioni. E non si preoccupi che, nel momento in cui la
Giunta approverà il piano industriale del Casinò, la Commissione
verrà immediatamente incaricata di esaminarlo nel giro di
pochissime ore, non giorni. Non se ne preoccupi, Consigliere
Marguerettaz!
Quanto poi alla centralità di questo Consiglio, credo che non
siate voi quelli che possono dare lezioni a chicchessia sulla
centralità del Consiglio, perché negli anni scorsi avete fatto di
tutto per cancellarla.
Presidente -
Ha chiesto la parola il Consigliere
Marguerettaz per fatto personale; ne ha facoltà.
Marguerettaz (UV) -
In quanto alle preoccupazioni ognuno
gestisce le sue.
Collega Morelli, forse c'è una differenza tra la discussione
preventiva di un provvedimento o arrivare a discutere un
provvedimento che è già approvato dalla Giunta, sono due pianeti
completamente diversi. I presupposti sui quali abbiamo lavorato
fino ad oggi erano quelli di cercare una soluzione condivisa. Se
voi avete già una soluzione, votatevela! Non dovete poi andare a
chiedere una condivisione. Adesso farò un'attività di ricerca su
tutti gli interventi che lei ha fatto e su tutte le frasi che ha
pronunciato negli anni sulla condivisione: vedrà che le passerà
quel sorriso, perché oggi lei si sta comportando in modo totalmente
diverso.
Se ora andiamo a fare un po' di statistica, la sua Commissione è
quella che è stata convocata di meno, salvo nella prima riunione in
cui sono stati anticipati argomenti pesantissimi: per esempio c'è
tutto l'argomento dei trasporti. Io so che ci sono una serie di
riunioni, una serie di attività sull'aeroporto, ma vediamo qual è
questa novità. L'altro giorno ho sentito tutta una serie di
interviste e mi pare che ci sia un ragionamento, che io apprezzo
anche, che è la continuità, salvo poi smentire quello che era stato
detto poco fa.
Io prendo la parola in modo un po' inusuale, però ci adeguiamo.
L'ha detto bene il Consigliere Perron: se vogliamo possiamo
riaprire tutto il discorso. Il Presidente Rosset in questo caso ha
detto correttamente quello che è accaduto questo pomeriggio e lì mi
sarei fermato. Se dobbiamo tutti commentare questa cosa,
facciamolo, abbiamo tempo!
Presidente -
Ha chiesto la parola l'Assessore Restano; ne
ha facoltà.
Restano (PNV) -
Solo per una doverosa precisazione.
Io capisco che la notizia può aver generato confusione nei
colleghi, ma quando si fa riferimento ad eventi specifici che
riguardano l'Assessorato, collega Marguerettaz, la pregherei di
verificare esattamente, perché quella nota non è mai arrivata al
Consiglio. Poi avremo modo o avrà modo di verificare. Tanto dovevo
per correttezza.
