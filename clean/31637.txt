Classificazione
ASSISTENZA SANITARIA E OSPEDALIERA
Presidio ospedaliero



Oggetto del Consiglio n. 630 del 24 giugno 2009 - Resoconto
OGGETTO N. 630/XIII - Interpellanza: "Realizzazione del
Presidio unico ospedaliero regionale di viale Ginevra in
Aosta".
Interpellanza
Vista la deliberazione di Giunta regionale n. 735 del
20.03.2009 inerente l'approvazione dell'atto di indirizzo per la
realizzazione del presidio unico ospedaliero regionale di Viale
Ginevra in Aosta;
i sottoscritti Consiglieri regionali
Interpellano
il Presidente della Regione affinché illustri:
1) quali sono i tempi prefissati per le sottoscrizioni degli
accordi di programma con il Comune di Aosta, tenuto conto degli
adempimenti preliminari necessari;
2) quale è il cronoprogramma dell'intero ciclo di lavori ed i
relativi costi;
3) quali sono le motivazioni e gli intendimenti in merito
alla decisione della costituzione di un'altra società a totale
partecipazione pubblica, incaricata della realizzazione
dell'intervento, visto che esistono già sul territorio società ben
strutturate per tali finalità.
F.to: Chatrian - Bertin - Giuseppe Cerise - Patrizia
Morelli
Président
- La parole au Vice-président Chatrian.
Chatrian (VdAV-R)
- Grazie, Presidente. Assessore, noi
abbiamo presentato questa interpellanza soprattutto per conoscere
lo stato dell'arte. Non neghiamo l'importanza di questo
dossier
da una parte, ma ahimè dall'altra denunciamo la
carenza di informazione oserei dire quasi totale. Siamo venuti a
conoscenza di una delibera importante, circa tre mesi fa, che
sintetizza il percorso da una parte e dall'altra va a focalizzare i
punti più delicati e forse anche quelli più complessi, motivando il
percorso, motivando le scelte, esaltando da una parte le difficoltà
e le sue complessità e dall'altra dettaglia bene gli obiettivi
quanto meno politici: accordi con il Comune di Aosta,
sottoscrizione di intesa, utilizzo di procedure accelerate,
sottoscrizione dell'accordo con il Ministero e in ultimo, vista
l'ampiezza di questo
dossier
, la volontà di costituire
un'ennesima...! Non siamo amanti delle società controllate
partecipate, ma reputiamo che in questo momento le società
controllate e partecipate escano totalmente dal controllo di questo
Consiglio, importerà (penso) a pochi, ma a noi in questo momento
interessa più che mai, perché il controllo e la verifica di cosa
sta succedendo fuori da questa Amministrazione, ahimè, a noi sta
veramente un po' stretto. Nel deliberato si cita testualmente:
"costituzione di una nuova società a totale partecipazione
pubblica incaricata della realizzazione dell'intervento in
oggetto"
. Da una parte, chiediamo quindi, i tempi prefissati,
questa è la nostra richiesta, della sottoscrizione degli accordi di
programma, che è un po' la prima parte, il primo blocco
amministrativo e politico; il secondo è il cronoprogramma e se
fosse possibile anche il ciclo dei lavori e terzo quali sono le
motivazioni che hanno portato il Governo regionale a costituire o a
dare mandato a Finaosta di costituire una nuova società visto che
esistono già sul territorio società ben strutturate per tali
finalità (perché non è stata utilizzata una delle 48 società
controllate partecipate già in essere).
Presidente
- La parola all'Assessore alla sanità, salute
e politiche sociali, Albert Lanièce.
Lanièce A.
- Grazie, Presidente. Grazie anche a questa
interpellanza, che permette di illustrare brevemente alcuni
passaggi, peraltro già accennati in V Commissione, in occasione
dell'audizione sull'ospedale, durante la quale confermai la volontà
di costituire una società dedicata. Ci sono i verbali, che ho
rivisto e qui c'è anche il Presidente Rigo, che lo può
testimoniare. Il Presidente conferma.
Per quanto riguarda i tempi prefissati per la sottoscrizione, è
già stata citata la delibera n. 735/2009, recante appunto
l'approvazione dell'atto di indirizzo per la realizzazione del
presidio unico ospedaliero regionale, dove (è stato citato) si dà
mandato a Finaosta a costituire una società a totale partecipazione
pubblica per la realizzazione degli interventi. Voglio sottolineare
che si tratta di una società per la realizzazione, perché c'era un
po' di confusione in questo periodo, si parlava di un'ennesima
commissione Finaosta per lo studio dell'ospedale. Quindi è una
società operativa che ha il compito di portare avanti l'opera, di
realizzarla. È stato già accennato, uno dei punti importanti è
quello di portare avanti l'accordo di programma con il Comune di
Aosta, quindi un accordo di programma che conterrà il quadro
organico, il cronoprogramma degli interventi individuati nello
studio di fattibilità approvato dal Consiglio regionale e prevede
quindi (la parte forte) la cessione della proprietà alla Regione
delle aree su cui esiste l'ampliamento. I tempi per addivenire alla
sottoscrizione dell'accordo di programma, considerati gli
adempimenti preliminari necessari, prevedono l'adozione definitiva
del testo dell'accordo di programma entro il mese di marzo 2010 e
prevede una serie di passaggi che sono già iniziati: elaborazione
di una prima bozza di accordo di programma con il Comune, incontri
specifici con i referenti regionali, integrazione della bozza con
le osservazioni proposte e trasmissione del testo al Comune. Questi
passaggi sono già stati individuati. Ricordo che l'accordo di
programma comporta una variante al piano regolatore del Comune di
Aosta.
Qual è il cronoprogramma dell'intero ciclo dei lavori? A questo
punto, visto che la società costituenda e devo dire che a breve
(entro l'estate) sarà costituita, la stessa può iniziare a lavorare
sul progetto preliminare prima che vi sia l'adozione dell'accordo
di programma definitivo, previsto per il mese di marzo 2010. Per
quanto riguarda il cronoprogramma, nel momento in cui sarà
elaborato il progetto preliminare, a questo punto ci sarà la
possibilità di avere un cronoprogramma dettagliato di tutta
l'intera opera. L'intera opera i cui costi sono confermati e
indicati dallo studio di fattibilità, sono 145 milioni di euro.
Le motivazioni per cui abbiamo dato mandato a Finaosta a
costituire tale società, sono proprio quelle già accennate dal
Vicepresidente Chatrian e presenti anche nella delibera: sono
quelle di accelerare al massimo le procedure, di governare al
meglio la progettazione e i lavori. La società, avendo come unico
scopo la realizzazione dell'intervento, dedicherà a tempo pieno le
proprie attività a tale fine, e tutte le forze alla definizione
delle procedure tecniche e finanziarie più idonee, cercando di
ridurre al massimo gli inconvenienti derivanti dalla gestione di
appalti pubblici di tale entità. Proprio prendendo atto delle
difficoltà burocratiche e amministrative di questi aspetti, si è
deciso di costituire questa società. Di conseguenza non è corretto
affermare che esistono altre società ben strutturate per tali
finalità, in quanto per dedicare le società di scopo già esistenti
alla finalità in argomento, si dovrebbero distogliere
inevitabilmente energie alle attività alle quali tali società sono
al momento dedicate. Abbiamo magari aspettato o rallentato un paio
di mesi la partenza (ma ad oggi siamo già partiti) e crediamo che
questa sia la strada giusta per realizzare un'opera così complessa,
che coinvolge tanti aspetti come quello della viabilità nel comune
di Aosta. Penso però che questa società dedicata sia la soluzione
migliore per la realizzazione di questa grande opera.
Président
- La parole au Vice-président Chatrian.
Chatrian (VdAV-R)
- Grazie, Assessore, per la risposta.
Io ero presente in V Commissione e mi ricordo che le feci proprio
la domanda specifica; lei ci rispose che al momento il tutto non
era ancora stato deciso e non si sapeva ancora se si parlava di una
società partecipata dedicata a... o di una struttura interna
dedicata a... Me lo ricordo perfettamente perché in V Commissione
avevamo approfondito, quindi in quella audizione assolutamente non
si parlò di scelta politica pragmatica direttamente su una società
ad hoc
e partecipata.
Vengo alla nostra interpellanza. Lei è stato onesto dal punto di
vista politico e devo dire anche intellettuale! Non è poco, quindi
è un apprezzamento da parte nostra: abbiamo un po' rallentato...
Ebbene, un anno fa proprio i primi giorni del mese di luglio, lei
citò su un lancio ANSA importante:
"Stiamo lavorando e
proseguirà tutto secondo programma"
. Lei oggi giustamente ci
dice:
"abbiamo rallentato, ma siamo già partiti"
. La nostra
interpellanza mirava ad avere qualche informazione in più, perché,
oltre alla delibera del 20 marzo, noi non abbiamo nient'altro,
quindi abbiamo quasi perso un anno da una parte (ce lo ha detto
anche lei) e, per quanto riguarda la prima domanda, ci dice: "marzo
2010 avremo l'accordo di programma con il Comune di Aosta, un
importante accordo che farà variante... quindi si metterà in
discussione la parte urbanistica, la parte viabilità, la parte di
organizzazione". Nel contempo... quindi parliamo di marzo 2010...
ci dice: "durante l'estate si costituirà la società e la società
potrà lavorare", immagino che per "lavorare" forse lei intendesse
non come lavori, ma dal punto di vista progettuale, quindi le varie
fasi: preliminare, definitivo, esecutivo. Visto che ci ha dato una
data lontana ahimè, ma data è, quella dell'accordo di programma, ci
auspicavamo qualche parametro per quanto riguarda la società
dedicata e soprattutto il prosieguo... se non un cronoprogramma, un
"volo d'uccello", come è stato utilizzato per quanto riguarda il
casinò, il piano di sviluppo, neanche quello...
Più di un anno e mezzo fa sempre il Governo regionale citava
testualmente:
"nel 2009 inizieranno i lavori"
, oggi, dopo un
anno di legislatura, sentiamo che a marzo 2010 ci sarà l'accordo di
programma, non sappiamo assolutamente... è un
delta
tempo
credibile, veritiero sull'inizio eventuale dei lavori, anche perché
ci saranno tre fasi progettuali estremamente importanti. Il costo
quindi... ci ha ribadito il costo generico... Comunque gli studi
effettuati da Finaosta nel 2006-2007: nessun cronoprogramma, nessun
ciclo di lavori e poi sulla domanda n° 3 ci dice che non c'è
nessuna società partecipata controllata che è ben strutturata per
dare delle risposte e soprattutto velocizzare i tempi.
Assessore, non siamo assolutamente soddisfatti delle sue
risposte, ma spero che questa "non risposta" dico solo dal punto di
vista politico si sappia... "dal punto di vista politico", perché
poi il braccio operativo, come è stato detto da lei, inizierà ad
operare nell'estate 2009 o al termine dell'estate 2009, ma da un
anno a questa parte questo è quello che è stato fatto. Questo è lo
stato dell'arte, è il punto di partenza, ma i tempi prevediamo - e
speriamo di sbagliare in toto - saranno ahimè molto più lunghi.
Grazie.
