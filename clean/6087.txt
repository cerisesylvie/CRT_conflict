Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 530 del 26 aprile 1984 - Resoconto
OGGETTO N. 530/VIII - DISEGNO DI LEGGE CONCERNENTE:
"MODIFICAZIONI E RIFINANZIAMENTO DELLA LEGGE REGIONALE 16 GIUGNO
1978, N. 22 CONCERNENTE L'ADESIONE DELLA REGIONE AL CONSORZIO
GARANZIA FIDI FRA GLI ALBERGATORI DELLA VALLE D'AOSTA".
PRESIDENTE
: Ha chiesto la parola l'Assessore al Turismo,
Urbanistica e Beni Culturali Borbey; ne ha facoltà.
BORBEY (D.C.):
L'allegato disegno di legge ripropone
sostanzialmente il disegno di legge del 16 giugno 1978, con il
quale viene stabilita l'adesione della Regione al Consorzio fidi
tra gli albergatori. Possiamo dire che l'unica diversità è che è
stata eliminata rispetto alla precedente impostazione, la divisione
degli importi di contributo a breve termine e a medio termine (50
milioni a breve termine e 75 milioni a medio termine). Inoltre i 75
milioni, come massimale a medio termine, sono stati portati a 100
milioni. La legge, da 200 milioni, passa ad un finanziamento
stabilito a 345 milioni. Se però non verranno usufruiti tutti i 345
milioni si potrà fare il trasferimento all'esercizio
successivo.
PRESIDENTE
: Se nessuno chiede la parola passiamo ora alla
votazione degli articoli. Do lettura dell'articolo 1.
ARTICOLO 1
La Regione Valle d'Aosta è autorizzata a
concedere al
Consorzio garanzia fidi fra gli albergatori della Valle d'Aosta, al
quale aderisce, ai sensi della legge regionale 16 giugno 1978, n.
22, un contributo annuale per gli esercizi
finanziari dal
1984 al 1986, fino ad un massimo di lire 345
milioni
all'anno.
Per lo stesso periodo la Regione è autorizzata a rinnovare la
garanzia fidejussoria di cui all'art. 2 della predetta
legge.
PRESIDENTE
: Metto n approvazione l'art. 1 testè
letto.
ESITO DELLA VOTAZIONE
Presenti, votanti e favorevoli: 24.
Il Consiglio approva all'unanimità.
PRESIDENTE
: Do lettura dell'articolo 2.
ARTICOLO 2
Le decisioni relative all'attuazione della presente legge
sono assunte con deliberazione della Giunta regionale, su proposta
dell'Assessore regionale preposto al settore
turismo.
PRESIDENTE
: Metto in approvazione l'art. 2 testè
letto.
ESITO DELLA VOTAZIONE
Presenti, votanti e favorevoli: 24.
Il Consiglio approva all'unanimità.
PRESIDENTE
: Do lettura dell'articolo 3.
ARTICOLO 3
Il contributo di cui all'art. 1 è
destinato ai
seguenti fini:
a)
consentire l'abbattimento, fino a un massimo di sei
punti, del tasso di interesse fissato tra il Consorzio predetto e
gli istituti di credito convenzionati, per affidamenti a breve
termine da concedersi alle aziende alberghiere aderenti;
b) consentire l'abbattimento, fino a un massimo di sei punti,
del tasso di interesse fissato tra il Consorzio predetto e gli
istituti di credito convenzionati, per finanziamenti a medio
termine - di norma quinquennali da concedersi alle aziende
alberghiere aderenti per operazioni di acquisto, sistemazione o
ammodernamento debitamente documentate e inerenti le aziende
medesime.
Le modalità di ripartizione del contributo regionale tra i
due impieghi sopra specificati sono deliberate dal
Consorzio.
Le somme versate dalla Regione non utilizzate entro l'anno di
competenza vengono automaticamente portate in disponibilità per
l'esercizio successivo.
PRESIDENTE
: Metto in approvazione l'art. 3 testè
letto.
ESITO DELLA VOTAZIONE
Presenti, votanti e favorevoli: 24.
Il Consiglio approva all'unanimità.
PRESIDENTE
: Do lettura dell'articolo 4.
ARTICOLO 4
L'onere derivante dall'applicazione della presente legge,
previsto in annue lire 350.000.000 sino al 1986; graverà quanto a
lire 345.000.000 sul capitolo 37850 e quanto a lire 5.000.000
sul capitolo 51000 del bilancio di previsione della Regione per
il corrente esercizio e sui corrispondenti capitoli dei futuri
bilanci.
Alla copertura dell'onere di cui al comma precedente si
provvede:
- per l'anno 1984 mediante riduzione di pari importo dello
stanziamento iscritto al capitolo 50050 "Fondo globale per il
finanziamento di spese per l'adempimento di funzioni normali spese
di investimento (Allegato n. 8 Settore II - Sviluppo economico) del
bilancio per l'esercizio in corso;
- per gli anni 1985 e 1986 mediante utilizzo delle risorse
disponibili iscritte al programma 2.2.2.13 Interventi promozionali
per lo sviluppo di attività alberghiere ed extra alberghiere - del
bilancio pluriennale 1984/1986.
PRESIDENTE
: Metto in approvazione l'art. 4 testè
letto.
ESITO DELLA VOTAZIONE
Presenti, votanti e favorevoli: 24.
Il Consiglio approva all'unanimità.
PRESIDENTE
: Do lettura dell'articolo 5.
ARTICOLO 5
Al bilancio di previsione della Regione per l'esercizio 1984
sono apportate le seguenti variazioni:
Parte Spesa
Variazione in diminuzione
Cap. 50050 "Fondo globale per il finanziamento di spese per
l'adempimento di funzioni normali - Spese di investimento".
Lit. 350.000.000
Variazioni in aumento
Cap. 37850 "Contributo al Consorzio garanzia fidi tra gli
albergatori ".
Lit. 345.000.000
Cap. 51000 "Oneri derivanti dalle garanzie prestate dalla
Regione in dipendenza di disposizioni legislative L.R. 1.4.75, n.
7".
Lit. 5.000.000
Nell'allegato n. 9 alla legge regionale 18 gennaio 1984, n. 3
è aggiunto quanto segue:
L.R. n. "Garanzia fidejussoria della Regione presso istituti
di credito a favore del Consorzio garanzia fidi fra gli albergatori
della Valle d'Aosta".
La presente legge sarà pubblicata nel Bollettino ufficiale
della Regione.
E' fatto obbligo a chiunque spetti di osservarla e farla
osservare come legge della Regione Valle d'Aosta.
PRESIDENTE
: Metto in approvazione l'art. 5 testè
letto.
ESITO DELLA VOTAZIONE
Presenti, votanti e favorevoli: 24.
Il Consiglio approva all'unanimità.
PRESIDENTE
: Metto in approvazione il complesso della
legge con votazione segreta.
VOTAZIONE A SCRUTINIO SEGRETO
ESITO DELLA VOTAZIONE
Presenti: 24
Votanti: 24
Favorevoli: 24
Il Consiglio approva all'unanimità.
PRESIDENTE
: Signori Consiglieri, la Presidenza vorrebbe
chiedere se ci sono dei Consiglieri che intendono prendere la
parola e discutere il disegno di legge n. 53 iscritto all'oggetto
n. 43.
Se il Consiglio è d'accordo, l'Assessore Borbey chiede di
procedere all'esame di questa legge che è composta da 3 articoli e
poi chiudere i lavori.
