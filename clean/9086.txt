Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3608 del 23 marzo 1988 - Resoconto
OGGETTO N. 3608/VIII - DISEGNO DI LEGGE CONCERNENTE: "AUMENTO
DELLA SPESA ANNUA PER L'APPLICAZIONE DELLA LEGGE REGIONALE 21
OTTOBRE 1986, N. 55, CONCERNENTE DISPOSIZIONI PER AGEVOLARE IL
FUNZIONAMENTO DELLE SCUOLE GESTITE DA ISTITUTI ED ENTI
MORALI".
PRESIDENTE
: Ha chiesto la parola l'Assessore alla
Pubblica Istruzione, Faval; ne ha facoltà.
FAVAL (U.V.):
Comme nous l'avons illustré en commission,
il s'agit ici d'une augmentation de 150 millions de lires sur a loi
n° 55 de 86 que les bureaux ont demandé pour permettre de réaliser
cette loi, en fonction de l'activité déployée au cours de l'année
87 et d'après le bilan présenté aux bureaux, en prévision des
dépenses que les instituts qui ont droit aux allocations prévues
par la loi ont présenté pour l'année 88.
D'ailleurs tout le monde savait très bien, à partir de l'instant
où cette loi avait été votée, qu'il aurait fallu, peu après,
augmenter.
D'après l'examen qui a été fait en commission, les requêtes que
nous avons reçues des instituts correspondent aux exigences et
répondent aux prévisions que l'on avait faites lors de
l'approbation de cette loi. Cette augmentation s'insère dans un
contexte acceptable par rapport à l'activité déployée par lesdits
instituts.
PRESIDENTE
: Ha chiesto la parola il Consigliere Cout; ne
ha facoltà.
COUT (P.C.I.):
Non ci preoccupa tanto l'aumento di spesa
che siamo chiamati a votare oggi, quanto, piuttosto, i contenuti
della legge e della convenzione sottoscritta dalla Giunta e dalle
scuole private, che dovrà regolamentare tutta l'attività delle
scuole private in Valle d'Aosta.
Perché dico questo? Sul problema avevamo già presentato in
Consiglio un'interpellanza, alla quale ci era stato risposto che le
cose stavano in un certo modo, identico a quanto era previsto nelle
bozze di convenzione, presentate a suo tempo in Consiglio, ma che
non davano alcuna garanzia su quanto avevano chiesto tutti gli
insegnanti delle scuole materne regionali e non tenevano in nessun
conto il
dibattito svoltosi in Consiglio.
Mi spiego meglio. In occasione della votazione della legge per i
contributi alle scuole private, da parte di tutte le insegnanti
delle scuole materne regionali era stata attuata una iniziativa di
protesta, perché nella convenzione, tra le altre cose, non si
prevedeva un analogo trattamento per le insegnanti delle scuole
materne private e per quelle delle scuole materne pubbliche
regionali. Le scuole private, infatti, in base alla convenzione
attuale potevano e possono assumere anche senza tener conto della
graduatoria regionale degli insegnanti. Questa sperequazione tra
gli insegnanti delle scuole materne regionali pubbliche e quelli
delle scuole materne private esisteva al momento della protesta e
su di essa si è svolta un'ampia discussione in Consiglio
regionale.
In quel momento, noi avremmo preferito che la convenzione fosse
discussa in Consiglio, invece è stata presa la decisione di
delegare la Giunta a sottoscriverla.
La convenzione avrebbe dovuto essere rivista per tener conto
della protesta e del dibattito svoltosi in Consiglio: ci siamo resi
conto, invece, che la delibera di Giunta, che prevede la stipula di
una convenzione tra le scuole materne private e la Regione, non ha
modificato una sola virgola della convenzione. Ciò vuol dire che i
problemi sollevati da tutte - e lo sottolineo - le insegnanti delle
scuole materne regionali sono rimasti, nella nuova convenzione,
così come erano nella precedente bozza. Il problema esiste ancora,
tant'è vero - e vorremmo sottolineare anche questo - che, se non mi
sbaglio, in una prima riunione della Giunta, questa convenzione
aveva avuto il parere non favorevole dello stesso Assessore alla
Pubblica Istruzione...
FAVAL (fuori microfono):
Contrario!
COUT (P.C.I.):
Il voto contrario? Non ero a conoscenza
dei termini esatti della questione e ringrazio l'Assessore del
chiarimento. In ogni caso, la convenzione aveva avuto il voto
contrario dello stesso Assessore alla Pubblica Istruzione e questa
circostanza ci aveva preoccupato ancora di più.
Con una successiva interpellanza, infatti, chiedevamo alla
Giunta di rivedere il contenuto della convenzione e di farlo
discutere in Consiglio regionale. Al momento attuale, però, non ci
risulta che la Giunta abbia provveduto a rivedere alcunché; la
convenzione, anzi, è stata sottoscritta ed è in vigore.
Oltre al problema degli insegnanti, nella convenzione ce ne sono
anche altri, che dovrebbero essere rivisti, ma che, per il momento,
non stiamo a sollevare.
È vero che ora ci viene richiesto di approvare un aumento di
spesa per le scuole private, però questo aumento di spesa viene
dato sulla base di una convenzione che non garantisce alle
insegnanti delle scuole materne private, che si vedono quindi
sperequate, una serie di vantaggi che hanno, invece, le insegnanti
delle scuole materne pubbliche regionali.
Quindi, la posizione che il nostro Gruppo intende assumere,
proprio a significare la necessità di rivedere questa convenzione e
di chiarire e definire al più presto tutta la questione del
finanziamento alle scuole private e pubbliche, per quanto concerne
le insegnanti, i controlli da mettere in atto, la necessità di
avere comunque una scuola materna privilegiata nella sua funzione
pubblica nella regione Valle d'Aosta e, quindi, una sua presenza in
tutte le realtà della Valle, una definizione esatta delle
competenze della scuola materna privata, è quella di non esprimerci
assolutamente a favore di un aumento del finanziamento della
spesa.
La nostra posizione, quindi, sarà contraria a questo intervento
nei confronti delle scuole private ed il nostro voto sarà contrario
finché non si rivedrà la convenzione, che ha avuto il parere
contrario di tutte le insegnanti delle scuole materne regionali,
all'atto della votazione della legge, e che ha avuto, addirittura,
il voto contrario dello stesso Assessore in sede di Giunta.
Per il momento, quindi, il nostro voto è contrario.
PRESIDENTE
: Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Dico subito che voto a favore di
questa legge, anche se posso capire le critiche, legittime, ad una
scuola gestita da enti morali.
Come Consiglieri, si può essere contrari sia da un punto di
vista personale, sia da un punto di vista partitico. Va rispettata,
quindi, questa posizione. Se però si vuole cogliere l'occasione del
rifinanziamento di questa legge, approvata a grande maggioranza in
Consiglio regionale, per polemizzare sulla validità delle scuole
private, io non mi trovo d'accordo con il Consigliere Cout e,
probabilmente, anche con il Consigliere Pascale.
Che cosa significa rivedere la convenzione? Le scuole private
hanno un compito ben preciso e quindi bisogna lasciar loro libertà
anche in tema di assunzioni del personale, perché, se la scuola
privata dovesse tenere in considerazione la graduatoria degli
insegnanti regionali, credo che non si potrebbe più parlare di
scuola privata, ma di scuola pubblica, proprio perché quest'ultima
è tenuta al rispetto di quella graduatoria.
Qui, invece, ci troviamo di fronte a delle scuole private,
gestite da enti morali e quindi dobbiamo rispettare la loro
autonomia. Si deve rispettare, ovviamente, la posizione
dell'Assessore - ed io rispetto la sua posizione - che non ha
votato, in Giunta, la legge sulle scuole private, forse perché non
convinto del loro funzionamento o della loro validità; questo,
però, non significa che quella posizione debba essere recepita da
tutto il Consiglio regionale, che, invece, nel momento della
votazione, si è espresso a maggioranza a favore della legge.
Oggi ci viene sottoposta la richiesta di un rifinanziamento, che
era previsto dalla legge che noi avevamo già approvato e nella
quale era ben indicato che si sarebbe dovuto provvedere a
rifinanziare le scuole gestite dagli enti morali, e, pertanto, era
dovere della Giunta e dell'Assessore portare in Consiglio questa
richiesta.
Io non condivido, quindi, la polemica, che considero un po'
strumentale, di alcuni Colleghi in Consiglio regionale, eppure
conoscete la mia posizione in riferimento ai temi religiosi.
Ritengo che questa legge vada approvata e ribadisco la necessità
che agli istituti privati sia lasciata piena autonomia nelle
assunzioni, altrimenti ci sarebbe una grave intromissione dell'ente
pubblico nella gestione delle scuole degli istituti privati.
Ribadisco il mio voto positivo su questa legge, augurandomi che
non si cerchi di strumentalizzarla in seguito, quando,
probabilmente, si dovranno accordare ulteriori finanziamenti a
favore di questi enti morali.
PRESIDENTE
: Ha chiesto la parola il Consigliere Pascale;
ne ha facoltà.
PASCALE (P.S.I.):
Non ci stupisce la posizione del
Consigliere Baldassarre, che comprendiamo. Sappiamo che nello
spirito è con noi, perché ha uno spirito profondamente laico, ma,
per questioni personali, è a favore di questa legge...
(...INTERRUZIONE...)
PASCALE (P.S.I.):
In questo caso di aumento di spesa, si
ripropongono le posizioni che erano state espresse al momento
dell'approvazione della legge. Io non credo che sia il caso di
ripetere quel dibattito. Allora, noi avevamo apertamente criticato
l'approvazione della legge ed avevamo votato contro; pertanto,
anche se in questo caso si tratta di un aumento della spesa, noi
non possiamo che ribadire il nostro voto contrario, perché allora,
come ha ben sottolineato il Consigliere Cout, pur esprimendo il
voto contrario, avevamo proposto alla Giunta dei suggerimenti e
delle raccomandazioni, sia per quanto riguarda l'approvazione delle
convenzioni, sia per i problemi, emersi allora, relativi agli
insegnanti ed ai controlli da effettuare, ma pare che non siano
stati recepiti. A maggior ragione, quindi, pur trattandosi di un
aumento di spesa, giustificabile e "fisiologico", noi ribadiamo il
nostro voto contrario.
PRESIDENTE
: Ha chiesto la parola l'Assessore alla
Pubblica Istruzione, Faval; ne ha facoltà.
FAVAL (U.V.):
Je voudrais seulement préciser que ma
position par rapport à la question des écoles privées et mon
opposition à cette convention n'est pas absolument axée sur la
validité ou non de l'enseignement dans les écoles privées. Le
problème est tout autre: je ne me suis jamais permis d'exprimer des
appréciations à ce sujet, mais bien sur la façon d'allouer les
fonds, sur le recrutement du personnel.
Je peux assurer M. Cout à ce propos que l'on a nommé cette
petite commission pour vérifier le recrutement du personnel, et le
représentant de l'Assessorat est l'Assesseur lui-même.
PRESIDENTE
: Passiamo ora all'esame dell'articolato.
Do lettura dell'articolo 1.
ART. 1
1.
Per l'applicazione della legge regionale 21 ottobre
1986, n.
55,
è autorizzata, a
decorrere
dall'esercizio finanziario 1988, la spesa annua di L.
2.000.000.000.
2.
L'onere graverà sul capitolo
45455
del
bilancio di previsione della Regione per l'anno finanziario
1988
e
sui corrispondenti capitoli di bilancio per gli
esercizi successivi.
PRESIDENTE
: Se nessuno chiede la parola, pongo in
votazione l'articolo 1, testé letto.
ESITO DELLA VOTAZIONE
Presenti:29
Votanti:29
Favorevoli: 19
Contrari:10
Il Consiglio approva
PRESIDENTE
: Do lettura dell'articolo 2.
ART. 2
1. Alla copertura del maggior onere annuo di lire 250 milioni
si provvede, per l'anno 1988, mediante riduzione di pari importo
dal fondo globale per il finanziamento di spese per l'adempimento
di funzioni normali (spese correnti) iscritto al capitolo 50000
del bilancio di previsione della Regione per l'anno
1988.
2.
Per gli anni 1989 e 1990 al maggior onere, valutato
in lire 500 milioni, si provvede mediante utilizzo delle risorse
disponibili iscritte al programma 2.2.4.06 - istruzione e cultura -
interventi di attere scolastico - del bilancio pluriennale
1988/1990 della Regione.
3.
Per gli esercizi successivi gli oneri necessari
saranno iscritti con legge di approvazione dei relativi
bilanci.
PRESIDENTE
: Se nessuno chiede la parola, pongo in
votazione l'articolo 2, testé letto.
ESITO DELLA VOTAZIONE
Presenti:29
Votanti:29
Favorevoli: 19
Contrari:10
Il Consiglio approva
PRESIDENTE
: Do lettura dell'articolo 3.
ART. 3
1. Al bilancio di previsione della Regione per l'esercizio
1988 sono apportate le seguenti variazioni:
Parte spesa.
Variazione in diminuzione.
Capitolo 50000 - Fondo globale per il finanziamento di spese
per l'adempimento di funzioni normali (spese correnti).
L. 250.000.000
Variazioni in aumento.
Capitolo 45455
-
Contributi annui per il funzionamento
delle scuole materne ed elementari gestite da associazioni ed
istituzioni.
- L. R. 21.10.1986 n.
55
- L.R.n.
L. 250.000.000
PRESIDENTE
: Se nessuno chiede la parola, pongo in
votazione l'articolo 3, testé letto.
ESITO DELLA VOTAZIONE
Presenti:29
Votanti:29
Favorevoli: 19
Contrari:10
Il Consiglio approva
PRESIDENTE
: Mi sembra che la legge non sia completa, dal
punto di vista formale, circa gli adempimenti relativi all'entrata
in vigore, ma si provvederà d'ufficio.
Il Consiglio è chiamato ora a pronunciarsi per votazione segreta
sul complesso della legge.
VOTAZIONE A SCRUTINIO SEGRETO
ESITO DELLA VOTAZIONE
Presenti:30
Votanti:30
Favorevoli: 20
Contrari:10
Il Consiglio approva
PRESIDENTE
: Informo i signori Consiglieri che i prossimi
quattro oggetti riguardano leggi di rifinanziamento e, pertanto,
pur essendone relatore l'Assessore alla Sanità ed Assistenza
Sociale, Voyat, che è assente, possono essere ugualmente esaminati
dal Consiglio.
