Classificazione
AGRICOLTURA


Resoconto integrale del dibattito dell'aula
Oggetto del Consiglio n. 1470 del 13 luglio 1995 - Resoconto
SEDUTA POMERIDIANA DEL 13 LUGLIO 1995
OGGETTO N. 1470/X Iniziative in favore delle aziende agricole
situate in zone di montagna. (Approvazione di risoluzione)
Risoluzione Il Consiglio regionale
Preso atto dei disposti del D.L. n° 375/93, del D.M. n° 752/94 e
del D.L. n° 232/95;
Atteso che le incombenze ivi previste costituiscono un oneroso
ed insopportabile carico burocratico e finanziario per le imprese
agricole;
Evidenziato il difficile contesto socio-economico in cui operano
le aziende agricole situate in zone di montagna;
Considerato che la quasi totalità delle aziende site nelle zone
di montagna ha dimensioni medio-piccole;
Considerato, con riferimento particolare alle attività
stagionali dell'alpeggio, il ruolo insostituibile che tali imprese
svolgono per la salvaguardia ed il mantenimento del territorio
montano;
Rilevata l'onerosità degli adempimenti di carattere burocratico
e fiscale cui già sono sottoposte le piccole e medie imprese che
operano nel settore;
Il Consiglio regionale della Valle d'Aosta unanimemente
delibera
di richiedere al Governo Italiano l'esonero da quanto disposto
dal D.L. n° 375/93 e successivi per le aziende agricole situate
nelle zone montane;
invita
la Giunta regionale e i Parlamentari Valdostani a promuovere
nelle sedi opportune le azioni necessarie affinché possa avere buon
esito l'istanza sopraformulata;
decide
di inviare il presente ordine del giorno a:
Presidente del Consiglio dei Ministri
Parlamentari Valdostani
Organizzazioni professionali agricole
Presidente Ha chiesto la parola l'Assessore all'agricoltura,
forestazione e risorse naturali, Vallet.
Vallet (UV) Per una brevissima illustrazione. Il decreto
legislativo citato nell'ordine del giorno, n. 375/93, prevede
incombenze pesantissime per le aziende agricole che impiegano mano
d'opera. É un decreto legislativo che è stato più volte reiterato,
che ha provocato anche l'entrata in vigore di questi adempimenti al
primo settembre.
Quindi la risoluzione va nella direzione di chiedere intanto al
governo italiano l'esonero per le aziende agricole, che si trovano
in zone di montagna, da queste incombenze, con l'invito alla giunta
e ai parlamentari di mettere in atto le azioni necessarie per
sensibilizzare chi di dovere a farsi carico di questo problema.
Presidente Qualcuno chiede la parola? Si passa alla votazione
della risoluzione:
Presenti, votanti e favorevoli: 27
Il Consiglio approva all'unanimità
Presidente Con questa votazione terminano i lavori del
Consiglio.
Il Consiglio è convocato per i giorni 25, 26 e seguenti.
La seduta è tolta
