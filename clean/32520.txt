Classificazione
CONSULTE COMMISSIONI E ORGANI COLLEGIALI



Oggetto del Consiglio n. 1216 del 26 maggio 2010 - Resoconto
OGGETTO N. 1216/XIII - Sostituzione di una componente della
Consulta regionale per le pari opportunità di cui alla legge
regionale 23 dicembre 2009, n. 53.
Président
- Il s'agit de substituer un membre de la
Consulte régionale pour l'égalité des chances; par sa lettre en
date du 6 mai 2010, Mme Nadia Savoini, élue par le Conseil
régional, a donné les démissions. Je vous rappelle qu'il est
nécessaire de substituer Mme Savoini, et qu'au moment de la
proposition de la future candidate soit précisé l'organisme auquel
celle-ci appartient pour ne pas avoir des discussions.
La parole au Conseiller Empereur.
Empereur (UV)
- Merci, M. le Président. Très brièvement
pour proposer, au nom de l'Union Valdôtaine, Mlle Valeria
Sapone.
Président
- La parole au Conseiller Louvin.
Louvin (ALPE)
- Presidente, chiediamo qualche lume,
perché non ci ritroviamo molto in questa situazione. Solo per
capire: si tratta di designazione operate da singoli partiti, da
singole forze politiche o si tratta, come si è trattato la volta
scorsa, di una designazione che era stata fatta in modo concorde
sulla base di un elenco che aveva stilato lo stesso Presidente,
accogliendo indicazioni e sollecitazioni di varia natura? Non mi è
chiaro se si tratta di una sostituzione di una componente che era
però di espressione sindacale e se questo è desiderio...
(interruzione del Presidente Rollandin, fuori
microfono)
...Presidente Rollandin, lo so che sono duro di comprendonio, ma
gradirei capirlo meglio, e gradirei capirlo dalle parole del
Presidente del Consiglio regionale, mi consenta! L'indicazione che
era emersa nella scorsa elezione era quella della Signora Nadia
Savoini del Syndicat Autonome Valdôtain Travailleurs, mi pareva
così in base anche alla documentazione allegata agli atti e che ho
ai miei occhi: Nadia Savoini, SAVT, Syndicat Autonome Valdôtain
Travailleurs.
È opportuno, a nostro modo di vedere, capire la genesi delle
indicazioni che hanno luogo; questa mi pare sia stata fatta a nome
di un partito politico. Noi non abbiamo avuto nessuna informazione
precedente e gradiremmo che fosse esplicitata la natura della
sostituzione e la sua attinenza o meno con gli organismi che sono
rappresentati.
Presidente
- Nell'elezione delle varie candidate queste
erano state designate da partiti politici, in quanto rappresentanti
di partiti politici oppure appartenenti ad organismi, appartenenti
non rappresentanti... attenzione, appartenenti a raggruppamenti nei
quali esercitavano dei gruppi femminili.
La Signora Nadia Savoini non era rappresentante del SAVT, era
stata designata in quanto componente del SAVT, vale a dire iscritta
al SAVT... mi pare che ci sia una bella differenza fra le due cose!
Quindi non era rappresentante del SAVT, era stata designata da
parte dell'Union Valdôtaine come componente del SAVT, in quanto
organizzazione dove operano evidentemente delle formazioni
femminili in favore della donna. Successivamente questa signora ha
dimissionato, quindi si tratta di fare la sostituzione, che è una
sostituzione riservata alla maggioranza, in quanto la signora
Savoini era una rappresentante della maggioranza. Infatti le
rappresentanti della minoranza sono tutte designate e sono tutte
componenti già effettive della consulta
in fieri
.
La parole au Conseiller Louvin.
Louvin (ALPE)
- Per ringraziarla, Presidente, di questo
suo chiarimento, che per noi è quanto mai utile. Rilevavo
semplicemente una rappresentatività diversa della Signora Savoini,
rispetto a quella che attualmente mi pare essere indicata come
rappresentatività del movimento dell'Union Valdôtaine, che si
aggiunge ad altre due elette in rappresentanza dell'Union
Valdôtaine, una dell'Union Valdôtaine stessa e l'altra
dell'Entraide des femmes valdôtaines, che è un'emanazione
dell'Union Valdôtaine. Mi pare che si accentui ancora il carattere
che avevamo purtroppo lamentato come carattere fortemente segnato a
dominanza politica, mentre la presenza della Signora Savoini era
uno dei motivi di rappresentanza più di carattere sociale. Questa è
la sottolineatura che facciamo nel dichiarare la nostra astensione
sulla votazione. Grazie.
Presidente
- Comunico il risultato della votazione:
Consiglieri presenti e votanti: trentatré
Schede nulle: tre
Schede valide: trenta
Schede bianche: otto
Hanno riportato voti:
Valeria Sapone: ventidue
Presidente
- In base all'esito della votazione risulta
eletta in seno alla Consulta regionale per le pari opportunità la
Signora Valeria Sapone.
Il Consiglio regionale
Premesso che:
- con legge regionale 23 dicembre 2009, n. 53, concernente
"Disposizioni in materia di Consulta regionale per le pari
opportunità e di consigliere/a regionale di parità", la Regione ha
provveduto al riordino della Consulta regionale per la condizione
femminile, istituita ai sensi della legge regionale 23 giugno 1983,
n. 65, che ha assunto la nuova denominazione di Consulta regionale
per le pari opportunità;
- l'articolo 7 della legge regionale 53/2009 prevede che la
Consulta per le pari opportunità è composta nel modo
seguente:
"a) da quattro componenti, designate congiuntamente:
1) dalle associazioni e dai gruppi femminili che abbiano
un'effettiva rappresentatività a livello regionale, abbiano come
finalità istituzionali quanto previsto dall'articolo 5, comma 1,
siano democraticamente strutturate e svolgano a livello regionale
attività non circoscritte ad interessi di categoria
professionale;
2) dalle commissioni femminili delle organizzazioni sindacali
maggiormente rappresentative a livello regionale;
3) dalle commissioni o movimenti femminili delle
organizzazioni dei lavoratori autonomi e delle organizzazioni
imprenditoriali maggiormente rappresentative a livello
regionale;
4) dalle commissioni o movimenti femminili, a livello
regionale, dei partiti, movimenti o gruppi politici;
5) dalle commissioni o movimenti femminili delle
organizzazioni di volontariato maggiormente rappresentative a
livello regionale;
b) dal/dalla consigliere/a regionale di parità di cui
all'articolo 14;
c) da tre consigliere regionali elette dal Consiglio
regionale con voto limitato a due nomi. Almeno una consigliera deve
essere espressione della minoranza consiliare. La perdita della
condizione di consigliera regionale comporta la decadenza dalla
Consulta;
d) da dieci componenti elette dal Consiglio regionale fra le
componenti degli organismi di cui alla lettera a) con voto limitato
a sette nomi. Almeno tre componenti devono essere espressione della
minoranza consiliare;
e) da cinque componenti designate dal Consiglio permanente
degli enti locali e scelte fra le donne elette negli enti locali
della Regione, rispettando la proporzione fra le elette nelle
assemblee e negli organi esecutivi degli enti stessi. La perdita
della condizione di eletta negli enti locali comporta la decadenza
dalla Consulta.";
Visto che con deliberazione n. 1165/XIII del 21 aprile 2010
il Consiglio regionale ha provveduto alla elezione delle componenti
in seno alla Consulta regionale per le pari opportunità, ai sensi
delle lettere c) e d) del comma 1 dell'articolo 7 della legge
regionale 23 dicembre 2009, n. 53, per la legislatura in
corso;
Precisato che,ai sensi della lettera d) del comma 1
dell'articolo 7 della legge regionale 23 dicembre 2009, n. 53, sono
state elette le seguenti componenti:
1 - Ester FONTE (Stella Alpina) nata ad Aosta il 15 novembre
1978;
2 - Erika RAMOLIVAZ (Stella Alpina) nata ad Aosta il 14 marzo
1980;
3 - Luciana BLANC PEROTTO (Entraide des Femmes Valdôtaines)
nata ad Ay­ma­­villes il 25 giugno 1949;
4 - Cristina BO (Fédération Autonomiste) nata a Chiavari (GE)
il 17 marzo 1968;
5 - Giuliana ROSSET (UV - Union Valdôtaine) nata ad Aosta il
19 maggio 1961;
6 - Sheila VERONESI (AVCU - Association Valdôtaine
Consommateurs et Usagers) nata a Ivrea il 9 aprile 1972;
7 - Nadia SAVOINI (SAVT - Syndicat Autonome Valdôtain des
Travailleurs) nata a Saint-Vincent il 26 maggio 1950;
8 - Giuseppina TERRITO (PdL - Popolo della Libertà) nata ad
Aosta il 20 agosto 1972 (espressa dalla minoranza);
9 - Liliana CORNAZ (ALPE) nata ad Aosta il 10 maggio 1952
(espressa dalla minoranza);
10 - Erika GUICHARDAZ (PD - Partito Democratico) nata ad
Aosta il 25 novembre 1976 (espressa dalla minoranza);
Considerato che con nota in data 6 maggio 2010, la Signora
Nadia SAVOINI ha comunicato l'impossibilità di accettare la nomina
a componente della Consulta regionale per le pari
opportunità;
Ritenuto, pertanto, opportuno proporre al Consiglio di
procedere alla elezione di una nuova componente, ai sensi della
lett. d) del comma 1 dell'articolo 7 della legge regionale 23
dicembre 2009, n. 53, in sostituzione della Signora Nadia
SAVOINI;
Richiamata la legge regionale 23 dicembre 2009, n.
53;
Visto il parere favorevole rilasciato dal Direttore della
Direzione Affari generali della Presidenza del Consiglio, ai sensi
del combinato disposto degli articoli 13, comma 1, lettera e) e 59,
comma 2, della legge regionale 23 ottobre 1995, n. 45, sulla
legittimità della presente deliberazione;
Delibera
di eleggere in seno alla Consulta regionale per le pari
opportunità, ai sensi della lett. d) del comma 1 dell'articolo 7
della legge regionale 23 dicembre 2009, n. 53, fra le componenti
degli organismi di cui alla lett. a) del comma 1 dell'articolo 7
della predetta legge regionale, la Signora Valeria Sapone (Union
Valdôtaine), in sostituzione della Signora Nadia SAVOINI, per la
durata della legislatura in corso.
