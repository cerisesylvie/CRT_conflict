Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 267 del 11 gennaio 1989 - Resoconto
OGGETTO N. 267/IX - COSTITUZIONE DI UNA COMMISSIONE SPECIALE
PER L'ADOZIONE DEL REGOLAMENTO PER L'ASSUNZIONE DEL PERSONALE DELLA
CASA DA GIOCO DI SAINT-VINCENT.
PRESIDENTE:
In relazione alla richiesta formulate dal
Presidente della Giunta regionale, invito il Consiglio a deliberare
di procedere all'immediata discussione ed alla decisione
sull'argomento in oggetto, che riveste carattere di urgenza.
Do lettura della proposta di deliberazione.
IL CONSIGLIO
Ai sensi del secondo comma dell'articolo 53 del Regolamento
inferno del Consiglio;
DELIBERA
di procedere nell'adunanza in corso alla discussione e alla
decisione sull'oggetto: "Costituzione di una commissione speciale
per l'adozione del Regolamento per l'assunzione del personale della
Casa da Gioco di Saint-Vincent".
PRESIDENTE:
Se nessuno chiede la parola, pongo in
votazione la deliberazione testé letta.
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
PRESIDENTE:
Ha chiesto la parola il Consigliere Stévenin;
ne ha facoltà.
STEVENIN (UV):
Pour la majorité je propose MM. Beneforti,
Lavoyer, Milanesio et moi même.
PRESIDENTE:
Credo che si debba emendare la parte
deliberativa elevando a 5 il numero dei componenti della
Commissione.
Ha chiesto la parola il Consigliere Stévenin; ne ha facoltà
STEVENIN (UV):
Je propose que les membres de la Commission
soient portés à 5: 4 pour la majorité et 1 pour là minorité.
PRESIDENTE:
Ha chiesto la parola il Consigliere Bajocco;
ne ha facoltà.
BAJOCCO (PCI):
Io non riesco a capire la richiesta del
Consigliere Stévenin di aumentare il numero dei componenti di una
Commissione che dovrebbe lavorare parecchio, anche perché noi
sappiamo che le Commissioni quanto più sono ristrette, tanto più
riescono a terminare con rapidità i propri lavori.
Io non so perché i membri della maggioranza vogliono tutti far
parte di questa Commissione, forse perché non hanno fiducia l'uno
dell'altro. Se il Consigliere Stévenin non si fida della presenza
del PSI o della DC, e se la DC non si fida della presenza degli
ADP, del PRI o del PSI... sono problemi loro. Io credo che una
Commissione che voglia lavorare e risolvere certi problemi con
rapidità non debba porsi il problema di accontentare i vari gruppi
politici.
Qui, invece, sembra che la nomina di una Commissione per
l'adozione di un regolamento per le assunzioni al Casinò di
Saint-Vincent serva alla spartizione delle assunzioni. La presenza
del Consigliere Beneforti potrebbe forse impedire le assunzioni
degli amici del Consigliere Milanesio e viceversa la presenza di
quest'ultimo potrebbe impedire le assunzioni degli amici del
Consigliere Beneforti?...
(Voce fuori microfono):
Poi alla fine entrano solo quelli
del Presidente Rollandin.
BAJOCCO (PCI):
...Io chiedo che il testo della
deliberazione rimanga così com'è stato proposto.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS):
L'altra volta questo oggetto era stato
rinviato perché la maggioranza non aveva raggiunto un accordo sui
propri rappresentanti da nominare in questa Commissione. Adesso
l'accordo non c'è, però la maggioranza propone una modifica senza
alcuna valida motivazione, tranne quella di allargare le maglie e
quindi permettere di avere una più consistente rappresentanza che
passerebbe così da 2 a 4 membri.
Ci sembra che questa impostazione sia inaccettabile, perché,
come ha già detto giustamente il Consigliere Bajocco, qui si tratta
di un gruppo di lavoro che deve elaborare una proposta che poi
dovrà essere ridiscussa e riesaminata dal Consiglio. Pertanto, non
sembrandoci giustificato questo allargamento da 3 a 5 membri, noi
voteremo contro. Chiediamo inoltre che l'emendamento sia presentato
per iscritto, come avviene normalmente per qualsiasi altro
emendamento.
PRESIDENTE:
L'emendamento proposto è di minima rilevanza,
nel senso che si sostituisce il n. 3 con il n. 5. Chiedo comunque
al Consigliere Stévenin di presentare l'emendamento per
iscritto.
Do lettura dell'emendamento proposto dal Consigliere
Stévenin.
EMENDAMENTO
Si richiede di modificare la proposta della composizione della
Commissione speciale per l'adozione del Regolamento per
l'assunzione del personale della Casa da Gioco di Saint-Vincent
elevando il numero dei Consiglieri da 3 a 5, di cui uno della
minoranza.
PRESIDENTE:
Se nessuno chiede la parola, pongo in
votazione l'emendamento testé letto.
ESITO DELLA VOTAZIONE
Presenti: 32
Votanti: 32
Favorevoli: 24
Contrari: 8
Il Consiglio approva
PRESIDENTE:
Torniamo ora alle designazioni. Abbiamo visto
che per la maggioranza risultano designati i Consiglieri:
Beneforti, Stévenin, Milanesio e Lavoyer; manca ancora il
Consigliere designato dalla minoranza.
Ha chiesto la parola il Consigliere Mafrica; ne ha facoltà.
MAFRICA (PCI):
Visto che il Consigliere Bajocco ha
sottolineato la necessità che questa Commissione lavori, in
rappresentanza della minoranza io propongo il Consigliere
Bajocco.
PRESIDENTE:
Pertanto risultano designati i seguenti
Consiglieri: Beneforti Stévenin, Milanesio, Lavoyer e Bajocco.
Se nessuno chiede la parola, possiamo procedere alla votazione
per schede segrete.
VOTAZIONE A SCRUTINIO SEGRETO
ESITO DELLA VOTAZIONE
Presenti: 32
Votanti: 32
Schede valide: 32
Schede bianche: 1
Hanno riportato voti:
- LAVOYER Claudio: 23
- BENEFORTI Valerio: 22
- MILANESIO Bruno: 22
- STEVENIN Francesco: 22
- BAJOCCO Igino: 20
- ALOISI Domenico: 1
PRESIDENTE:
Do ora lettura della proposta di deliberazione
in oggetto, comprensiva delle designazioni e dell'emendamento
proposto dal Consigliere Stévenin.
IL CONSIGLIO
- richiamate. le proprie deliberazioni n. 1448/VIII e n.
1449/VIII in data 3 luglio 1985;
- in applicazione del disposto dell'articolo 13 del Contratto
Regione-Sitav 16 febbraio 1978, n. 5099 di repertorio;
DELIBERA
a) di costituire una Commissione speciale mista, composta da
cinque Consiglieri regionali, di cui uno in rappresentanza della
minoranza, e dai rappresentanti della Società SITAV, designati
dalla Società stessa, con il compito di predisporre, per
l'approvazione del Consiglio regionale, d'intesa, sentite le
Organizzazioni Sindacali, una proposta di Regolamento per le
assunzioni del personale presso la Casa da Gioco di
Saint-Vincent
b) di nominare, quali componenti della predetta Commissione
speciale mista i Consiglieri: BENEFORTI Valerio, LAVOYER Claudio,
MILANESIO Bruno, STEVENIN Francesco (per la maggioranza) e BAJOCCO
Igino (per la minoranza).
PRESIDENTE:
Se nessuno chiede la parola, pongo in
votazione la deliberazione testé letta.
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
