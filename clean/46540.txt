Classificazione
SPORT E TEMPO LIBERO
Manifestazioni sportive
TURISMO E INDUSTRIA ALBERGHIERA



Oggetto del Consiglio n. 2948 del 22 novembre 2023 - Resoconto
OGGETTO N. 2948/XVI - Reiezione di mozione: "Impegno a
mantenere attivo il sito www.valledaostasport.it oltre l'anno
corrente per promuovere l'offerta turistico-sportiva
regionale".
Bertin (Presidente) -
Punto n. 19. Consigliere Brunod, a
lei la parola.
Brunod (RV) -
Anche quest'iniziativa, come alcune
precedenti, è ormai già datata, in quanto risale al 13 ottobre
2023.
Richiamato l'articolo pubblicato su "Dire.it", notiziario di
turismo e sport, il 30 luglio 2022, riportante le seguenti
affermazioni: "VDA, Regione europea dello sport 2023, la
Commissione di valutazione in visita". L'ex Assessore dello sport e
turismo recitava: "Per noi questa candidatura è la possibilità di
raccontare la vocazione di un territorio piccolissimo".
Sempre su "Dire.it" il 9 ottobre 2022 vennero pubblicate le
seguenti informazioni: "La Valle d'Aosta sarà la Regione europea
dello sport 2023, raccoglierà il testimone dal Piemonte, prima
regione italiana ad ottenere il titolo per il 2022. Altre due
Regioni hanno già inviato la propria candidatura per i prossimi
anni, il Veneto per il 2024 e la Liguria per il 2025".
Ricordiamo l'interpellanza presentata il 30 dicembre 2022,
avente il seguente oggetto: "Azioni finalizzate alla valorizzazione
ed il riconoscimento ottenuto dalla Valle d'Aosta da parte di ACES,
quale Regione europea dello sport 2023".
Tenendo conto dei contenuti delle risposte fornite dall'allora
Assessore competente, che diceva: "Come ha dimostrato l'esperienza
del Piemonte, il titolo di Regione europea dello sport, oltre ad
essere spendibile nella comunicazione, favorisce l'aggregazione
delle energie, del territorio nella promozione congiunta dalla
vocazione sportiva e dell'offerta turistico sportiva delle località
regionali, a beneficio proprio del posizionamento della Regione
quale luogo di eccellenza per la pratica dello sport per
l'organizzazione di eventi sportivi.
Le azioni che si realizzeranno in corso d'anno saranno condotte
sotto l'ombrello del marchio turistico regionale in associazione
con il titolo di Regione europea dello sport 2023 per il quale si
stanno predisponendo gli strumenti di comunicazione coordinata, tra
cui il logo, sito
internet
, pagine, profili
social
dedicati e
gadget
.
Abbiamo inoltre provveduto all'ideazione di un logotipo
identificativo dell'anno della Valle d'Aosta che verrà presentato a
breve in un momento pubblico.
Nella stessa occasione verrà lanciata anche la piattaforma web
nella quale tutti gli organizzatori di manifestazioni sportive
potranno popolare il calendario, redatto anche per discipline con
l'intento di poter meglio governare l'affollato mondo degli eventi
sportivi. Poi non mancheranno ovviamente anche i profili social,
riferiti in particolare appunto allo sport e a
quest'operazione".
Ricordiamo che i contenuti della delibera di Giunta regionale n.
4 del 19 gennaio 2023 avente come oggetto: "Approvazione, ai sensi
della legge 6/2001, di attività di comunicazione
promo-pubblicitaria in Italia e all'estero, sostenendo l'immagine e
l'offerta turistica e sportiva della Valle d'Aosta per l'anno
2023".
"L'Assessore ai beni culturali, turismo, sport e commercio,
riferisce alla Giunta regionale in merito all'opportunità di
approvare per il 2023 una serie di azioni promo-pubblicitarie
finalizzate a promuovere l'immagine e l'offerta turistica e
sportiva della Valle d'Aosta in Italia e all'estero ricorrendo a
diversi mezzi di comunicazione, tra cui periodici cartacei e
digitali, emittenti radio televisivi, siti
web
e
social
network
, affissioni, circuiti di distribuzione cinematografica
nonché iniziative promo-pubblicitarie volte ad assicurare la
visibilità del marchio turistico regionale nell'ambito di eventi
culturali e sportivi.
Si informa che nel corso dell'anno 2023 le azioni programmate
saranno destinate in primo luogo a promuovere i diversi prodotti di
turismo sportivo
outdoor
e gli eventi sportivi organizzati
nella regione, sottolineando in tal modo la vocazione sportiva
della Valle d'Aosta che è messa ulteriormente in risalto dal titolo
di Regione europea dello sport 2023 ottenuto dalla regione".
Tenendo conto dei contenuti della delibera di Giunta regionale
43 del 23 gennaio 2023, "l'Assessore ai beni culturali Guichardaz
riferisce alla Giunta regionale che nel corso del 2023 le azioni
promo pubblicitarie dell'Assessorato saranno destinate in primo
luogo a mettere in valore il titolo di Regione europea dello sport
ottenuto dalla regione al fine di promuovere la vocazione sportiva
della Valle d'Aosta, l'offerta turistica sportiva regionale e gli
eventi sportivi organizzati nella regione.
Precisa che tali azioni promo pubblicitarie saranno condotte
sotto l'ombrello del marchio turistico regionale in associazione
con il titolo di Regione europea dello sport 2023 per mezzo di
strumenti di comunicazione coordinata.
Aggiunge che a tale scopo è opportuno acquisire i seguenti beni
e servizi, funzionali a promuovere l'immagine turistica e sportiva
della Valle d'Aosta:
- creazione, messa
online
, manutenzione per l'anno
corrente di un sito web dedicato alla promozione e
all'approfondimento dell'offerta sportiva regionale, comprensivo
tra l'altro di un calendario delle manifestazioni sportive
regionali aggiornato con il coinvolgimento dei soggetti
organizzatori e dei contenuti promozionali generati in
collaborazione con gli atleti sponsorizzati dalla Regione che
fungeranno da testimonial per una spesa di 12.200 euro;
- redazione di un manuale d'uso del marchio "Valle d'Aosta
Regione europea dello sport 2023" associato al marchio turistico
regionale e predisposizione di una serie di applicazioni grafiche
per produrre materiale promozionale brandizzato per una spesa
stimata di 6.500 euro.
- produzione di materiale promozionale brandizzato da utilizzare
per promuovere l'immagine turistica sportiva della Valle d'Aosta
tramite il titolo "Regione europea dello sport 2023" per una spesa
complessiva di 34.700 euro".
Rilevato che ad oggi in riferimento al sito
www.valledaostasport.it è stato aperto unicamente il canale social
network "Instagram Valle d'Aosta sport" e che inoltre non vi è un
collegamento diretto dal sito al canale social relativo; su questo
punto, è stato probabilmente integrato questo collegamento con
l'apposizione della scritta Instagram e non come l'icona come molti
fanno, nel corso del tempo, probabilmente crediamo anche dopo che è
stata effettuata l'iniziativa.
Il Consiglio regionale impegna quindi il Governo regionale a
mantenere attivo il sito www.valledaostasport.it anche oltre l'anno
corrente per il quale è stato creato, come descritto dalla delibera
di Giunta regionale n. 43 del 23 gennaio 2023, sfruttando anche per
gli anni futuri le sue potenzialità, sia per promuovere al meglio
la vocazione sportiva della Valle d'Aosta, l'offerta turistica
sportiva regionale e gli eventi sportivi organizzati nella Regione,
sia come strumento utile a tutti gli organizzatori di
manifestazioni sportive che potranno popolare il calendario, con
l'intento di poter meglio governare l'affollato mondo degli eventi
sportivi oggi presenti e a prendere in considerazione la
possibilità di avvalersi, oltre al canale social Instagram "Valle
d'Aosta sport" anche di altri moderni canali social network a
disposizione (Facebook, Twitter, YouTube e sicuramente anche
altri), sia per la promozione e comunicazione degli ultimi mesi di
eventi sportivi legati al riconoscimento di Regione europea dello
sport 2023 (ormai siamo in dirittura), in modo particolare per
promuovere e veicolare al meglio anche negli anni seguenti
l'offerta turistica sportiva regionale e gli eventi sportivi
organizzati nella regione.
Presidente -
La discussione generale sulla mozione è
aperta. Ci sono interventi? Consigliere Restano, a lei la
parola.
Restano (GM) -
Ringrazio il collega Brunod per aver
presentato questa mozione e questa iniziativa.
Devo dire che, a leggerla, sono combattuto, ero combattuto, sul
da farsi, non perché non creda in questo sito e nelle sue
potenzialità che sono state ben illustrate a suo tempo
dall'assessore Guichardaz e anche negli atti approvati dalla Giunta
regionale, ma per l'utilizzo che poi ne è stato fatto; non perché
io abbia avuto delle indicazioni in tal senso, ma per le parole
proferite in questa sede dall'Assessore allo sport quando,
attraverso un'interpellanza, ho avuto modo di interrogarlo su
quelle che erano state le iniziative della nostra regione in
relazione alla settimana europea dello sport, quando ho affermato
che non avevo trovato niente né traccia alcuna delle iniziative
svolte durante quella settimana perché vengono cancellate. E questo
è in contrasto con tutti gli obiettivi che ci si è posti, obiettivi
di promozione del territorio, delle iniziative, delle
caratteristiche territoriali di questa regione, ma soprattutto
delle capacità organizzative di questa regione e degli organi ed
enti di volontariato che organizzano gli eventi.
Allora mi chiedo: se le iniziative vengono cancellate il giorno
dopo, che senso ha mantenere il sito, collega Brunod?
Quindi mi permetto di sottoporre al Consiglio e al Governo
regionale e all'Assessore competente, qualora intendano votare
questa mozione, un emendamento: di aggiungere, nell'impegno, "a
mantenere le iniziative presentate sul sito esposte senza
cancellarle", perché così facendo, con la loro cancellazione,
umiliamo un mondo intero che ruota attorno allo sport e veniamo
meno agli obiettivi principali che si è posto l'essere Regione
europea dello sport e quella della promozione del territorio e
delle nostre particolarità, e non sto a rileggere tutto quanto già
enunciato dall'allora Assessore e dal collega Brunod, rispetto agli
obiettivi importanti che ci si pone attraverso l'iniziativa di
Regione europea dello sport.
Se volete prendere nota dell'emendamento, mi farà piacere.
Presidente -
In discussione generale qualcun altro vuole
intervenire? La discussione generale è chiusa. In replica per il
Governo, l'assessore Grosjacques.
Grosjacques (UV) -
Premetto che ovviamente non abbiamo
tenuto conto dell'emendamento perché non intendiamo accettare la
mozione.
Nella premessa della mozione, i Consiglieri proponenti hanno
riportato ampi stralci delle deliberazioni relative al lancio del
titolo di Regione europea dello sport assegnato alla Valle d'Aosta
per il 2023, oltre che i chiarimenti che l'allora Assessore allo
sport ha esposto in questa sede in occasione di precedenti
iniziative, e quindi non tornerò sull'argomento.
Ritengo invece utile sottolineare che negli atti richiamati
dalla mozione, il sito e i profili Instagram e Facebook ad esso
associati, così come il marchio Valle d'Aosta Regione europea dello
sport 2023, sono pensati per sfruttare la visibilità offerta dal
titolo di Regione europea dello sport per promuovere in questo modo
la vocazione sportiva della Valle d'Aosta.
Sono tutti strumenti di un progetto di comunicazione che ha
trovato pieno compimento in tutte le manifestazioni sostenute sia
di carattere locale che di livello internazionale.
D'altra parte, proprio per la sua natura di vetrina
web
temporanea, lo sviluppo del sito era stato affidato allora ad un
fornitore esterno all'Amministrazione che ha registrato a proprio
nome il dominio valledaostasport.it e che fornirà il servizio di
hosting
e di manutenzione del sito fino al 31 dicembre
2023.
Per proseguire la pubblicazione
online
del sito
www.valledaostasport.it anche oltre tale data, occorrerebbe quindi
pagare un canone annuale per l'uso del dominio per albergare il
sito su un
server
e per la manutenzione e l'assistenza
ordinaria, oltre che per eventuali interventi straordinari nel caso
di malfunzionamento del sito.
In alternativa, occorrerebbe trasferire il mantenimento del sito
ad INVA per il tramite del Dipartimento innovazione e agenda
digitale; questa è però una soluzione che richiederebbe tempi più
lunghi ed ulteriori verifiche tecniche, tenuto conto che il sito
non è stato inizialmente sviluppato da INVA ma da un fornitore
esterno.
Ricordo infine che gran parte delle informazioni pubblicate dal
sito www.valledaostasport.it sono esattamente le stesse già
presenti sul sito www.lovevda.it da cui sono prelevate con un
sistema automatico di ripubblicazione e che è in corso il completo
rifacimento del portale turistico lovevda per renderlo più attuale
e meglio fruibile da dispositivi mobili.
Ritengo quindi che con la fine del 2023, con la cessazione per
la Valle d'Aosta del titolo di Regione europea dello sport, il sito
www.valledaostasport.it e i profili
social
ad esso
collegati, avranno esaurito la loro funzione.
Mantenerli ad oltranza o addirittura aumentarne il numero
costituirebbe un inutile aggravio di costi ed una dispersione delle
risorse assegnate all'aggiornamento delle risorse
online
a
fronte dei dubbi risultati che si otterrebbero dal proliferare di
pubblicazioni online.
Per questi motivi le chiedo, collega Brunod, di ritirare la
mozione o, in caso contrario, ci asterremo.
Presidente -
Consigliere Brunod, a lei la parola.
Brunod (RV) -
Siamo un po' dispiaciuti di questa risposta
da parte dell'Assessore su un tema che magari da una parte è una
cosa anche molto semplice - se vogliamo - e dispiaciuti perché
comunque riteniamo che questo sito che era ai suoi inizi, ormai
siamo alla fine dell'anno ma come tutte le cose bisogna metterle a
punto, quindi sicuramente anche la proposta del collega Restano era
attuabile e che perfettamente poteva andare ad integrarsi per
migliorare il sito e soprattutto per dare una migliore visibilità
nel tempo di quello che viene promosso ed organizzato all'interno
della nostra regione.
Probabilmente io me lo sono perso, lei ha detto che c'è anche la
pagina Facebook inerente a valledaostasport.it; o sono un po'
imbranato, ma a me risulta esserci la pagina Instagram. Anche
aprendo adesso il sito, trovo solo un riferimento Instagram sul
sito www.vallevaostasport.it.
Per quanto riguarda il discorso che lei ha fatto, noi ovviamente
non siamo a conoscenza di tutti i dettagli tecnici, di chi sono le
proprietà del dominio o queste cose; dispiace un po' apprendere che
al 31/12 termina la vita di questo sito e non possiamo usufruirne
perché poteva veramente essere, proprio per il fatto che sì,
finisce il periodo della data di Regione europea dello sport 2023,
ma chiamandosi il sito www.valledaostasport.it questo è un nome che
si presta perfettamente per promuovere in modo particolare e
specializzato quella che è l'attività sportiva a 360 gradi della
nostra regione, eventi sportivi e anche oltre come
potenzialità.
Lei giustamente ha detto che molte notizie sono anche riportate
sul sito lovevda dove però questo va a ricomprendere tutto quello
che è il sistema turistico Valle d'Aosta e quindi anche quello
sportivo, ma magari fare delle riflessioni di trovare delle
possibili soluzioni per mantenere attivo, con delle modalità che
ovviamente dovete poi decidere voi, questo sito
www.valledaostasport.it, noi riteniamo che sia molto importante
perché è da poche settimane che abbiamo appreso che per esempio in
Piemonte hanno aperto un sito www.piemontesport.it proprio per
andare ad identificare un settore così importante come quello
sportivo e tutti gli eventi collegati al mondo sportivo.
Da una parte vediamo chi decide di investire e partire in una
certa direzione e purtroppo, senza dare nessuna colpa a lei
Assessore, apprendiamo che al 31/12 terminerà un pochino
quest'aspetto.
Noi portiamo al voto ugualmente la mozione perché riteniamo che
sia un aspetto importante, senza ripetere quello che abbiamo appena
detto nelle premesse in questa discussione, ma vi invitiamo a fare
alcune riflessioni per non sprecare quello che è stato fatto in
questo anno e per addirittura potenziare questo sito e quindi poter
dare un qualcosa in più di nuovo sia per quanto riguarda l'aspetto
sportivo, sia per quanto riguarda quello che sono gli eventi e
anche come strumento per anche poter caricare tutti quelli che sono
gli eventi sportivi all'interno della nostra regione, andando
magari ad evitare il problema delle sovrapposizioni come in questi
anni abbiamo ripetuto.
Senza polemiche, ma la portiamo al voto lo stesso.
Presidente -
Consigliere Restano per dichiarazione di
voto, ne ha facoltà.
Restano (GM) -
Voterò convintamente quest'iniziativa del
collega. Oggi, cercando di fare l'esegesi delle dichiarazioni
dell'Assessore, abbiamo posto una pietra tombale sull'esperienza
Valle d'Aosta Regione europea dello sport.
Del resto, se lei oggi è lì seduto, sostituendo chi l'ha
preceduta, è perché era stata fatta una precisa scelta politica che
io posso capire; una scelta di cambiamento, la quale può anche
prevedere di non condividere determinate iniziative.
La capisco, comunque vorrei dirle che per questioni personali,
di attività personali, sto rivedendo un sito dell'attività di
famiglia: con quattro spiccioli si fa tutto, non hanno più i costi
di una volta, ma soprattutto posso permettermi di affermare che se
si voleva rivedere e migliorare il sito lovevda, lo si poteva far
prima risparmiando dei soldi ed integrando quel sito con quelle che
sono le iniziative sportive.
Forse credo che questa sia la sua intenzione, che posso anche
accogliere con favore e con piacere. Rimane la delusione per aver
gestito male quest'opportunità che era la Regione europea dello
sport, senza portare avanti iniziative, senza sfruttare la
settimana europea dello sport, perché sono state solo riproposte
iniziative già fatte negli anni precedenti e quindi per vedere
investimenti forse non ingenti in termini economici ma in termini
di risorse umane importanti che non hanno trovato la loro dovuta
soddisfazione.
Presidente -
Se non vi sono altre richieste, mettiamo in
votazione. La votazione è aperta. La votazione è chiusa.
Presenti: 33
Votanti: 13
Favorevoli: 13
Astenuti: 20 (Barmasse, Bertin, Bertschy, Carrel, Caveri,
Chatrian, Cretier, Grosjacques, Guichardaz Erika, Guichardaz
Jean-Pierre, Jordan, Lavevaz, Malacrinò, Marguerettaz, Marzi,
Minelli, Padovani, Rollandin, Rosaire e Sapinet).
La mozione non è approvata.
