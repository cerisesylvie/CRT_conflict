Classificazione
ASSETTO DEL TERRITORIO
Difesa ed uso del suolo - Sistemazione idrogeologica
FORESTE E TERRITORI MONTANI
Corpo forestale valdostano e relative strutture



Oggetto del Consiglio n. 1190 del 26 gennaio 2022 - Resoconto
OGGETTO N. 1190/XVI - Interrogazione con risposta scritta:
"Notizie in merito al giudizio per querela di falso avverso un
verbale di accertamento di violazione amministrativa concernente la
subconcessione di derivazione d'acqua dal torrente Messuère e
azioni di sostegno all'operato del Corpo Forestale nella tutela
delle acque pubbliche".
Bertin (Presidente) -
Punto n. 5 all'ordine del giorno.
Per mozione d'ordine, consigliera Minelli, ne ha facoltà.
Minelli (PCP) -
Non so se va bene per mozione d'ordine,
per segnalare che ho sì ricevuto la risposta ben oltre i termini
previsti dall'articolo 96 del regolamento, per la precisione l'ho
ricevuta ventidue minuti prima dell'arrivo della mail con l'ordine
del giorno per questo Consiglio, quando ormai credevo che sarebbe
stata iscritta come interrogazione orale.
La richiesta era del 24 dicembre, pur conteggiando i giorni
festivi siamo ampiamente oltre i termini.
Lo dico a lei, Presidente, che in passato ha più volte
sollecitato in quest'aula una tempestività nelle risposte che non
devono arrivare all'ultimo minuto e lo dico perché auspico che ci
sia in futuro una migliore gestione delle procedure e una maggiore
celerità, soprattutto considerando che la risposta che mi è stata
data è tutt'altro che complessa e articolata.
