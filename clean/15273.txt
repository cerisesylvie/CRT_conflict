Classificazione
ASSISTENZA SOCIALE
PARTECIPAZIONE E INIZIATIVA POPOLARE


Resoconto integrale del dibattito dell'aula
Oggetto del Consiglio n. 1813 del 14 febbraio 1996 - Resoconto
SEDUTA ANTIMERIDIANA DEL 14 FEBBRAIO 1996
OGGETTO N. 1813/X Presa d'atto della petizione concernente la
realizzazione di un centro diurno per malati di Alzheimer.
(Approvazione di risoluzione)
Petizione popolare (Ai sensi del regolamento per il
funzionamento dell'Ufficio di Presidenza)
I sottoscritti cittadini italiani, firmatari della presente
petizione, consci che apponendo una firma previa identificazione da
documento personale si assumono le responsabilità per quanto
richiesto:
Essendo noi sottoscrittori consapevoli dei gravi problemi
assistenziali che la malattia di Alzheimer e gli altri tipi di
demenza comportano e della necessità di un'assistenza specifica e
qualificata che tenga conto dei problemi del malato e delle
esigenze della famiglia;
Rivolgono codesta petizione alla Sua Signoria affinché
nell'ambito dei compiti della Sua autorità istituzionale voglia far
presente nel consesso da Lei presieduto agli amministratori e
all'Esecutivo regionale la necessità di realizzare dei centri
diurni per ammalati di Alzheimer, per favorire una migliore qualità
di vita delle famiglie e degli ammalati.
Convinti di una Sua sensibilità nei confronti dei cittadini, in
particolare di quelli che soffrono, la ringraziamo per quanto Ella
vorrà fare.
Seguono le firme di 1.280 cittadini.
Risoluzione Preso atto della petizione presentata
dall'Associazione Italiana Malattia di Alzheimer, nella quale
vengono evidenziati i gravi problemi assistenziali che tale
malattia e gli altri tipi di demenza comportano e nella quale viene
richiamata la necessità di predisporre un'assistenza specifica e
qualificata che tenga conto dei problemi del malato e delle
esigenze della famiglia.
Considerato che la malattia di Alzheimer e le demenze in genere,
in conseguenza dell'invecchiamento della popolazione, hanno
acquistato anche in Valle d'Aosta un peso rilevante.
Viste le risultanze emerse dal gruppo di lavoro costituito dai
rappresentanti dell'A.I.M.A., da funzionari dell'Assessorato della
Sanità ed Assistenza Sociale, del Comune di Aosta e dell'U.S.L.
Tenuto conto che il problema dei soggetti non autosufficienti,
comprese le demenze e i malati di Alzheimer, ha raggiunto,
soprattutto nel Comune di Aosta, livelli tali da rendere necessaria
l'individuazione di risposte differenziate ed adeguate ai diversi
stadi della malattia.
Il Consiglio regionale della Valle d'Aosta
Impegna
la Giunta regionale a:
a) istituire, con atto amministrativo, l'U.V.G. (Unità di
Valutazione Geriatrica) col compito di definire prioritariamente i
criteri uniformi per l'analisi della domanda nonché per
l'individuazione del bisogno;
b) effettuare uno studio approfondito del fenomeno dei malati di
Alzheimer al fine di conoscere esattamente, tramite l'U.V.G., i
dati quantitativi nonché la residenza degli stessi in modo tale da
poter fare una attenta programmazione degli interventi da mettere
in essere, ivi compresa la realizzazione di centri diurni;
c) attivare, sulla base delle risultanze di cui al punto b)
centri diurni per malati di Alzheimer e sindromi correlate
definendo le modalità di gestione di tali centri nei quali
coinvolgere le Associazione di volontariato e considerando
l'assoluta necessità di evitare ogni forma di ghettizzazione del
malato;
d) collaborare con il Comune di Aosta per realizzare il servizio
di Assistenza Domiciliare Integrata (A.D.I.) per l'attivazione di
un centro diurno;
e) prevedere nel P.S.S.R. Ia realizzazione di R.S.A.;
f) rivedere le modalità di erogazione di aiuti economici alle
famiglie che assistono a domicilio il proprio congiunto non
autosufficiente.
Presidente Questa petizione era stata iscritta per decorrenza
dei termini, anche se era stata trasmessa alla commissione e non
avevamo avuto il relativo parere. C'è nell'ordine del giorno
aggiuntivo la relazione dell'Assessore, quindi crediamo che possa
essere esaustiva. Si può prendere atto della petizione, salvo che
non ci sia qualcuno che voglia intervenire.
Ha chiesto la parola l'Assessore alla sanità e assistenza
sociale, Vicquéry.
Vicquéry (UV) Je désire présenter une résolution en la matière.
Je précise que l'assessorat et aussi la 5ème commission ont eu une
série de rencontres avec les représentants du comité promoteur.
La matière est très difficile, on s'est rendu compte que le
problème est bien plus articulé par rapport à ce que la pétition
demandait, c'est-à-dire la simple réalisation d'un centre de jour.
Il s'agit là au contraire de mettre en place toute une série de
services intégrés en tenant compte surtout du fait qu'on ne peut
pas prendre en considération toutes les différentes maladies d'une
façon uniforme, car chacun des maladies doit avoir de réponses
différenciées.
Donc l'assessorat, en accord avec les promoteurs de la pétition,
avait constitué un groupe de travail où étaient représentés
eux-mêmes, des fonctionnaires de l'assessorat régional de la santé,
de la commune d'Aoste et de l'USL. Le rapport de ce groupe de
travail ne donne pas de réponses immédiates à ce genre de
problématique, réponse qui ne pouvait pas être donnée dans
l'immédiat.
La V commission et l'assessorat sont convaincus qu'on peut faire
quelques petits pas de l'avant. Cette résolution engage le
Gouvernement régionale à instituer l'unité d'évaluation gériatrique
(UVG), qui a le devoir de définir les critères uniformes pour
l'analyse de la demande, étant de toute évidence que pour définir
l'offre des services il faut connaître avant tout quelle est la
demande. Aujourd'hui nous ne savons pas encore combien sont les
malades d'Alzheimer au Val d'Aoste et surtout où sont les
résidents.
L'UVG devra faire ce genre de travail et ensuite une étude
approfondie du phénomène pour vérifier quelles sont les effectives
nécessités, car nous ne sommes pas sûrs aujourd'hui que les
familles des malades soient d'accord d'insérer les malades mêmes
dans des centres de jour. Il s'agit de mettre en place une étude
très approfondie et seulement après vérifier si c'est le cas
d'instituer des centres de jour, mais pas seulement à Aoste
évidemment, selon les nécessités, en tenant compte surtout du fait
qu'il faut éviter de mettre en marge de la société le malade
d'Alzheimer.
Dans cette ligne la résolution engage aussi le Gouvernement
régionale à prendre des contactes avec la commune d'Aoste pour
vérifier la possibilité de mettre en place une assistance
domiciliaire intégrée (ADI) et si c'est le cas de mettre en place
aussi un centre de séjour. Au dernier point on demande au
Gouvernement de prévoir dans le futur plan socio-sanitaire la
construction des RSA et enfin de vérifier la possibilité de
modifier la loi régionale en ce qui concerne les aides économiques
aux familles des malades.
Presidente La risoluzione è stata già distribuita.
Ha chiesto la parola il Consigliere Squarzino Secondina.
Squarzino (VA) In V commissione consiliare abbiamo affrontato
questo problema, sollecitati dalla petizione. Vorrei riportare
alcune considerazioni che sono emerse nel corso dell'audizione con
i membri dell'associazione malati di Alzheimer, perché mi sembra
che vada sottolineata la drammaticità di questo tipo di malattia e
la drammaticità della situazione in cui si vengono a trovare sia
gli ammalati, che sono soggetti ad un processo degenerativo che
colpisce tutto l'organismo, che fa perdere la percezione della
propria identità, dello spazio, del tempo e quindi ogni possibilità
di rapporto con la realtà, sia le loro famiglie che giorno dopo
giorno assistono impotenti al declino fisico e mentale di chi vive
loro accanto.
Durante l'audizione è emerso come la richiesta che era stata
avanzata nel corso della petizione, che era propria l'apertura di
centri diurni, fosse una richiesta parziale rispetto alle esigenze
più ampie che questo tipo di malattia pone. Si è visto infatti che
bisogna dare una risposta differenziata a seconda delle varie tappe
di questa malattia: nel momento iniziale potenziare i servizi
domiciliari può essere utile nel senso che consente di avere più
assistenza in casa ed anche una assistenza più differenziata e più
specializzata; in un secondo momento la presenza di centri diurni
può veramente dare una risposta ai bisogni di questi ammalati e dei
familiari, che possono continuare la loro vita lavorativa durante
il giorno e l'ammalato può rimanere nel contesto familiare. Si
tratta di attrezzare questi centri diurni in modo tale da
rispondere ad alcune esigenze specifiche di questo tipo di
ammalati.
Poi, nella fase terminale, quando l'ammalato non può più
rimanere nel proprio contesto familiare, non rimane che una
risposta nelle strutture residenziali apposite, le RSA, che possono
ospitare oltre ad altri utenti, anche quelli affetti da demenze
correlate alla malattia di Alzheimer.
Naturalmente anche la commissione non era in grado di dare delle
risposte precise in termini di servizi a questi bisogni, ha però
messo in luce proprio come alcune strutture già presenti vadano
potenziate ulteriormente, e sono proprio le strutture delle
microcomunità, le strutture dei centri diurni, che già oggi hanno
iniziato ad accogliere alcuni di questi ammalati, ma che si chiede
vengano rese idonee a dare una risposta più adeguata a questo tipo
di malattia. Inoltre si chiedono le RSA, di cui la regione ha
assolutamente bisogno, e si chiede anche che il prossimo piano
socio-sanitario tenga conto delle esigenze poste da questi
ammalati.
Vorrei aggiungere che, se si risponde ai bisogni di questo tipo
di malattia, si dà implicitamente una risposta anche ad altri tipi
di malattia analoga, cioè ad altri tipi di malattie in cui si
assiste ad un processo degenerativo della persona.
Rispetto alla risoluzione che l'Assessore ha presentato, mi
sembra che siano raccolti gli elementi essenziali; chiederei di
correggere al punto d) aggiungendo una "e" subito dopo le parole
"collaborare con il comune di Aosta per realizzare il servizio di
assistenza domiciliare integrata", perché sono due tipi di servizi
diversi di cui il comune di Aosta ha bisogno.
Visto che c'è questa volontà di istituire l'unità di valutazione
geriatrica in tempi brevi, spero che in tempi altrettanto brevi si
possano ottenere con maggiore definizione i dati di cui al punto
b), anche se molti dati già si hanno perché sia nella relazione che
l'Assessore ha fatto pervenire in Consiglio, sia nella relazione
presentata in commissione, sono state elencate una serie di persone
che sono affette dal morbo di Alzheimer o da demenza o da grave
deterioramento mentale, cioè persone che sono già attualmente
ospitate in alcuni centri di Aosta. Quindi direi che diversi
elementi li abbiamo. Qual è la difficoltà?
E' che solo molto tardi si può sapere se effettivamente un tipo
di malattia si evolve in un certo modo o nell'altro. Pertanto direi
che è bene un'attività di conoscenza, sperando che sia fatta in
tempi brevi, in modo da non condizionare il tutto a questi dati.
Non solo, credo che sia scontato, anche se nella risoluzione non è
scritto in modo esplicito, che si continui là dove è possibile,
come già si sta facendo adesso, ad accogliere alcuni di questi
ammalati sia nelle microcomunità, sia nei centri là dove c'è posto.
Ed è chiaro che, dovendo stabilire dei criteri con cui accogliere
gli utenti in queste strutture, sicuramente la gravità della
malattia è uno dei criteri prioritari che fanno sì che queste
persone siano accolte già fin da adesso là dove è possibile dare
una risposta minima.
Presidente Ha chiesto la parola il Consigliere Linty.
Linty (LN) Ho letto con attenzione sia la lettera
dell'Assessore, che è allegata all'ordine del giorno suppletivo,
sia la risoluzione. Nella parte conclusiva della relazione
dell'Assessore vengono elencati cinque punti con le intenzioni di
mettere in atto alcune iniziative per venire incontro a chi è
malato del morbo di Alzheimer o dei familiari. E' proprio sui
familiari che mi vorrei soffermare perché sappiamo questa essere
una malattia che comporta un'assistenza di 24 ore su 24, spesso
fatta dalle persone che sono più vicine al malato.
Allora volevo chiedere all'Assessore se non riteneva nella parte
impegnativa della risoluzione di voler aggiungere un punto ai già 6
impegni che vengono richiesti alla Giunta, un punto che fra l'altro
è stato citato in questa sua lettera che è allegata all'ordine del
giorno; mi riferisco ad un ipotetico punto g) che reciterebbe:
"rivedere la normativa regionale esistente in materia, la legge
regionale 22/93, al fine di valorizzare e incentivare il
mantenimento dell'anziano non autosufficiente in famiglia".
Cioè, mentre abbiamo degli impegni precisi per quanto riguarda
l'istituzione dell'unità di valutazione geriatrica, per quanto
riguarda le RSA nel prossimo piano socio-sanitario, credo che la
Giunta potrebbe fin d'ora impegnarsi a rivedere questa legge in
modo da intervenire immediatamente a favore delle famiglie che
purtroppo devono assistere i malati di Alzheimer in casa.
Presidente Il Consigliere Linty intende presentare
l'emendamento?
(...Interviene il Consigliere Linty, fuori microfono...)
Presidente Ringraziamo il Consigliere Linty per la
precisazione.
Ha chiesto la parola il Consigliere Marguerettaz.
Marguerettaz (PpVA) Senza entrare nel merito della petizione,
sulla quale la collega Squarzino ha già ampiamente relazionato,
vorrei fare due semplici osservazioni sulla risoluzione presentata
dall'Assessore, del quale ho pure letto il rapporto allegato alla
petizione e che è in gran parte condivisibile.
L'unica sottolineatura da farsi va nella direzione che spesso
viene seguita fra l'altro da questa Giunta, allorché è la minoranza
a proporre qualche atto simile al Consiglio: spesso ci è stato
rimproverato di voler impegnare la Giunta ad adempiere a dei
compiti che sono già stabiliti per legge e che pertanto non ha
senso inserirli all'interno di una risoluzione.
Credo che questa volta però l'Assessore abbia impostato la
risoluzione nella stessa direzione, perché i punti a) ed e) della
parte impegnativa sono dei punti ai quali la Giunta dovrà
rispondere al di là della volontà di questo Consiglio.
La realizzazione dell'UVG così come la realizzazione delle RSA
sono adempimenti previsti dalle normative nazionali, ai quali
comunque questa Giunta dovrà adempiere. Pertanto, mentre gli altri
punti sono condivisibili nel senso che possono essere parte di una
risoluzione che questo Consiglio può approvare, i punti a) ed e) mi
sembrano punti superflui.
Presidente Se nessun altro chiede di intervenire, dichiaro
chiusa la discussione generale.
Ha chiesto la parola l'Assessore alla sanità e assistenza
sociale, Vicquéry.
Vicquéry (UV) Pour répondre à M. Linty, le point f) déjà engage
le Gouvernement à revoir les modalités d'application de la loi
régionale 22. Pour ce qui concerne l'intervention de Marguerettaz,
je ne pense pas qu'il soit superflu insérer les points a) et e), vu
que la réalisation de l'unité d'évaluation gériatrique est une
chose conséquente au projet-objectif pour les personnes âgées, qui
a été inséré seulement pour la première fois dans le premier plan
socio-sanitaire national, et donc nous sommes en train de réaliser
ça.
Nous avons formé un groupe de travail, mais la chose n'est pas
automatique et donc il faut vérifier la nécessité de mettre en
place ce genre d'instituts et surtout de définir le rôle de ces
instituts.
Le groupe de travail a presque terminé son activité et si j'ai
mis dans cette résolution qu'on engage le Gouvernement régionale de
mettre en place cette institution, évidemment c'est parce qu'on
pense de pouvoir la réaliser en peu de temps.
Même chose pour ce qui est du point i): les RSA sont des
structures plus spécialisées par rapport aux micro-communautés et
avant de dire où et combien de RSA construire en Vallée d'Aoste,
nous devons connaître exactement la dimension du phénomène pour ce
qui concerne les rapports entre personnes âgées autosuffisantes et
personnes non autosuffisantes et celui-là sera le rôle le plus
important de l'unité d'évaluation gériatrique.
Presidente Pongo in votazione la risoluzione presentata
dall'Assessore Vicquéry con la correzione del Consigliere Squarzino
Secondina, che inserisce al punto d), dopo le parole "collaborare
con il Comune di Aosta per realizzare il servizio di Assistenza
Domiciliare Integrata (A.D.I.)", la parola "e":
Risoluzione Preso atto della petizione presentata
dall'Associazione Italiana Malattia di Alzheimer, nella quale
vengono evidenziati i gravi problemi assistenziali che tale
malattia e gli altri tipi di demenza comportano e nella quale viene
richiamata la necessità di predisporre un'assistenza specifica e
qualificata che tenga conto dei problemi del malato e delle
esigenze della famiglia.
Considerato che la malattia di Alzheimer e le demenze in genere,
in conseguenza dell'invecchiamento della popolazione, hanno
acquistato anche in Valle d'Aosta un peso rilevante.
Viste le risultanze emerse dal gruppo di lavoro costituito dai
rappresentanti dell'A.I.M.A., da funzionari dell'Assessorato della
Sanità ed Assistenza Sociale, del Comune di Aosta e dell'U.S.L.
Tenuto conto che il problema dei soggetti non autosufficienti,
comprese le demenze e i malati di Alzheimer, ha raggiunto,
soprattutto nel Comune di Aosta, livelli tali da rendere necessaria
l'individuazione di risposte differenziate ed adeguate ai diversi
stadi della malattia.
Il Consiglio regionale della Valle d'Aosta
Impegna
la Giunta regionale a:
a) istituire, con atto amministrativo, l'U.V.G. (Unità di
Valutazione Geriatrica) col compito di definire prioritariamente i
criteri uniformi per l'analisi della domanda nonché per
l'individuazione del bisogno;
b) effettuare uno studio approfondito del fenomeno dei malati di
Alzheimer al fine di conoscere esattamente, tramite l'U.V.G., i
dati quantitativi nonché la residenza degli stessi in modo tale da
poter fare una attenta programmazione degli interventi da mettere
in essere, ivi compresa la realizzazione di centri diurni;
c) attivare, sulla base delle risultanze di cui al punto b)
centri diurni per malati di Alzheimer e sindromi correlate
definendo le modalità di gestione di tali centri nei quali
coinvolgere le Associazione di volontariato e considerando
l'assoluta necessità di evitare ogni forma di ghettizzazione del
malato;
d) collaborare con il Comune di Aosta per realizzare il servizio
di Assistenza Domiciliare Integrata (A.D.I.) e per l'attivazione di
un centro diurno;
e) prevedere nel P.S.S.R. la realizzazione di R.S.A.;
f) rivedere le modalità di erogazione di aiuti economici alle
famiglie che assistono a domicilio il proprio congiunto non
autosufficiente.
Presenti, votanti e favorevoli: 28
Il Consiglio approva all'unanimità
