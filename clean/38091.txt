Classificazione
TRASPORTI E VIABILITÀ
Trasporti
Viabilità



Oggetto del Consiglio n. 1698 del 13 gennaio 2016 - Resoconto
OGGETTO N. 1698/XIV - Interpellanza: "Tempistica per la
revisione del piano di bacino di traffico".
Rosset (Presidente) -
Punto 30 all'ordine del giorno. Per
l'illustrazione, chiede la parola la Consigliera Morelli, ne ha
facoltà.
Morelli (ALPE) -
Merci Président.
Sur ce thème je crois qu'aujourd'hui l'Assesseur Marguerettaz a
été déjà interpellé plusieurs fois, ce qui est le symptôme de
l'importance aussi de cet argument. Les commissions permanentes du
Conseil régional sont la cheville ouvrière, dirais-je, du Conseil,
parce que c'est à l'intérieur de ces organes que l'on peut
développer les débats, approfondir les thèmes de manière plus
prolongée, de manière plus approfondie, même grâce à la
contribution des sujets externes au Conseil. Ceci porte parfois des
résultats, parfois pas toujours...parfois, même souvent cela porte
à des résultats qui sont partageables par le Conseil entier. Le
thème des transports est un des thèmes qui est suivi constamment
par la commission permanente et, même lors de la préparation du
Conseil qui a été dédié aux transports, la commission a été actrice
principale de la préparation de cette séance dédiée qui s'est tenue
le 9 avril, je l'ai déjà rappelé ce matin, cette séance a porté à
la votation presque unanime de résolutions importantes sur toutes
les multiples facettes du thème des transports, y compris le
transport public local (le TPL). Avec quel résultat? Eh bien, c'est
ce que le groupe ALPE se demande aujourd'hui, parce que cette
séance, justement, est terminée avec la votation d'une résolution
où l'on prévoyait la remise à jour du "piano di bacino di traffico
per adattarlo alla mutata situazione socio-economica della Valle
d'Aosta", premier point.
Il y avait un autre point également important: "la
predisposizione di una bozza del piano regionale dei trasporti",
cette intention a été reprise et renouvelée à plusieurs reprises
par l'Assesseur compétent, qui a toujours évoqué la collaboration
avec la commission compétente. Eh bien, nous devons dire que cette
collaboration pour le moment n'a pas eu suite, tout au moins sur ce
thème. Ce que nous avons vu au contraire c'est un certain nombre de
délibérations que le Gouvernement régionale a approuvées dans la
dernière séance de 2015. Il s'agit d'une série de délibérations qui
n'a pas manqué d'avoir des réactions importantes à niveau d'opinion
publique, à niveau de presse locale et cette série de délibérations
nous laisse un peu le doute qu'elle puisse être une anticipation de
la nouvelle version du
piano di bacino di traffico
. Cela,
parce que ce sont des modifications assez importantes: d'abord
l'intensification de la ligne d'autobus Aoste/Courmayeur évidemment
pour porter remède à celle que, de notre point de vue, reste une
suspension inopportune: celle de la ligne ferroviaire
Aoste/Pré-Saint Didier, mais il y a eu également des suppressions
un peu sur tout le territoire régional. Ce matin le collègue
Bertschy a cité les suppressions pour la ligne vers Champorcher,
mais également le collègue Ferrero a soulevé d'autres questions qui
concernent toujours les transports et, en particulier, le transport
des dépendants de l'administration publique. Ce que nous aimerions
comprendre est un peu quel est le dessin, quels sont les critères
qui ont porté à ces suppressions, à ces modifications, au-delà de
la compression budgétaire, de laquelle, Assesseur, nous sommes tous
conscients, je vous l'assure.
Nos questions sont assez ponctuelles, je veux les résumer: la
première est si vous entendez procéder à la mise à jour du
piano
di bacino di traffico
et en quel délais, parce qu'objectivement
nous avons quelques difficultés à comprendre s'il y a un projet de
perspective; deuxièmement, si vous pensez encore de concerner la
commission compétente pour donner suite au travail qui avait été
fait, nous estimons avec un certain avantage pour l'administration
publique de la part du Conseil de la Vallée et de la commission en
particulier. Une autre question est: quelles modifications ont été
produites par ces délibérations et quels ont été les critères de
base qui vous ont mené à faire certaines modifications. Une autre
question encore est: si les Communes ont été concernées afin de
parvenir à donner réponse aux exigences des citoyens au mieux. Nous
vous écoutons avec beaucoup d'attention, Monsieur l'Assesseur.
Presidente -
Ha chiesto la parola l'Assessore
Marguerettaz, ne ha la facoltà.
Marguerettaz (UV) -
Come ha ricordato la collega Morelli,
ne abbiamo avuto modo di parlare in modo abbastanza diffuso. Ora,
credo che sul piano di bacino di traffico, ricordando l'atto del
Consiglio regionale, come peraltro nella presentazione è stato
ricordato, ci sono delle sequenze, si parla di piano regionale dei
trasporti e si parla di piano di bacino di traffico. La priorità è
il piano regionale dei trasporti, che ricordo possiamo finalmente
approcciare in modo corretto e adeguato, in quanto finalmente, con
tutti i "se" e i "ma" di cui abbiamo parlato stamattina, abbiamo
acquisito le competenze in materia ferroviaria. Ricordo che il
piano regionale dei trasporti è ovviamente un documento
interassessorile, perché si parla sicuramente di trasporto
pubblico, ma si parla anche della viabilità, di ambiente, di tanti
argomenti che ovviamente sono interdisciplinari e, proprio per dare
seguito a quello che ci siamo detti, abbiamo affidato al
Coordinatore del Dipartimento trasporti come obiettivo quello di
dare degli indirizzi per la revisione e quindi la predisposizione
del piano regionale dei trasporti. Quest'attività è stata
attribuita al dirigente, avremo modo di avere gli indirizzi com'è
stato richiesto e costituiranno gli elementi per poter procedere e
- già rispondo - nulla osta al fatto di poter anche condividere
questo documento con la commissione competente, in modo tale da
avviare sin da subito questo documento.
Per quanto attiene quindi alle delibere, abbiamo avuto modo di
parlare durante la giornata di vari temi, che mi hanno permesso già
di elencare in modo direi abbastanza puntuale, ovvero sulle valli
laterali sono stati privilegiati i trasporti degli studenti e dei
lavoratori, assicurando il trasporto verso il Centro Valle la
mattina presto, il rientro a metà mattina e il rientro pomeridiano,
quindi queste sono state le fasce dove si è mantenuto
categoricamente il servizio ed è stato soppresso laddove era
possibile il servizio nelle ore di morbida. Abbiamo avuto modo di
vedere oggi una o due persone sul pullman.
Per quanto attiene al servizio di Allô Bus e Allô Nuit, abbiamo
avuto modo di parlare prima con la collega Certan. Per quel che
attiene alle attività dei servizi chiamati turistici, c'è stato un
contenimento del periodo, per esempio, lo ski-bus è un servizio
specifico che viene fatto per l'utenza durante i momenti di punta,
quindi durante le feste natalizie. I servizi turistici invernali
sono stati contenuti nella fascia esclusivamente di alta frequenza
(novantadue giorni), è cambiata la percentuale di contribuzione dei
Comuni da un 10 percento ad un 30 percento, quindi prima
l'Amministrazione pagava il 90 percento e i Comuni il 10 percento,
oggi l'Amministrazione paga il 70 e i Comuni il 30. Ovviamente i
Comuni hanno la facoltà di prolungare, qualche Comune lo ha già
fatto, prendendosi carico del servizio. Del futuro dell'Allô Nuit è
stato detto con i vari soggetti che si potrà fare una simulazione
del nuovo percorso.
Mi ha chiesto se sono stati fatti degli incontri. Ne è stato
fatto ben più di uno, nel senso che già a partire dal mese di
ottobre abbiamo avuto modo di incontrare i sindacati del settore,
abbiamo fatto una seconda riunione il 9 dicembre e un'ulteriore
riunione il 18 dicembre, questo per i sindacati. Per quanto
riguarda i Comuni, ci siamo incontrati il 10 novembre con tutti i
Sindaci dei comprensori turistici che hanno avuto una riunione
generale e poi una riunione specifica per ogni Comune al fine di
definire quelle che potevano essere delle soluzioni. Per il
Conseil de la plaine
- l'ho già detto prima - l'11 novembre
sono stati invitati tutti i vari Comuni e il 14 dicembre sono state
presentate a tutti i Comuni della Valle d'Aosta, divisi per
sub-bacino, le nuove formulazioni in modo tale che potessero dare
le dovute informazioni. Collega Morelli, quindi questo servizio è
stato definito sulla base di criteri precisi: salvaguardare
l'utenza scolastica e l'utenza lavorativa e ovviamente fare una
programmazione compatibile con le risorse.
Tutte le risorse che abbiamo a disposizione con questa
programmazione sono utilizzate, quindi tutto quello che ho in
bilancio con questa programmazione è totalmente assorbito; se
bisogna fare delle programmazioni ulteriori con dei servizi
ulteriori, abbiamo la necessità di avere delle risorse aggiuntive.
Rispetto alle varie questioni, però bisogna dire dove tagliare
altrove, perché quello che abbiamo oggi è totalmente utilizzato,
quindi se vogliamo dei servizi aggiuntivi - potrebbe esserci la
necessità -, bisogna dire dove andiamo a tagliare.
Per quanto attiene alla tratta Aosta/Pré-Saint-Didier, c'erano
24 treni, con tre pullman aggiuntivi abbiamo risolto tutti i
problemi. L'utenza ad oggi quindi è stata completamente
soddisfatta, sostituendo sostanzialmente 12 coppie di treni con 3
coppie di autobus. Da questo punto di vista, ad oggi perlomeno, poi
continueremo a monitorare giorno per giorno, l'utenza che andava
sull'Aosta/Pré-Saint-Didier ha avuto una risposta, quindi lo
ribadisco: nessuno è rimasto a piedi.
Presidente -
Per la replica, ha chiesto di parlare la
Consigliera Morelli.
Morelli (ALPE) -
Merci Président.
Siamo contenti, Assessore, è tutto a posto, l'utenza è
soddisfatta, quindi le petizioni che sono partite, le raccolte
firme per le soppressioni quelle sono delle immaginazioni...io non
credo sia tutto a posto e che tutti siano esattamente soddisfatti.
Lei ha detto: "nelle valli laterali abbiamo voluto privilegiare
studenti e lavoratori". Io credo che se realmente si volessero
privilegiare studenti e lavoratori, una maggiore attenzione
andrebbe prestata proprio alle valli laterali, ma non alle valli
laterali dove l'utenza è grande, dove i servizi ci sono, ma a
quelle valli laterali dove i servizi sono sempre più scarsi, dove
la gente non rimarrà più se noi non garantiamo uguali possibilità
di trasporto. Se i bambini, perché sono bambini, di prima media
delle valli laterali della Gran Paradis (Valsavarenche, Rhêmes) e
di Valgrisenche devono partire da casa alle 6.30 gli uni, 6.35 gli
altri, a me non pare che sia garantire in modo privilegiato...
(interruzione dell'Assessore Marguerettaz, fuori
microfono)
...non è una novità, certo! Non dobbiamo quindi cercare di
migliorare? Non dobbiamo cercare di ascoltare cosa dicono le
comunità? Assessore, non si tratta sempre di servizi aggiuntivi, ma
possono esserci anche servizi alternativi; se non funziona, se si
ritiene che sia esoso il trasporto fatto con un pullman di linea
per portare cinque-dieci ragazzi, si studi qualcosa di alternativo,
io credo ci siano altre possibilità. La tracotanza quindi è fuori
luogo, cerchiamo di dare realmente risposta alle comunità.
Ripeto: se vogliamo evitare che certe zone si spopolino, questi
sono i servizi minimi che dobbiamo garantire, perché forse dei
ragazzi delle superiori possono anche alzarsi alle 5.45 del
mattino, ma per i bambini di undici anni credo che sia una
questione di qualità della vita che dobbiamo garantire loro.
Vorremmo quindi un impegno in questo senso, Assessore, che poi sia
piano di bacino di traffico o che sia piano regionale dei
trasporti, ho capito qual è il suo ragionamento, ma il piano di
bacino di traffico è parte integrante del piano regionale dei
trasporti e quindi andiamo ad intervenire sul piano di bacino di
traffico forse anche in modo propedeutico rispetto al piano
regionale dei trasporti.
Noi quindi rimaniamo in attesa di questo documento di cui si sta
occupando il tavolo, non vogliamo fare nessun tipo di polemica e
non vogliamo neanche rispondere con delle provocazioni a certe
provocazioni, perché mi verrebbe da dire di utilizzare le Panda che
lei voleva dare agli utenti dell'Alta Valle per portare giù i
bambini da Valgrisenche alla scuola media. Credo che il dibattito
non debba svolgersi su questo piano e da parte nostra c'è tutta
l'attenzione, tutta la volontà di trovare soluzioni condivise,
consapevoli delle diminuzioni di bilancio, ne siamo tutti
consapevoli, Assessore, ma non è qualcosa dietro cui trincerarsi
per dire: "non possiamo fare diversamente", possiamo fare
diversamente sicuramente, se ci si sforza, forse soluzioni
alternative si possono trovare. La ringrazio.
