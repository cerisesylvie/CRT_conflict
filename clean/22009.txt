Classificazione
ASSISTENZA SANITARIA E OSPEDALIERA
Presidio ospedaliero



Oggetto del Consiglio n. 1703 del 11 gennaio 2006 - Resoconto
OGGETTO N. 1703/XII - Progetti obiettivo relativi alle diverse
Unità budgetarie dell'Ospedale regionale per l'anno 2004.
(Interrogazione)
Interrogazione
Preso atto dei dati riportati dal giornale "Leggere con cura"
della CGIL/sanità, riguardanti i progetti obiettivo riconosciuti
alle diverse unità budgetarie per l'anno 2004;
Appreso che tali dati sono stati esposti anche all'interno
del Presidio Ospedaliero di Viale Ginevra;
Appreso inoltre che la Direzione strategica avrebbe inviato
una contestazione di addebito al medico rappresentante sindacale
che aveva esposto e commentato tali dati in Ospedale;
la sottoscritta Consigliera regionale
Interroga
l'Assessore competente per sapere:
1) se i dati dei progetti obiettivo relativi alle diverse
unità budgetarie sono esatti;
2) se, a Suo avviso, la pubblicazione di tali dati
costituisca motivo di contestazione di addebito nei confronti di
chi li ha resi pubblici;
3) come mai, a Suo avviso, non tutte le unità budgetarie
nell'anno 2004 sono state oggetto di progetti obiettivo.
F.to: Squarzino Secondina
Président - La parole à l'Assesseur à la santé, au bien-être et
aux politiques sociales, Fosson.
Fosson (UV) - Qui posso parlare di un caso che almeno conosco,
perché parlare di casi che non si conoscono è un po' difficile;
questo, invece, è un discorso che penso di conoscere.
Primo punto: cosa sono i progetti obiettivo; ne abbiamo già
discusso molte volte, però mi sembra che non sia molto chiaro. I
progetti obiettivo sono delle risorse aggiuntive che
l'Amministrazione, nella sua gestione, dà. Sono dei progetti di
incentivazione, non esistono più gli straordinari, è stata creata
questa possibilità di dare delle risorse aggiuntive, a termine.
Cosa sono i progetti obiettivo? Devono essere a termine, non deve
essere un progetto obiettivo che va avanti per 10 anni, hanno una
finalità, vengono dati secondo dei criteri, ovvero vengono dati per
diminuire delle liste di attesa; sono, quindi, un lavoro in più.
Non sono un contributo che si dà a pioggia, capisce? Questo è un
concetto che va precisato, perché quando diamo un progetto
obiettivo per l'elisoccorso e un infermiere e un medico salgono
sull'elicottero e rischiano - perché è rischioso -, non si può
pensare che questo progetto obiettivo venga dato a tutti, anche a
chi non sale sull'elicottero, sennò obiettivamente chi ci sale
dice: "non mi sembra che sia obiettivo". Questo lo dico, perché
l'ultima domanda che lei mi fa:
"come mai, a Suo avviso, non
tutte le unità budgetarie nell'anno 2004 sono state oggetto di
progetti obiettivo"
è un errore. Proprio perché il progetto
obiettivo - se vogliamo vedere cosa sia correttamente - non è un
contributo che si dà a tutte le Unità budgetarie, perché ci sono
delle Unità budgetarie che hanno difficoltà a riempire l'orario
istituzionale, i medici e gli infermieri non fanno tutto il loro
orario.
Dare un progetto obiettivo in più a chi ha delle difficoltà a
fare un orario istituzionale non ha senso, per cui un progetto
obiettivo non è un contributo "a pioggia" che si dà a tutti; se è
inteso da qualcuno così è un errore fondamentale. Ecco perché
quindi il progetto obiettivo, che richiede un lavoro in più, viene
dato a chi deve fare del lavoro in più, a chi deve fare un orario
in più. Viene dato come dicevo all'elisoccorso perché è un'attività
svolta al di fuori dell'Ospedale. Viene dato agli anestesisti, che
invece di fare 6 ore, 8 ore, 10 ore al giorno, ne fanno di più per
mantenere un aumento di attività chirurgica, che nel 2004 è stata
del 17%, fanno ore in più, e solo se queste ore in più vengono loro
retribuite. È un argomento che è stato più volte discusso. Se il
progetto obiettivo non viene dato solo ai medici: si ricorderà che
questa estate è stata fatta un'interpellanza su un progetto
obiettivo dato a degli elettricisti, proprio perché questi
elettricisti lavorassero ore in più e quindi colmassero una
difficoltà che in questo momento l'amministrazione ha...
Se vogliamo mettere un punto positivo nel 2006: vorrei far
vedere come vogliamo entrare nel discorso del progetto obiettivo e
citerei 2 dati: primo, un contratto nazionale, che è appena stato
firmato e che permette alle amministrazioni di fare sicuramente un
passo avanti. Si è deciso, in questa contrattazione fra sindacati e
istituzione, di pagare i progetti obiettivo non più a prestazione,
ma a ora, e che questa ora di prestazione aggiuntiva sia
quantificata in 60,00 euro; questa, secondo me, è una norma
legislativa che permette all'Amministrazione di fare un passo in
avanti, nel senso: io voglio una prestazione aggiuntiva, ho bisogno
di un lavoro in più da te, ma non te lo pago a numero di
radiografie che fai, te lo pago ad ore: tu stai un'ora in più,
percepisci un aumento di stipendio e in questa ora chiaramente devi
fare un "tot" di prestazioni. Io vedo questo come un passo molto
importante.
Secondo dato positivo nell'affrontare in modo diverso dei
progetti obiettivo, che voglio sottolineare in questa risposta;
nella finanziaria di quest'anno, in cui forse si era troppo tesi a
verificare le cose che non andavano, non ha verificato, collega
Squarzino, che per la prima volta in una finanziaria regionale le
risorse aggiuntive date dalla sanità sono vincolate, e questo...
cosa significa? Vuol dire che noi abbiamo la possibilità,
attraverso una contrattazione con i sindacati - che inizieremo nel
mese di gennaio - e con l'azienda, di dire: "sì, queste risorse
vincolate ve le diamo, ma vogliamo determinate cose, prima questo
non veniva fatto perché c'è solo un'azienda e solo
un'amministrazione, ma ora vogliamo decidere le linee di
applicazione dei progetti obiettivo."
Secondo quesito: dopo aver chiarito questo errore "che il
progetto obiettivo non può - per definizione - essere dato a
tutti", i dati pubblicati in questa nota del sindacato sono
corretti, infatti la nota del sindacato è corretta, ha un titolo in
cui dice "divide et impera", non dice quello che viene poi affisso
alle pareti dell'orologio... i dati sono esatti, ma non sono
completi. Non sono completi perché intanto non citano i progetti
obiettivo sul territorio,infatti sui progetti obiettivo del
comparto - ad esempio, quello degli elettricisti di questa
estate... vede che non compare in questo dato? -, non sono stati
pubblicati gli orari perché a seguito - come dicevo - di un
progetto obiettivo, qualcuno lavora di più. Questo comunque si
vedrà - mi sembra che la pubblicazione del sindacato, con cui
abbiamo parlato a lungo, sia stata una pubblicazione corretta,
anche se non completa - nelle sedi giuste, su un giornale del
sindacato, in spazi sindacali; ci sarà un confronto e ci sono
queste novità. Il sindacato infatti faceva un'osservazione, diceva
"divide et impera", diceva: "questo ospedale non è che butti via i
soldi, però ha una "vocazione chirurgica", incentiva di più gli
anestesisti, l'elisoccorso..." ma perché? Perché l'azienda
probabilmente ha trovato in questi settori delle liste di attesa
molto più lunghe che in altri settori, allora l'azienda è
intervenuta con dei progetti obiettivo per diminuirle, affinché
sempre meno gente vada a Torino, in quanto i tempi di attesa a
Torino sono minori.
Ultima domanda: sul fatto che un rappresentante sindacale, un
iscritto al sindacato che non ha avuto alcun incarico dal
sindacato, che correttamente aveva espresso dei giudizi da una
parte, affigga una parte di questo documento là dove c'è
l'orologio, all'entrata dell'Ospedale, dove entrano tutti, e non
usi i criteri del sindacato, ma scriva frasi ironiche - come
"meditare"... - e parli di sperequazione con una sua nota personale
- che poi comunque firma - di attacco, di offesa ad
un'amministrazione, che in quegli spazi lì non può rispondere,
penso sia un concetto di democrazia: la democrazia vuol dire che
bisogna rispettare chi ha idee diverse. Ci si deve confrontare,
come ho detto, ci sarà una possibilità di confronto ampia sui
progetti obiettivo, ma che uno esprima e attacchi lì, al timbro,
all'orologio, dove comunque c'è un codice di comportamento che
impedisce questo, perché non posso scrivere all'entrata
dell'Ospedale dei concetti sul dott. Cardellino, dicendo che lui fa
delle sperequazioni verso i suoi assistenti o che guadagna di più
di quanto dovrebbe... io penso che questi siano concetti che una
persona possa esprimere, che è corretto che esprima, però la
democrazia prevede che ci siano degli spazi in cui farlo, delle
modalità in cui farle e là dove queste modalità sono nocive per
altri, questo non sia corretto, per una legge di democrazia! Che
poi l'azienda abbia, per modalità sue, deciso un addedito, questo è
un altro discorso; però che un singolo, che non ha un incarico da
un sindacato, perché essere rappresentante di un sindacato non vuol
dire che uno abbia il diritto di mettere, là dove entrano tutti,
delle sue comunicazioni personali che parlano di sperequazione -
bisogna poi andare a vedere cosa vuol dire sperequazione! -, là
dove gli altri non possono comunicare i loro pensieri, non mi
sembra corretto!
Termino dicendo solo una cosa, sottovoce. In questi commenti
personali, che il dott. Cardellino fa all'entrata dell'Ospedale,
dimentica di scrivere due cose: la prima, è che questi operatori
che secondo lui sono oggetto di una sperequazione, di un vantaggio,
effettuano un altro orario del suo (è giusto che lui scriva qual è
il suo orario e qual è l'orario di questa gente che guadagna più di
lui); la seconda, proprio per correttezza e onestà, il dott.
Cardellino si è dimenticato di dire che anche lui percepisce un
progetto obiettivo e non ha descritto né quale progetto obiettivo
sia stato né l'importo di questo!
Président - La parole à la Conseillère Squarzino Secondina.
Squarzino (Arc-VA) - Partirei dalla penultima annotazione,
quando lei ha parlato di "sperequazione"...
(interruzione dell'Assessore Fosson, fuori microfono)
... giusto, ha ragione, lei ha sottolineato come il commento del
dott. Cardellino... forse bisogna dirle queste cose, forse è meglio
che racconti i fatti brevemente, altrimenti è difficile capirsi.
Allora, c'è la questione del progetto obiettivo di cui l'Assessore
ha parlato, è una questione che con i sindacati continuamente si è
discussa, i sindacati hanno esaminato i finanziamenti dei progetti
obiettivo nell'anno 2004, hanno messo insieme tutte le
deliberazioni riguardanti le varie Unità budgetarie dei vari
reparti e hanno individuato una tabella da cui risulta che,
rispetto a un 100% di indennità per progetti obiettivo, più del 50%
riguarda l'area della Chirurgia, dell'Anestesia, Rianimazione.
Questo fa dire al rappresentante sindacale che siamo di fronte ad
un'azienda che privilegia, di fatto, la vocazione chirurgica
dell'Ospedale, dimenticando le aree critiche in generale, le
medicine e individuando progetti obiettivo solo marginalmente per
quanto riguarda il territorio. È una constatazione, da cui deriva
una sperequazione, ovvero una "mancanza di uniformità nella
ripartizione specialmente in senso economico, finanziario e
sindacale"...
(nuova interruzione dell'Assessore Fosson, fuori
microfono)
... ma il dizionario "Devoto-Oli" riporta questa definizione.
Assessore, forse lei non ha ancora ricevuto la lettera che i
sindacati hanno inviato! Assessore, lei mi attribuiva affermazioni
false, io le dicevo che sono gli stessi rappresentanti sindacali,
come lei vedrà nella lettera che avrà modo di leggere, che
ricordano come "sperequazione" significhi "mancanza di uniformità
nella ripartizione", specialmente in senso economico, finanziario e
sindacale, quindi è un dato di fatto, c'è una sperequazione. Non
stiamo indagando i motivi, l'Assessore ha cercato di spiegare i
motivi, il sindacato ha detto: "probabilmente perché l'USL ha una
vocazione chirurgica"; sono scelte che si possono anche discutere,
Assessore!
Io credo che la democrazia - lo ha ricordato ancora ieri Casini,
di fronte anche ad alcuni interventi che a molti "prudevano", ha
detto:
"la democrazia è accettare il confronto delle idee, anche
di quelle che non ci piacciono tanto"
- sia accettare e
confrontarsi con tutte le opinioni. In questo caso il sindacato e
un medico dicono: "a nostro avviso le scelte fatte dall'azienda
indicano una sperequazione". I motivi politici per cui l'azienda fa
questo si discuteranno in un altro momento, però di fatto è così!
Allora, di fronte a questo dato di fatto, qual è stata la risposta
dell'azienda? Invece di dire: "discutiamo, confrontiamoci",
l'azienda fa una contestazione di addebito, ricorre contro la
persona che ha osato prendere l'articolo apparso sul giornale e lo
ha appeso in un posto dove tutti possono vederlo..."guardate un
po', ha fatto un atto veramente antidemocratico questo, ha diffuso
notizie riportate da un articolo di giornale sindacale"! Questo è
un atto così antidemocratico, che ha richiesto - secondo la
direzione strategica dell'USL - un provvedimento disciplinare!
Concludo: quando non si è in grado di dialogare e di
confrontarsi - il confronto non deve necessariamente essere fatto
nello stesso luogo in cui sono apparse le notizie, dove c'è
l'orologio per la timbratura, l'azienda ha mille altri strumenti:
utilizzare le "news letters", le conferenze stampa per esprimere il
suo parere! -, allora, quando non si hanno gli argomenti per
confutare logicamente le contestazioni, si ricorre al provvedimento
disciplinare! Questo, secondo me, è gravissimo!
