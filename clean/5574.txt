Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3697 del 20 aprile 1988 - Resoconto
OGGETTO N. 3697/VIII - ACQUISTO DI UNA UNITÀ IMMOBILIARE
POSTA AL PRIMO PIANO DI UN CAPANNONE SITO IN COMUNE DI QUART
(CONDOMINIO "LES ILES") DI PROPRIETÀ DELLA SOCIETÀ "SO.VAG. SOCIETÀ
VALDOSTANA GAS S.R.", CON SEDE IN QUART, IN LIQUIDAZIONE DA
DESTINARE ALL'AMPLIAMENTO DELLA PROPRIETÀ REGIONALE CONFINANTE. -
APPROVAZIONE ED IMPEGNO DI SPESA. - DELEGA ALLA GIUNTA.
PRESIDENTE
: Do lettura del testo della delibera:
IL CONSIGLIO
DELIBERA
1°) di dichiarare che l'immobile oggetto di acquisto da parte
dell'Amministrazione regionale sarà destinato alla realizzazione di
opere di pubblica utilità.
2°) di approvare l'acquisto per il prezzo a corpo di Lire
90.000.000 (novantamilioni), oltre I.V.A., dell'unità immobiliare
di proprietà della società "SO.VAG. Società Valdostana Gas con sede
in Quart, in liquidazione, posta a piano primo del corpo di
fabbricato "A", facente parte del più ampio complesso immobiliare
(Condominio Les Iles) ad uso commerciale, sito in Comune di Quart,
Regione Amérique, composto di tre corpi di fabbricato, denominati A
- B - C, posti rispettivamente A a ponente, B al centro e C a
levante, insistente su area distinta al Catasto Terreni con i nn.
17 parte, 20 parte, 23 parte, 50 parte, 55, 56, 57 parte e 58 parte
del Foglio 39.
Detta unità immobiliare è censita al N.C.E.U. con i seguenti
dati:
PARTITA N. 314 DEL COMUNE DI QUART:
F. 39 n. 17/16 - Loc. Amérique, piano 1, Categ. D/8, RC. L.
1625.
Più precisamente, il valore proporzionale delle parti acquistate
ragguagliato al Corpo di cui fanno parte risulta essere determinato
in 12,08/1000 (dodici virgola zero otto millesimi) di
proprietà.
3°) di stabilire che la Società venditrice prima o
contestualmente alla stipula dell'atto notarile di
compravendita:
a)
estingua il debito residuo relativo al
sottoelencato finanziamento e si impegni in atto a provvedere, nel
più breve tempo possibile, a proprie spese, alla cancellazione
dell'ipoteca di Lire 100.800.000, gravante sull'immobile oggetto di
acquisto, iscritta presso la Conservatoria dei Registri Immobiliari
di Aosta in data 9.4.1984 ai nn. 2330/165 a favore della "FINAOSTA
S.p.A.", a garanzia di un mutuo di originarie Lire 56.000.000 della
durata di dieci anni (rogito Notaio Guido Marcoz in data 3.4.1985 -
rep. 53868/13684 - mutuo n. 2.71.84.0127);
b)
si impegni in atto a provvedere, nel più breve
tempo possibile, a proprie spese, alla cancellazione dell'ipoteca,
gravante sull'immobile oggetto di acquisto, iscritta presso la
Conservatoria dei Registri Immobiliari di Aosta in data 17.9.1981
ai nn. 6202/499 a favore dell'Istituto Bancario San Paolo di
Torino, a garanzia di contratto preliminare di mutuo non seguito da
contratto definitivo (rogito Notaio Guido Marcoz in data 14.9.1981
- rep. 44274/10372).
4°) di approvare ed impegnare la spesa complessiva di Lire
106.200.000 (centoseimilioniduecentomila) I.V.A. compresa,
finanziandola con imputazione al cap. 23250 del bilancio preventivo
della Regione per l'anno 1988 ("Spese per l'acquisto di beni
patrimoniali"), che presenta la necessaria disponibilità.
5°) di delegare alla Giunta regionale l'adozione di ogni
provvedimento di esecuzione per addivenire alla stipulazione
dell'atto notarile di compravendita dell'immobile di cui si tratta
e, in particolare, per la designazione del Notaio rogante, per la
liquidazione delle relative spese, per gli eventuali accertamenti
circa la consistenza e l'intestazione catastale nonchè per le quote
di comproprietà dell'immobile da acquisire.
PRESIDENTE
: Ha chiesto di parlare il Vice Presidente De
Grandis, ne ha facoltà.
DE GRANDIS (P.R.I.):
Informo il Consiglio che il
provvedimento relativo all'oggetto n. 26 riguarda un mio parente.
Ne consegue, per ragioni di correttezza, che durante la trattazione
e la votazione di questo oggetto io esca dall'aula.
PRESIDENTE
: Il Consiglio prende atto della dichiarazione
del Vice Presidente De Grandis.
Ha chiesto di parlare il Presidente della Giunta, ne ha
facoltà.
ROLLANDIN (U.V.):
Au moment où on avait prévu l'achat des
autres parties de cette bâtisse, on avait demandé à la société la
vente de ces 200 mètres carrés.
Il n'y avait pas eu a possibilité de faire l'accord; à présent
il y a eu finalement cette disponibilité, par conséquent il s'agit
de l'unique partie de cet immeuble qui n'était pas encore de
l'Administration régionale pour le réaménagement total.
PRESIDENTE
: Pongo in votazione la delibera in
oggetto:
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
