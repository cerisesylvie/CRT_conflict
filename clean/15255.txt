Classificazione
INDUSTRIA


Resoconto integrale del dibattito dell'aula
Oggetto del Consiglio n. 1795 del 24 gennaio 1996 - Resoconto
SEDUTA POMERIDIANA DEL 24 GENNAIO 1996
OGGETTO N. 1795/X Disegno di legge: "Modificazioni alla legge
regionale 7 dicembre 1993, n. 84: Interventi regionali in favore
della ricerca, dello sviluppo e della qualità nel settore
industriale".
Articolo 1 1. Dopo l'articolo 4 della legge regionale 7 dicembre
1993, n. 84 (Interventi regionali in favore della ricerca, dello
sviluppo e della qualità nel settore industriale), è inserito il
seguente:
"Articolo 4 bis
(Spese ammissibili per la realizzazione di studi di
valutazione)
1. Sono ammissibili a contributo gli studi di valutazione
effettuati dalle imprese che intendono verificare opportunità,
costi e benefici dell'introduzione di un sistema di qualità, a
fronte di spese sostenute per:
a) consulenze esterne;
b) studi e analisi."
Articolo 2 1. La lett. a) del comma 1 dell'articolo 5 della
legge regionale 84/1993 è abrogata.
2. La lett. d) del comma 1 dell'articolo 5 della legge regionale
84/1993 è sostituita dalla seguente:
"d) formazione, compreso il costo orario del personale;".
Articolo 3 1. Il numero 2 della lett. a) del comma 1
dell'articolo 7 della legge regionale 84/1993 è sostituito dal
seguente:
"2. fatturato annuo non superiore a 20 milioni di ECU, oppure un
totale dello stato patrimoniale non superiore a 10 milioni di
ECU;".
2. La lett. b) del comma 1 dell'articolo 7 della legge regionale
84/1993 è sostituita dalla seguente:
"b) per gli investimenti di cui agli articoli 5 e 6, le seguenti
imprese:
1) le imprese artigiane di produzione e le piccole e medie
imprese industriali, anche in forma di cooperativa;
2) le imprese artigiane e le piccole e medie imprese di servizi,
anche in forma di cooperativa;
3) i consorzi e le società consortili fra imprese di cui ai
numeri 1) e 2);
4) le società consortili miste, a condizione che le imprese
abbiano la maggioranza all'interno del consorzio."
3. Dopo il comma 1 dell'articolo 7 della legge regionale 84/1993
è aggiunto il seguente:
"1 bis. Ai fini di cui al comma 1, lett. b), sono considerate
piccole e medie imprese quelle rientranti nei limiti dimensionali
di cui al decreto del Ministro del tesoro del 12 ottobre 1993
(Adeguamento alla disciplina comunitaria dei criteri di
individuazione di piccola e media impresa ai fini degli interventi
previsti dalla legge 5 ottobre 1991, n. 317), pubblicato nella
Gazzetta ufficiale del 6 dicembre 1993, n. 286."
Articolo 4 1. Dopo l'articolo 8 della legge regionale 84/1993 è
inserito il seguente:
"Articolo 8 bis
(Contributi per la realizzazione di studi di valutazione)
1. I contributi sulle spese di cui all'articolo 4 bis possono
essere concessi fino ad un importo massimo di lire 10.000.000 e
possono coprire un importo massimo del cinquanta per cento della
spesa ritenuta ammissibile.
2. Nel caso in cui allo studio di valutazione non consegua la
realizzazione del sistema di qualità, il contributo di cui
all'articolo 4 bis non può eccedere l'importo massimo di lire
5.000.000 e non può coprire un importo superiore al venticinque per
cento della spesa ritenuta ammissibile."
Articolo 5 1. L'articolo 9 della legge regionale 84/1993 è
sostituito dal seguente:
"Articolo 9
(Contributi per la realizzazione di sistemi di qualità
aziendali)
1. I contributi sulle spese di cui all'articolo 5 possono essere
concessi per un importo massimo di lire 150.000.000 per impresa e
possono coprire fino al trentacinque per cento della spesa totale
considerata ammissibile, applicando le percentuali fissate
dall'Unione europea per le diverse voci di spesa di cui
all'articolo stesso, in particolare rispettando le condizioni di
erogazione di aiuti agli investimenti di cui al punto 4.1. della
Disciplina comunitaria in materia di aiuti di Stato a favore delle
piccole e medie imprese, pubblicata nella Gazzetta ufficiale delle
Comunità europee del 19 agosto 1992, n. C213. In alternativa, può
essere applicato il regime di aiuto "de minimis" di cui al punto
3.2. della citata disciplina comunitaria, purché il limite del
contributo non superi il trentacinque per cento della spesa totale
considerata ammissibile.
2. I contributi di cui al comma 1 possono essere aumentati fino
al quarantacinque per cento della spesa quando si tratta di un
unico progetto che prevede una rilevante collaborazione che impegna
continuativamente più imprese, non appartenenti allo stesso gruppo
industriale, per tutta la durata del progetto. In questo caso il
tetto massimo è elevato a lire 200.000.000."
Articolo 6 1. Dopo il comma 2 dell'articolo 11 della legge
regionale 84/1993, è inserito il seguente:
"2 bis. La Giunta regionale è autorizzata a promuovere azioni di
sensibilizzazione e informazione sulle problematiche legate
all'applicazione delle nuove norme europee in materia di qualità,
in collaborazione con società a partecipazione maggioritaria della
Regione, aventi come scopo sociale lo sviluppo economico delle
imprese."
Articolo 7 1. Per la promozione delle azioni di
sensibilizzazione e informazione di cui all'articolo 11, comma 2
bis, della legge regionale 84/1993 è autorizzata, per l'anno 1995,
la spesa di lire 150.000.000, il cui onere grava sul capitolo
46870, di nuova istituzione.
2. Alla copertura dell'onere di cui al comma 1 si provvede
mediante riduzione per lire 150.000.000 dello stanziamento iscritto
al capitolo 46865 (Spese per l'affidamento di incarichi di
consulenza e per il funzionamento del Comitato tecnico) del
bilancio di previsione della regione per l'anno 1995.
3. Per gli esercizi futuri l'onere relativo sarà determinato con
legge di bilancio ai sensi dell'articolo 15 della legge regionale
27 dicembre 1989, n. 90 (Norme in materia di bilancio e di
contabilità generale della Regione Autonoma Valle d'Aosta).
4. La denominazione del capitolo 46855 del bilancio di
previsione per l'anno 1995 e del bilancio pluriennale 1995/1997 è
sostituita dalla seguente: "Contributi per la realizzazione di
studi di valutazione e di sistemi di qualità aziendale".
Articolo 8 1. Alla parte spesa del bilancio di previsione della
Regione per l'esercizio 1995, sono apportate, in termini di
competenza e di cassa, le seguenti variazioni:
a) in diminuzione:
cap. 46865 "Spese per l'affidamento di incarichi di consulenza e
per il funzionamento del comitato tecnico"
lire 150.000.000;
b) in aumento:
programma regionale 2.2.2.09
codificazione 2.1.1.4.2.2.10.28.05
cap. 46870 (di nuova istituzione)
"Spese per la promozione di azioni di sensibilizzazione e
informazione sulla qualità nel settore industriale"
lire 150.000.000.
Presidente Ha chiesto la parola il relatore, Consigliere
Bich.
Bich (APA) Se l'Assemblea me lo consente, darei per letta la
brevissima relazione, che d'altronde riflette esattamente la
proposta di legge in oggetto.
Presidente Si esamina il nuovo testo della IV Commissione, con
gli emendamenti alla parte finanziaria che verranno
distribuiti.
C'è il parere favorevole della Commissione CEE, se nessuno
chiede la parola, dichiaro chiusa la discussione generale e si
passa all'esame del disegno di legge.
Pongo in votazione l'articolo 1:
Presenti, votanti e favorevoli: 30
Presidente Pongo in votazione l'articolo 2:
Presenti, votanti e favorevoli: 30
Presidente Pongo in votazione l'articolo 3:
Presenti, votanti e favorevoli: 30
Presidente Pongo in votazione l'articolo 4:
Presenti, votanti e favorevoli: 30
Presidente Pongo in votazione l'articolo 5:
Presenti, votanti e favorevoli: 30
Presidente Pongo in votazione l'articolo 6:
Presenti, votanti e favorevoli: 30
Presidente L'articolo 7 è sostituito con l'emendamento
dell'Assessore Lévêque che è stato distribuito, di cui do
lettura:
Emendamento
Articolo 7 "1. Per la promozione delle azioni di
sensibilizzazione e informazione di cui all'articolo 11, comma 2
bis, della legge regionale 84/1993 è autorizzata, per l'anno 1996,
la spesa di lire 150.000.000, il cui onere grava sul capitolo
46870, di nuova istituzione.
2. Alla copertura dell'onere di cui al comma 1 si provvede
mediante prelievo di pari somma dal capitolo 69020 del bilancio di
previsione della Regione per l'anno 1996 a valere sull'apposito
accantonamento previsto all'allegato n. 1 al bilancio stesso (punto
b 2.2.).
3. Per gli esercizi futuri l'onere relativo sarà determinato con
legge di bilancio ai sensi dell'articolo 15 della legge regionale
27 dicembre 1989, n. 90 (Norme in materia di bilancio e di
contabilità generale della Regione Autonoma Valle d'Aosta).
4. La denominazione del capitolo 46855 del bilancio di
previsione per l'anno 1996 e del bilancio pluriennale 1996/1998 è
sostituita dalla seguente: "Contributi per la realizzazione di
studi di valutazione e di sistemi di qualità aziendale."
Presidente Ha chiesto la parola l'Assessore al bilancio e
finanze, Lévêque.
Lévêque (Ass.tec.) L'emendamento è solo per adeguare la norma
finanziaria alla data in cui approviamo la legge, quindi al
bilancio 1996 e triennale 1996-1998.
Presidente Pongo in votazione l'articolo 7 nel testo
modificato:
Presenti, votanti e favorevoli: 30
Presidente L'articolo 8 è sostituito con l'emendamento
dell'Assessore Lévêque che è stato distribuito, di cui do
lettura:
Emendamento
Articolo 8 "1. Alla parte spesa del bilancio di previsione della
Regione per l'esercizio 1996, sono apportate, in termini di
competenza e di cassa, le seguenti variazioni:
a) in diminuzione:
cap. 69020 "Fondo globale per il finanziamento di spese di
investimento"
lire 150.000.000;
b) in aumento:
programma regionale 2.2.2.09
codificazione 2.1.1.4.2.2.10.28.05
cap. 46870 (di nuova istituzione) "Spese per la promozione di
azioni di sensibilizzazione e informazione sulla qualità nel
settore industriale"
lire 150.000.000."
Lo pongo in votazione:
Presenti, votanti e favorevoli: 30
Presidente Pongo in votazione la legge nel suo complesso:
Presenti, votanti e favorevoli: 29
Il Consiglio approva all'unanimità
