Classificazione
INFORMAZIONE
Radiotelecomunicazioni


Resoconto integrale del dibattito dell'aula
Oggetto del Consiglio n. 1315 del 10 maggio 1995 - Resoconto
SEDUTA ANTIMERIDIANA DEL 10 MAGGIO 1995
OGGETTO N. 1315/X Quote dovute dalla Regione Valle d'Aosta agli
editori radiotelevisivi locali per le campagne pubblicitarie.
(Interpellanza)
Interpellanza Preso atto di una recente deliberazione della
Giunta regionale riguardante la destinazione di più di lire un
miliardo e seicento milioni in pubblicità e promozione della
Regione Valle d'Aosta su reti nazionali e televisioni locali del
centro-sud Italia;
Viste le leggi 223/1990 e 422/1993 che riservano agli editori
radiotelevisivi locali una quota delle somme stanziate dagli enti
pubblici per le campagne pubblicitarie e di promozione delle
proprie attività;
Sollecitati da numerosi editori radiotelevisivi valdostani che
ravvisano in questa iniziativa dell'Amministrazione regionale una
violazione delle leggi sopracitate;
Considerato che gli stessi editori radiotelevisivi valdostani
possiedono i requisiti legali per poter accedere alle ripartizioni
in oggetto;
i sottoscritti consiglieri regionali
Interpellano
la Giunta regionale per conoscere:
1) se e quando intende dare applicazione alle normative
sopracitate, adeguandosi a quanto già effettuato da altre regioni
ed evitando di penalizzare inutilmente le aziende editrici operanti
nella nostra Regione;
2) quali criteri intende adottare per effettuare una equa
ripartizione tra gli aventi diritto delle somme destinate alla
suddetta promozione.
F.to: Tibaldi-Linty
Presidente Ha chiesto la parola il Consigliere Tibaldi.
Tibaldi (LN) L'interpellanza in oggetto prende spunto da una
recente deliberazione della Giunta regionale, la quale ha previsto
la realizzazione di una campagna pubblicitaria a sostegno della
prossima stagione estiva del '95, investendo la somma di circa 1,6
miliardi di lire per la diffusione di spot da 30 secondi su reti
nazionali e su altre televisioni del centro-sud Italia.
Come è facile intuire, tale deliberazione è il pretesto per
iniziare ad affrontare il delicato argomento della destinazione
pubblicitaria degli enti pubblici a favore dell'editoria
radiotelevisiva locale.
La legge che prevede tale possibilità è la legge 223/90, meglio
conosciuta come legge Mammì, che è stata soggetta a numerose
modificazioni con diversi interventi normativi successivi, fra i
quali spicca la legge 422/93. Nella fattispecie è l'articolo 9
della legge Mammì a stabilire che venga riservata una quota delle
somme stanziate dagli enti pubblici per le campagne pubblicitarie e
di promozione delle proprie attività a favore degli editori
radiotelevisivi locali. L'applicazione concreta di questo articolo
è disciplinata da una norma, che è l'articolo 4, contenuta nel DPR
255/92, che costituisce il regolamento di attuazione della stessa
legge Mammì.
Che si tratti di norme cogenti, ove viene definito e determinato
un obbligo inderogabile a carico dell'ente Regione, non vi sono
dubbi. In esse si legge chiaramente che: "gli enti pubblici sono
tenuti a destinare questa quota della pubblicità globale a favore
delle emittenti radiofoniche e televisive locali; la ripartizione
fra emittenti deve avvenire senza discriminazioni e deve essere
effettuata con provvedimento motivato; l'amministrazione regionale
deve comunicare annualmente al garante per l'editoria le modalità
di affidamento della pubblicità, anche nel caso in cui non siano
state effettuate spese promozionali" e così via. Si tratta di tutta
una serie di adempimenti formali e sostanziali, ai quali la Regione
dunque non può sottrarsi, giacché in difetto sarebbe possibile il
ricorso in sede di giurisdizione amministrativa da parte dei
soggetti che ne avessero interesse legittimo. Tutta una serie di
adempimenti nei confronti dei quali deve vigilare, sempre ai sensi
della legge Mammì, il Co.Re.Rat.. Purtroppo per quanto concerne la
Valle d'Aosta finora si può parlare solamente di inadempimenti.
Per affrontare con cognizione di causa la problematica bisogna
tener presenti due parametri: il primo, che è di tipo oggettivo,
riguarda la globalizzazione della promozione effettuata dall'ente
Regione, ovvero l'individuazione complessiva delle risorse che
l'ente pubblico intende destinare alla pubblicità e alla promozione
delle proprie attività. É significativo a tale proposito un dato
raccolto dal sottoscritto in una risposta ad una interrogazione
precedentemente inoltrata nell'adunanza del Consiglio regionale del
20 aprile '94, nel quale si apprende che nel 1993 l'entità delle
somme stanziate in bilancio a titolo promozionale si attesta
attorno ai 13,5 miliardi di lire. Dato che è stato peraltro
confermato e addirittura ingrandito dal presidente del Co.Re.Rat.,
che nel corso di una riunione allargata della II commissione
consiliare del 19 settembre '94 ha calcolato che grosso modo la
promozione della Regione ammonta ad una ventina di miliardi annui,
ivi compresa la partecipazione della Regione nella promozione delle
attività e delle manifestazioni del Casinò, che hanno una grossa
incidenza.
A titolo di esempio, ricordo ancora che una circolare del
garante per l'editoria ha esplicitamente stabilito che anche la
pubblicizzazione del bilancio della Regione rientra nel concetto
generico di promozione. Ne consegue che tutta l'attività
informativa pubblicitaria dell'ente Regione cade sotto la
disciplina dell'articolo 9 della legge Mammì, e che il primo passo
da compiere è quello di globalizzare le risorse, ponendo fine
all'attuale situazione di frammentazione confusa fra i vari
assessorati e uffici dei medesimi, che provoca una dispersione del
contenuto promozionale dei messaggi e una contestuale dispersione
di denaro pubblico.
Rapportandoci alla deliberazione della Giunta, che ha stimolato
la presentazione di questa interpellanza, ciò non necessariamente
significa che di quei 1,6 miliardi il 25 percento vada destinato
all'editoria radiotelevisiva locale, bensì che quei 1,6 miliardi
vadano necessariamente computati in un quadro globale di risorse
pubblicitarie, predestinate dall'ente Regione con indirizzi
specifici, di cui una quota minima deve essere destinata a favore
della editoria privata locale.
Il secondo parametro, di tipo soggettivo, si riferisce invece al
concetto di editoria radiotelevisiva locale: secondo l'intenzione
del legislatore sono emittenti locali quelle indigene, cioè che
operano o sono quanto meno visibili nella Regione interessata. La
realtà editoriale locale, come d'altronde anche altrove, spera
nella generale revisione della legge Mammì, che è stata
dimensionata sulla base delle esigenze dei network ed ha
scarsissima rispondenza nei confronti dell'editoria locale.
Revisione, o meglio rifacimento, che rimane un momento
indispensabile per riportare agibilità e giustizia nel mondo
dell'emittenza.
In questi ultimi cinque anni comunque le radio e le tivù locali
hanno acquisito alcuni momenti di maggiore certezza sul piano della
sicurezza legale, e sono state avviate una serie di procedure sul
piano della sicurezza tecnico-operativa. I risultati della speranza
vanno dalla pianificazione delle frequenze, al ruolo dell'emittenza
locale come servizio indispensabile per assodare il pluralismo
informativo, all'apertura del principio al sostegno economico come
riconoscimento della valenza pubblica, mediante la parziale
utilizzazione del canone e soprattutto attraverso la definizione di
percentuali di pubblicità istituzionali per le radio e le
televisioni locali.
Altro elemento che qualifica l'editoria locale radiotelevisiva è
il recente rilascio delle concessioni ministeriali, di cui le
emittenti valdostane sono in possesso dallo scorso mese di
febbraio, e che riconosce esplicitamente il possesso dei requisiti
legali per l'esercizio della radiodiffusione.
In questo contesto purtroppo si inserisce una sorta di tattica
dilatoria delle istituzioni nostrane nei confronti dei problemi
dell'editoria. Prima sono stati investiti del problema i
capigruppo, convocati in apposita conferenza, poi si è proceduto ad
istituire una commissione speciale che ha avviato e concluso una
serie di audizioni con gli imprenditori del settore; poi ancora si
è affidata alla II commissione consiliare l'analisi della
questione. Vi porto una frase di Borre, che è il presidente della
II commissione consiliare: "Credo sia necessario capire quali siano
i reali problemi di un settore che ritengo vitale per il
mantenimento della democrazia, per la crescita culturale della
comunità. Ritengo che l'informazione sia indispensabile per il
rinnovamento della politica e per garantire la trasparenza
amministrativa".
A distanza di un anno dal momento in cui venne sollevata la
vertenza editoria ed informazione Valle d'Aosta, penso e spero che
gli organi incaricati dell'indagine abbiano acquisito maggiore
cognizione dei reali problemi dell'editoria, che peraltro non si
limitano solo a questo, anche se la soluzione del riparto
pubblicitario potrebbe costituire un primo efficace rimedio per
l'emittenza privata valdostana e promuovere quella crescita
qualitativa dell'editoria autoctona, che è irrimediabilmente
frenata dalla povertà del terreno pubblicitario commerciale.
Con l'auspicio che le prossime convocazioni della II commissione
consiliare siano un po' più fruttifere sono state poste una serie
di domande in questa interpellanza, alle quali sarò attento nel
sentire le risposte.
Presidente Ha chiesto la parola il Presidente della Giunta
regionale, Viérin Dino.
Viérin D. (UV) Je ferai quelques considérations d'ordre général
en définissant le procédé qui est en cours, pour donner une
application à l'article 11bis de la loi 422/93, et je laisserai
ensuite à l'assesseur Agnesod la tâche d'éclaircir les points
spécifiques concernant la délibération du Gouvernement
régional.
Le problème qui a été soulevé est sans doute, si on l'examine
dans son contexte d'application, un problème important; c'est la
définition des modalités d'application de l'article 11bis de la loi
422/93. Je vais présenter ensuite quelles sont actuellement les
difficultés liées à cette application, parce que les affirmations
faites par M.Tibaldi sont un peu tranchantes et ne tiennent pas
compte de la réalité des faits. J'essayerai donc de définir la
situation actuelle et les problèmes liés à l'application de cet
article.
Je partage également le fait qu'il s'agit d'un aspect
particulier d'un problème plus général, concernant le secteur de
l'information au Val d'Aoste; mais je ne voudrais pas que, quand il
y a certaines urgences et quand il y a certains intérêts, l'on
confonde une méthode de participation et d'association des sujets
concernés à la définition des mesures qui devraient répondre aux
exigences d'un certain secteur, avec une tactique de renvoi.
Cela n'est absolument pas dans nos intentions, ni dans les
intentions et du président et des membres de la IIe commission.
Nous avons ouvert une concertation au sein du Conseil en vue
d'associer à part entière une commission du Conseil pour la
définition de ces mesures; quand on le fait, on nous reproche de
perdre du temps, quand on ne le fait pas, on nous reproche de faire
autre chose: alors là il y a un peu de contradiction.
Nous avons voulu également associer à cette définition
l'association des journalistes valdôtains et tous ceux qui sont
concernés; donc ce n'est absolument pas pour renvoyer le thème,
mais c'est pour mieux le définir.
Par ailleurs, le Co.Re.Rat. s'est penché sur cette question et
il est en train d'examiner et de vérifier quelles sont les
différentes possibilités.
Enfin, je veux ajouter que le thème qui a été soulevé par M.
Tibaldi fait l'objet actuellement d'un contentieux. Nous avons
reçu, comme le Co.Re.Rat. et comme d'autres, des dépêches de la
part des responsables des chaînes des radiotélévisions privées
valdôtaines; M. Tibaldi certainement le sait, puisqu'il a des
intérêts professionnels et personnels dans ce secteur. Donc nous
avons reçu tout d'abord une dépêche début mai et une dernière
communication, où, suivant une méthode dont nous prenons acte, on
manifeste déjà l'intention de dénoncer tout le Gouvernement et de
voir quelles sont les responsabilités pénales de ce dernier.
De ce point de vue c'est une question de style et de méthode,
j'en prends acte simplement, comme je prends acte du fait que M.
Tibaldi, au-delà de ses attitudes de censeur ou au-delà des thèmes
d'actualité, de par condicio ou autres choses, défend ici des
intérêts personnels. Evidemment M. Tibaldi a un intérêt tout à fait
légitime et, donc, il exerce ses fonctions de conseiller régional
pour défendre ses mêmes intérêts.
Mais avant d'en venir aux faits, il est de mon devoir de
souligner certaines chose, parce qu'en, donnant lecture des notes
qui sont présentées au préalable, on fait des affirmations, sur la
base desquelles on pourrait croire que tous les crimes sont commis
par cette administration, par ce Gouvernement, et qu'elle n'est pas
à même d'interpréter ou d'appliquer des dispositions de loi. Et,
donc, sur la base d'avis qui nous ont été fournis par les organes
qui sont chargés, même par cette assemblée, de vérifier le secteur
et les questions de l'information au Val d'Aoste, à savoir le
Co.Re.Rat., je pense qu'il est de mon devoir de rappeler que
l'administration régionale n'a violé aucune loi, en destinant des
crédits à la publicité touristique du Val d'Aoste sur les chaînes
nationales et les télévisions locales du centre-sud de
l'Italie.
En effet les interpellants doivent bien le savoir, d'autant plus
que M. Tibaldi a des intérêts dans une chaîne de télévision et que
les lois qu'il a citées, à savoir n° 223/90 et 422/93, stipulent
que les collectivités publiques affectent une partie des sommes qui
sont inscrites au budget aux campagnes de publicité et à
l'information sur leurs activités.
Le fait de vouloir faire connaître la vocation touristique de la
région Vallée d'Aoste ne peut être, à notre sens, considéré comme
une publicité de l'action de la région en tant qu'administration
publique; aussi cette accusation de violation de dispositions me
semble totalement déplacée.
Ces précisions s'imposaient, parce que M. Tibaldi fait des
affirmations qui sont des sentences: ips & dixit. Par contre il
ne nous semble pas avoir violé de disposition de loi et nous sommes
confortés dans cet avis également par la vérification dans d'autres
régions des conditions qui sont à la base de l'application de ces
dispositions.
Pour ce qui est des questions, il est évidemment dans les
intentions du Gouvernement de procéder à l'application de cet
article 11bis de la loi 422/93, dans la mesure où les réglements
prévus par la loi Mammì, réglements non encore publiés, le
permettront. Les services régionaux chargés d'étudier cette
question avec le Co.Re.Rat. de la Vallée d'Aoste, se sont déjà
penchés au cours des mois derniers sur les expériences des autres
régions, et à cette occasion il était ressorti, contrairement aux
affirmations de M. Tibaldi, qu'aucune administration n'a délibéré à
cet effet. Une nouvelle vérification opérée ces jours derniers a
confirmé ce fait. A moins que les interpellants ne tirent leurs
informations de sources réservées et dans ce cas, dans un esprit de
collaboration, je leur demanderais de me les faire connaître. Je
peux donc communiquer que, contrairement à leurs affirmations,
aucune région à notre connaissance n'a adopté de mesures pour la
répartition des fonds.
Pour ce qui est de la deuxième question, les critères seront
nécessaires et importants; d'ores et déjà je peux affirmer que lors
de l'établissement de ces critères nous estimons que les heures que
les émetteurs destinent aux programmes en langue française et à la
valorisation des aspects culturels au sens large du terme de la
communauté valdôtaine, seront certainement prises en compte.
Quant au reste, les critères sont établis entre autres par
l'article 11bis, qui précise que la répartition entre les émetteurs
de radiotélévision doit avoir lieu, sans aucune discrimination,
d'après des critères économiques.
J'attire déjà l'attention du Conseil sur le fait que le DPR
225/92 stipule que la répartition des sommes doit par ailleurs
tenir compte des émetteurs qui touchent les sujets tout
particulièrement intéressés aux messages publicitaires, ainsi que
des montants exigés par les émetteurs concernés et des indices de
coût de chacun d'eux. Donc nous avons déjà une palette de critères,
qui pourront être discutés mais qui sans doute seront à la base de
cette réglementation.
Je voudrais souligner que les difficultés d'application des
dispositions découlent également du fait que le décret-loi n.
606/94 portant "Nouvelles modalités d'application de l'article 11
bis" n'a pas encore obtenu le visa de la C.E., parce que d'aucuns
soutiennent que ce décret contourne en quelque sorte l'antitrust
européen.
Il convient enfin de rappeler que le garant n'a pas encore
dressé les actes concernant les modalités et les délais que les
collectivités publiques devront respecter, comme le prévoit le
décret-loi n. 606/94. Il s'agit donc d'un autre acte qui manque,
qui n'a pas encore été adopté pour fixer ces modalités.
Dans cette situation de grande confusion, vu le manque de clarté
des dispositions et l'absence des modalités d'application à
observer, et je ne veux pas faire référence aux modifications de la
loi Mammì, aux référendums ou à d'autres initiatives politiques,
qui pourraient en plus modifier ce cadre de référence, il est
entendu que le Gouvernement, en attendant les indications
réglementaires, entend dans tous les cas suivre pour ce qui est de
la publicité à l'échelon local des modalités fondées sur les
principes de la transparence et de l'économie.
Sur la base de ces principes par ailleurs la Région a déjà
accordé en 1994 aux émetteurs des radiotélévisions valdôtaines plus
de 60 millions de lires de publicité sur un investissement global
d'environ 300 millions, pour la promotion de l'activité
institutionnelle.
Le pourcentage dépasse donc de beaucoup déjà 15 pour cent fixé
par la loi, étant donné qu'il correspond à 25 pour cent
environ.
Presidente Ha chiesto la parola l'Assessore al turismo, sport e
beni culturali, Agnesod.
Agnesod (UV) Rispetto alla delibera in questione, che è oggetto
dell'interpellanza, come ha già espresso il Presidente, non ci sono
dubbi di merito, in quanto è finalizzata alla promozione di un
comparto economico della Regione, e non alla promozione della
propria attività.
Malgrado questo, occorre dire che abbiamo ritenuto opportuno
garantire il rispetto degli obblighi discendenti dalle norme in
questione, destinando a favore della emittenza radiotelevisiva a
diffusione locale il previsto 15 percento delle somme complessive
stanziate nella campagna pubblicitaria.
La medesima normativa accorda una tutela all'emittenza
radiotelevisiva locale in contrapposizione ai mezzi di diffusione
nazionale, ma certo non pone alcun obbligo agli enti pubblici circa
la scelta di una particolare emittente locale. Tale individuazione
è infatti rimessa alla discrezionalità degli enti pubblici, ai
quali soltanto spetta individuare il bacino territoriale ove
diffondere il proprio messaggio promozionale, finalizzando tale
azione ad un reale e concreto ritorno in termini di immagine e di
promozione, che sono poi gli unici fini di una qualsiasi campagna
pubblicitaria in senso globale, come lo è questa.
Poiché scopo della campagna pubblicitaria, varata
dall'Assessorato, è quello di diffondere l'immagine turistica della
Regione evidentemente al di fuori della nostra Regione medesima,
altrimenti non avrebbe senso, e in particolare nel centro-sud
d'Italia, risulta evidente che quanto auspicato dagli interpellanti
è non solo non dovuto alla luce della normativa richiamata, ma
addirittura totalmente privo di una logica dal punto di vista della
strategia pubblicitaria.
L'agenzia incaricata di realizzare la campagna pubblicitaria
dell'Assessorato in Italia ha formalmente attestato il rispetto dei
principi stabiliti dalla normativa vigente, con riferimento alla
pianificazione pubblicitaria, sia per il '94 che per il '95. Nel
testo che l'agenzia ci ha inviato viene attestato quanto segue: "In
riferimento alla campagna in oggetto, vi confermiamo di aver
suddiviso il budget da voi indicato fra tivù private locali e tivù
nazionali, osservando le vigenti disposizioni recanti l'obbligo a
carico degli enti pubblici in materia di editoria e di pubblicità
radiotelevisiva, sia per quanto riguarda la campagna '94 che per la
campagna '95".
Presidente Ha chiesto la parola il Consigliere Tibaldi.
Tibaldi (LN) Sia nel mio intervento sia nelle risposte date dal
Presidente, nella parte generale perlomeno, e dall'Assessore
Agnesod, viene sollevata una sostanziale differente interpretazione
di alcune norme: articolo 11bis, articolo 9, legge Mammì, la
differenza sostanzialmente non c'è perché l'11bis ha modificato
l'articolo 9, quindi anche se il riferimento numerico è differente,
in realtà la sostanza è la stessa.
Da segnalare la soddisfazione da parte del sottoscritto che
perlomeno il Presidente riconosca l'importanza del problema;
problema che non deve essere solo limitato a questo, ma deve essere
allargato a quelli che sono i generali problemi dell'informazione e
dell'editoria in Valle d'Aosta.
Confermo senz'altro il fatto che, differentemente da quanto
scritto sull'interpellanza e da fonti che successivamente ho
contattato, le altre regioni non hanno ancora provveduto in tal
senso. Questo però non significa che le altre regioni, pur non
avendo applicato l'articolo 11bis o l'articolo 9 della legge Mammì,
non abbiano ottemperato o attivato una serie di iniziative che
stanno cercando di dare soluzione ai problemi globali
dell'informazione locale e della editoria locale. Cito per esempio
la Regione Umbria, che ha effettuato un'indagine particolarmente
attenta su quella che è la situazione dell'emittenza locale; cito
la Basilicata che ha varato una legge sull'editoria, che ha degli
aspetti a livello di contenuto che sono significativi.
Per quanto riguarda la delibera, l'Assessore Agnesod aveva fatto
dei riferimenti sulla strategicità di questa promozione; ma sono
stato io il primo a riconoscere - se vuole rileggo la parte del
testo che lo concerne - che sarebbe assurdo fare della pubblicità
dell'immagine della Valle d'Aosta all'interno di questa regione. Ho
semplicemente sollevato questo tipo di problema: che trattandosi di
attività promozionale di immagine, deve essere computata in un
quadro globale di risorse che sono destinate comunque dall'ente
pubblico, perlomeno una quota minima stabilita dalla legge, a
favore dell'editoria privata. L'Assessore però ha motivato in
maniera differente la questione, sulla quale non si può esprimere
un consenso pieno.
Per quanto riguarda i criteri, senz'altro, come esprimeva il
Presidente, sono quelli in buona parte stabiliti dal regolamento
255; però la Regione in questo caso ha anche una potestà
decisamente superiore nel fissare altri criteri opportuni.
Altrimenti a cosa varrebbero gli incontri con le associazioni degli
editori e dei giornalisti, per vedere di stabilire delle priorità
nella ripartizione di questi fondi?
Infine, per quanto riguarda l'antitrust europeo, c'è un recente
decreto-legge, che è il 137, che effettivamente riprende un decreto
del governo Berlusconi, decaduto e poi reiterato, ove si è trovato
un escamotage all'articolo 11bis e si prevede che le emittenti
televisive e radiofoniche locali e nazionali siano quelle operanti
nei territori dei paesi dell'U.E.; quindi una prima soluzione
normativa a questo problema, che effettivamente è stato sollevato,
è giunta.
Concludo con un rammarico sul fatto che il Presidente abbia
personalizzato, forse per le osservazioni che sono state poste in
precedenza, notevolmente sulla figura del sottoscritto o della sua
famiglia, in quanto titolare di una emittente televisiva. La cosa
mi rammarica, perché lo spirito di questa interpellanza non era
assolutamente quello di procacciare un vantaggio al sottoscritto o
alla sua famiglia; invece mi sono fatto portavoce di una legittima
istanza che riguarda un comparto, che è quello editoriale e locale,
che sta vivendo momenti di difficoltà e che, oltre alle consuete
sollecitazioni attraverso lettere e missive di diverso genere, ha
utilizzato il sottoscritto per farsi portavoce in questa sede di
queste problematiche.
Non vorrei che altri neo-editori, che hanno incarichi
istituzionali - sa benissimo a chi mi posso riferire - forse non
attraverso interpellanze riuscissero a sollecitare in forma più
ragionevole ed immediata le legittime esigenze che ho sollevato in
questa sede.
Quindi, prima di personalizzare, guardiamo in casa chi sta
lavorando nello stesso settore e vediamo di ponderare certe
considerazioni.
