Classificazione
ASSISTENZA SANITARIA E OSPEDALIERA
Presidio ospedaliero



Oggetto del Consiglio n. 2912 del 8 aprile 2013 - Resoconto
OGGETTO N. 2912/XIII - Interrogazione a risposta immediata:
"Interventi per evitare l'interruzione della somministrazione dei
trattamenti per la maculopatia presso l'Ospedale
regionale".
Président -
Merci, la parole à la collègue Morelli.
Morelli (ALPE)
- Merci Madame la Présidente.
Abbiamo appreso dell'interruzione della somministrazione della
terapia per la maculopatia che, fino a poco tempo fa, era possibile
fare all'Ospedale di Aosta. Sappiamo che i problemi sono relativi
alle case farmaceutiche e ai medicinali, e questo causa un forte
disagio per i pazienti valdostani che devono recarsi a Torino e,
tenuto conto del fatto che la maculopatia è una patologia che
colpisce le persone anziane, naturalmente questo è particolarmente
disagevole. Quindi siamo a chiedere alla Giunta quali provvedimenti
siano stati presi per ovviare a tale problema, tenuto conto che i
pazienti che necessitano di tale terapia sono circa una trentina,
ma che questa patologia è comunque in aumento, proprio per il fatto
che la popolazione sta invecchiando progressivamente.
Président
- La parole au Président Rollandin.
Rollandin (UV)
- Sì, rispetto alla questione dei
trattamenti per la maculopatia la situazione in cui si trova
l'Azienda USL è comune a tutte le aziende sanitarie pubbliche,
quindi non solo in Valle d'Aosta, purtroppo, l'utilizzo dei farmaci
intravitreali per la terapia della degenerazione maculare senile è
vincolato alla determinazione dell'Agenzia italiana del farmaco che
impongono l'utilizzo di farmaci specifici, che hanno costi
elevatissimi e parificabili solo ai costi dei farmaci cosiddetti
"salvavita", cioè quelli terminali.
Attualmente il Servizio sanitario nazionale per la cura delle
maculopatie autorizza l'utilizzo di un tipo di farmaco che ha un
costo elevatissimo, 1.100 euro a fiala, minimo 3 fiale a paziente,
e che ne ha reso incompatibile l'acquisto con quella che è la
situazione generale, quindi non solo nostra. Da parte dell'USL,
inoltre, ci sono state disposizioni alle proprie strutture per
ridurre la spesa, giustamente, farmaceutica, però ad eccezione dei
farmaci salvavita, quindi questo - come lei ha anche sottolineato -
è abbinato ai farmaci salvavita. Sul mercato esiste un farmaco del
tutto equivalente, ma con un'indicazione terapeutica non specifica
di costo assai inferiore, costo unitario 22,79 euro, per il quale
l'azienda aveva già disciplinato l'acquisto. Purtroppo, con
ordinanza del 18 ottobre scorso, l'AIFA farmacisti ha negato la
possibilità di acquisire tale farmaco per qualsiasi indicazione
oftalmologica (evidentemente la maculopatia rientrava tra
quelle).
Si fa presente che relativamente ai due farmaci di cui sopra
l'Autorità garante della concorrenza del mercato ha avviato
un'istruttoria per verificare se i gruppi farmaceutici abbiano
posto in essere un'intesa restrittiva della concorrenza sul mercato
dei farmaci destinati alla cura della maculopatia. Sono state date
comunque in questo periodo disposizioni da parte
dell'Amministrazione regionale, in collaborazione con la
Commissione per il prontuario terapeutico regionale, perché ci sia
una vigilanza sulle eventuali evoluzioni, come ho detto, di questo
farmaco - che attualmente non è disponibile, ma gli equivalenti
potrebbero essere disponibili - per l'autorizzazione all'utilizzo
di farmaci intravitreali per la terapia della degenerazione
maculare. L'USL verificherà questo, e naturalmente sarà molto
attenta a dare subito la possibilità di utilizzare farmaci analoghi
che non abbiano l'inconveniente di quello che ho appena detto.
Grazie.
Président
- Pour la réplique la parole à la collègue
Morelli.
Morelli (ALPE)
- Merci Madame la Présidente.
Sì siamo a conoscenza di queste problematiche che sono legate
proprio alle case farmaceutiche e naturalmente contiamo sul fatto
che la nostra USL si faccia promotrice anche di un'azione assieme
alle altre USL affinché si possa sbloccare questa situazione che
penalizza in modo particolare i nostri pazienti, proprio perché non
è possibile, in Val d'Aosta, nemmeno usufruire di prestazioni nel
privato per quanto riguarda l'oculistica, e quindi sono costretti
ad andare in Piemonte. Quindi contiamo sul fatto che ci si muova in
questo senso.
Président
- Point 4 à l'ordre du jour.
