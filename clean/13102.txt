Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 4058 del 16 dicembre 1992 - Resoconto
OGGETTO N. 4058/IX Presenze di pesticidi nella frutta e
verdura commercializzata in Valle d'Aosta.
(Interpellanza)
Presidente
Do lettura dell'interpellanza presentata
dai consiglieri Lanièce, Trione e Limonet, iscritta al punto 18
dell'ordine del giorno.
Interpellanza Avuta notizia che dai risultati di analisi
compiute presso i laboratori dell'USL della Valle d'Aosta è stata
rilevata la presenza di residui di pesticidi nella frutta e verdura
proveniente da fuori Valle;
Considerato che da analisi compiute negli stessi laboratori, in
passato, è possibile escludere per la frutta prodotta nella nostra
Regione presenze di residui tossici in quantità di qualche
rilevanza;
Preoccupati principalmente per la salute dei cittadini
consumatori, ma anche per l'allarmismo che i risultati sopra citati
possono produrre nei confronti ed a danno dei nostri prodotti, in
particolare della frutticoltura;
i sottoscritti consiglieri regionali
interpellano
l'Assessore competente per sapere:
1) se la notizia sopra riportata corrisponde a verità e, in caso
affermativo, la provenienza dei prodotti inquinati;
2) se lo stesso Assessore ha provveduto a far svolgere le
opportune analisi anche sulla frutta prodotta in Valle d'Aosta e,
in caso affermativo, quali sono i risultati;
3) se non ritiene utile rendere pubblici, al più presto, tali
risultati che coprono un arco di tempo di ben 5 anni e che nel
passato hanno dimostrato l'ottima qualità della nostra frutta.
Presidente
Ha chiesto la parola il Consigliere
Lanièce; ne ha facoltà.
Lanièce (DC)
In questi ultimi tempi la stampa ha dato
ampio spazio ai risultati delle analisi effettuate dall'USL sulla
presenza o meno di residui di pesticidi nella frutta e verdura
messe in commercio nella nostra Regione. La cosa ci preoccupa in
modo particolare per la salute dei consumatori, ma anche per la
negativa ricaduta di immagine che un certo allarmismo potrebbe
avere sui nostri prodotti agricoli ed in particolare su quelli
della frutticoltura.
Presidente
Ha chiesto la parola l'Assessore alla
sanità ed assistenza sociale Cout; ne ha facoltà.
Cout (PCI-PDS)
Posso dire in proposito che l'Unità
operativa di chimica da circa quattro anni ha l'attrezzatura idonea
per eseguire questo tipo di analisi. I prelievi, effettuati presso
grossisti e dettaglianti, sono sempre stati orientati in
grandissima prevalenza su merci provenienti da fuori Valle. Tali
prelievi erano discontinui fino al settembre 1991, mentre dopo sono
stati programmati ed intensificati.
I risultati possono essere così riassunti: campioni ufficiali
analizzati dal 10 settembre 1991 ad oggi: 123, di cui 121 esterni e
2 su mele locali. Spiegherò dopo la questione delle analisi sui
prodotti locali.
I 121 campioni esterni hanno dato i seguenti risultati: 43
campioni (18 di frutta e 25 di verdura) esenti da residui di
antiparassitari; 50 campioni (35 di frutta e 15 di verdura) con
presenza di residui di antiparassitari consentiti inferiore ai
limiti della legge; 28 campioni (23 di frutta e 5 di verdura)
denunciati per gravi presenze di residui di antiparassitari
superiori ai limiti di legge, oppure consentiti ma non dichiarati,
tant'è vero che siamo dovuti intervenire con un decreto del
Presidente della Giunta per ritirare una partita di kiwi
provenienti dalla Nuova Zelanda.
I campioni di mele di produzione locale sono risultati esenti da
residui di antiparassitari.
C'è però da dire che questa Unità Operativa, oltre ai campioni
ufficiali cui ho fatto cenno, da circa quattro anni analizza 50
campioni all'anno di mele di produzione locale conferite alla
Cofruit. Queste analisi, che non sono ufficiali, sono svolte per
conto di privati ed hanno carattere preventivo, tant'è che sono
effettuate su merce non in vendita o prima della vendita ed hanno
lo scopo di escludere le partite eventualmente irregolari. I
risultati di queste analisi sono in possesso dei committenti.
In linea generale si può affermare con sicurezza che fino ad
oggi sono stati accertati residui di antiparassitari in misura
molto piccola e comunque sempre inferiore ai limiti di legge.
Pertanto, possiamo dire che, stando almeno ai risultati delle
analisi, non vi sono problemi sulla produzione locale, tant'è che
poi interverrà l'Assessore all'agricoltura per garantirci che,
quando mangiamo i prodotti della Valle d'Aosta, possiamo stare
veramente tranquilli, a differenza, purtroppo, di quando mangiamo
merce proveniente da fuori Valle, tanto dal resto dell'Italia
quanto da altri Paesi o continenti.
Presidente
Ha chiesto la parola l'Assessore
all'agricoltura, forestazione e risorse naturali, Perrin; ne ha
facoltà.
Perrin (UV)
Je remercie Monsieur le Conseiller Lanièce
d'avoir proposé à l'attention du Conseil ce problème et, si je peux
formuler des souhaits, j'aimerais bien que la presse s'en saisisse
et qu'elle puisse diffuser la nouvelle de la situation valdôtaine
qui, quant aux fruits, est excellente.
Comme le Conseiller sait, on analyse les fruits, de façon
particulière les pommes, depuis 1987. Nous sommes donc à la sixième
année d'analyses. Ces analyse ont toujours été faites par l'Unité
Sanitaire Locale, sauf en 1988 où il a fallu se servir d'un
laboratoire extérieur à la région. Chaque année on prélève, à plus
de 10 p. cent des sociétaires de la Cofruit, un certain nombre de
pommes; en général 30 pommes pour chaque sociétaire sur 5 pommiers
différents: 6 pommes par pommier, 3 internes et 3 externes. La
cueillette est faite par le personnel de l'Assessorat afin d'être
sûrs que les fruits constituent un ensemble homogène de la masse
des pommes consignées à la Cofruit même.
D'après les résultats de ces 5 années - nous n'avons pas encore
les résultats de l'année 1992, puisque les analyses sont en cours -
nous pouvons constater que la situation en Vallée d'Aoste est très
bonne. En effet, aucun fruit d'aucun propriétaire n'a été retrouvé
avec des quantités de pesticides qui dépassent la limite établie
par l'Etat. Non seulement, 97 p. cent de ces fruits ont un
pourcentage qui est de 50 p. cent inférieur à celui établi par
l'Etat; ce qui permet de considérer ces fruits comme des fruits
dérivés de la méthode intégrée. Ils peuvent donc être
commercialisés comme
"frutta integrata"
.
Nous sommes là, je crois sans aucune fausse modestie, la
première région italienne à pouvoir rassurer les consommateurs de
la bonté de fruits qu'ils achètent et nous sommes la région qui a
eu le plus grand nombre d'analyses par rapport à la quantité de
fruits produits.
Ceci mérite justement d'être mentionné, d'être diffusé et c'est
pou cela que le service de l'assistance technique, économique et du
développement social de l'Assessorat à l'agriculture est en train
de faire préparer une brochure qui contiendra d'un côté la
discipline de ce secteur, et donc tous les conseils nécessaires sur
les pesticides que l'on peut employer et sur ceux qui sont
défendus, et qui, à la fin, contiendra aussi les résultats des
analyses de ces 5 années, de façon à permettre que les milieux
scientifiques d'un côté, les agriculteurs, les arboriculteurs de
façon particulière de l'autre et le grand public puissent avoir
connaissance des résultats de notre production fruitière.
Presidente
Ha chiesto la parola il Consigliere
Lanièce; ne ha facoltà.
Lanièce (DC)
Esprimo la mia soddisfazione per la
risposta. Confesso che non mi aspettavo affatto risultati diversi,
tant'è che ho presentato l’interpellanza proprio per
sollecitare la stampa a far sapere ai consumatori che mangiando i
prodotti dell'agricoltura valdostana, ed in specie la frutta, non
corrono rischi di intossicazione.
Ciò significa che dobbiamo imparare a consumare i nostri
prodotti, per aiutare la nostra agricoltura e per non correre
rischi di intossicazione.
La risposta dei due assessori è importante anche perché ci ha
permesso di conoscere dati rigorosamente scientifici e quindi privi
di qualunque enfasi retorica ("Noi siamo più bravi...").
Speriamo che il Servizio competente riesca a pubblicare
l'opuscolo per segnalare gli antiparassitari che si possono
utilizzare e per far conoscere i risultati di cinque anni di
analisi, che dimostrano che nessun prodotto valdostano si è mai
neppure avvicinato ai limiti stabiliti dalla legge e la stragrande
maggioranza è risultata addirittura assolutamente esente da residui
di pesticidi.
Queste informazioni dovrebbero essere opportunamente divulgate
fra i nostri consumatori, che a volte, quando vanno alla ricerca di
prodotti esotici e lasciano perdere la nostra frutta più comune,
forse perché meno appariscente, ma più salutare, non sanno di
correre grossi rischi. Grazie per le risposte.
Presidente
Propongo di procedere alla ratifica delle
deliberazioni adottate dalla Giunta regionale in via d'urgenza e
poi convocherei la Conferenza dei Capigruppo per stabilire in modo
chiaro come avranno luogo le procedure per la discussione del
bilancio. Siamo d'accordo?
