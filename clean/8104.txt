Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2545 del 15 gennaio 1987 - Resoconto
OGGETTO N. 2545/VIII - DISEGNO DI LEGGE CONCERNENTE: "NORME
PER LA FORMAZIONE, LA RIQUALIFICAZIONE E L'AGGIORNAMENTO DEGLI
OPERATORI DEI SERVIZI SOCIALI E ASSISTENZIALI. MODIFICAZIONI DELLA
PIANTA ORGANICA E DELLE NORME SULLO STATO GIURIDICO DEL PERSONALE
REGIONALE".
PRESIDENTE
: Ha chiesto la parola per mozione d'ordine il
Consigliere Sandri; ne ha facoltà.
SANDRI (N.S.):
Sono particolarmente affaticato, anche
perché sono ormai le 19,48, e poiché ritengo che questo oggetto,
che pure ha ottenuto il parere favorevole della Commissione, meriti
una discussione piuttosto approfondita, io proporrei di rinviare il
suo esame al prossimo Consiglio e di continuare ora i lavori con
l'altro oggetto all'ordine del giorno (Finanziamento delle spese
per la realizzazione di un centro occupazionale agricolo per
portatori di handicaps) che coincide con l'ultimo punto in
programma per la discussione odierna.
PRESIDENTE
: Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
Nous sommes contraires à cette
proposition...
Je proposerai un check-up pour le Conseiller Sandri...
Nous avions décidé, et tous les autres chefs de groupe étaient
d'accord de discuter aussi de ce sujet...
Nous avons accepté de ne pas examiner la loi sur les maisons
populaires. Nous avions décidé de cet ordre, nous allons jusqu'au
bout en prévoyant de renvoyer les motions à la prochaine séance.
Tout le monde était d'accord.
PRESIDENTE
: Pongo in votazione la proposta di rinvio
formulata dal Consigliere Sandri:
ESITO DELLA VOTAZIONE
Presenti: 28
Votanti: 25
Favorevoli: 8
Contrari: 17
Astenuti: 3 (Breuvé, Pascale e Torrione)
Il Consiglio non approva.
PRESIDENTE
: Ha chiesto la parola l'Assessore alla Sanità
ed Assistenza Sociale Voyat; ne ha facoltà.
VOYAT (U.V.):
Prima di presentare questa legge,
l'Assessorato aveva cercato di organizzare dei corsi di formazione
e di riqualificazione per coloro che operano nel settore dei
servizi sociali e assistenziali, utilizzando il personale e le
strutture esistenti. Si è cercato poi di trovare degli Istituti
privati in grado di organizzare dei corsi di formazione
professionale, con i quali convenzionarsi. Questa soluzione si
prospettò quando chiedemmo ad alcuni Istituti privati, che non
organizzavano più i corsi di qualificazione per le maestre d'asilo,
di istituire dei corsi per assistenti educatori, oppure per
assistenti domiciliari agli anziani.
Visto che tutto ciò non è stato possibile, ci si è decisi a
presentare una legge con la quale...
PRESIDENTE
: Poiché l'Assessore alla Sanità ed Assistenza
Sociale sta facendo una relazione sul disegno di legge che è
all'ordine del giorno, io chiedo ai signori Consiglieri di prestare
un po' più di attenzione.
VOYAT (U.V.):
Dicevo quindi che ci si è decisi a
presentare questa legge con la quale viene istituito, all'interno
dell'Assessorato, un ufficio apposito per l'organizzazione di tutti
questi corsi di formazione professionale, nonché di
riqualificazione ed aggiornamento del personale che è già alle
dipendenze dell'Amministrazione regionale o dei Comuni.
Bisogna precisare che il personale a contatto degli assistiti
(anziani o handicappati) deve essere in possesso di una solida
formazione e qualificazione, ma in questo campo non esiste, neppure
a livello nazionale, una legge che stabilisca degli indirizzi ben
precisi sulle modalità di qualificazione o formazione di questo
personale.
La nostra legge, pertanto, istituisce questo ufficio che, come
già è stato fatto nell'ambito dell'Assessorato alla Sanità per la
Scuola per infermieri, dovrà istituire questi corsi di
qualificazione e riqualificazione.
A questa legge sono stati aggiunti degli emendamenti, proposti
dalla Commissione paritetica (Sindacati e Amministrazione
regionale), che hanno un contenuto tipicamente tecnico e riguardano
il nuovo Servizio che viene istituito per la programmazione,
l'organizzazione e la conduzione di scuole e corsi del personale
addetto ai servizi sociali.
Diciamo che, a grandi linee, le scuole ed i corsi dovrebbero
riguardare innanzitutto una scuola per educatori professionali, dei
quali sentiamo più la mancanza, per soddisfare un'esigenza stimata
intorno agli 80 educatori per il prossimo quinquennio.
Questi corsi avranno la durata di 2 o 3 anni ed il personale
qualificato o riqualificato verrà utilizzato nei servizi
specializzati degli asili nido, dei centri per handicappati delle
comunità per adolescenti o dei centri per tossicodipendenti.
Altri corsi dovrebbero riguardare gli assistenti domiciliari per
gli anziani, il cui fabbisogno, stando a quanto è detto nella legge
votata nel mese di dicembre dello scorso anno, dovrebbe aggirarsi
intorno ad un centinaio di unità. Questi corsi avranno una durata
annuale.
Sono previsti anche altri corsi di riqualificazione per tutti
quegli operatori che sono ora in servizio presso gli asili nido e
per il personale che è attualmente utilizzato nei Comuni per
servizi in favore degli anziani.
Questo ufficio ha anche il compito di organizzare delle scuole
per animatori (nuova figura professionale in favore dell'assistenza
agli anziani), come previsto dalla legge regionale alla quale ho
già fatto riferimento.
Non è escluso che in futuro, tenendo anche conto dei nuovi
orientamenti che emergeranno a livello nazionale, si possano
organizzare dei corsi specializzati per il personale che è a
contatto dei malati psichici.
Il nuovo Servizio è composto da un vice dirigente tecnico, con
funzioni di direttore. Non si tratta di un funzionario
amministrativo, ma tipicamente tecnico, paragonabile alla figura
scolastica del preside o a quella del coordinatore della scuola per
infermieri
Questa figura sarà scelta attraverso un concorso aperto anche a
persone esterne all'Amministrazione, purché fornite di laurea in
pedagogia, psicologia, lettere, giurisprudenza o scienze politiche.
Il resto del personale è costituito da 2 segretari e da 2
dattilografe.
Oltre agli emendamenti proposti dal la Commissione paritetica,
vi è anche un emendamento proposto dall'Assessorato alle Finanze,
perché la legge era stata presentata e finanziata con i fondi
bilancio del 1986 ed invece ora dovrà fare affidamento sul bilancio
del 1987.
PRESIDENTE
: Ha chiesto la parola il Consigliere Sandri;
ne ha facoltà.
SANDRI (N.S.):
Mi auguro che i colleghi Consiglieri non
me ne vogliano per questo mio intervento. Io avevo chiesto un
rinvio per ragioni strettamente fisiche (forse non ho la resistenza
del Presidente della Giunta) e me ne scuso; vedrò di fare un po' di
ginnastica in più.
A mio parere questa legge è particolarmente importante e mi
dispiace che i Consiglieri non le prestino l'attenzione che
richiederebbe.
Con l'articolo 1 del testo di legge si fa una scelta notevole,
che forse qualcuno ha sottovalutato. Vi si dice: "La Regione, in
armonia con il proprio Piano socio-sanitario triennale...".
Ma nel Piano socio sanitario triennale, a proposito
dell'assistenza sociale e dei provvedimenti assistenziali ed
economici, si dice che, dal 1985, e competenze di gestione di
questi servizi passano all'U.S.L.; si dice che gli operatori di
questi servizi, dal 1 gennaio del 1985, passano sotto l'U.S.L.; si
dice che, dal 1 gennaio 1985, l'U.S.L. cambia nome e diventa Unità
Locale Socio Sanitaria. Questo è quanto viene detto nel Piano
socio-sanitario triennale!
Evidentemente non siamo in armonia con questo Piano, perché è
stata fatta un'altra scelta che probabilmente ha le sue
motivazioni. Però mi è difficile approvare una legge che dice delle
cose non vere.
Secondo me occorreva prima presentare il Piano socio-sanitario,
nel quale si sarebbe dovuto dire che quella scelta non era stata
attuata, perché comportava degli errori e che perciò si rendeva
necessario procedere per un'altra strada. Questo non è stato fatto
e quindi noi ci troviamo a dover approvare una legge applicativa di
un Piano socio-sanitario che però non abbiamo ancora sottomano.
Eppure non si tratta di una scelta di secondaria importanza, perché
se la Giunta è stata costretta ad operare certe scelte sicuramente
l'ha fatto per la presenza di problemi di notevole importanza.
Faccio alcuni esempi. Il personale che lavora nei consultori o
nei presidi territoriali è attualmente diviso in due categorie:
dipendenti regionali e dipendenti dell'U.S.L.. Le assistenti
sociali sono regionali e quindi dipendono dal dirigente della parte
assistenziale dell'organico dell'Assessorato, mentre gli altri
operatori (psicologi, sociologi...) dipendono dall'U.S.L. Ne
consegue che possono sorgere delle incomprensioni nel lavoro
quotidiano, perché, evidentemente, quando si deve fare un lavoro di
coordinamento su determinati problemi (come può essere l'esempio di
un minore che è stato sottoposto all'attenzione di un tribunale),
specie se importanti, può accadere che queste persone non riescano
a lavorare con tranquillità e ad avere rapporti di assoluta
normalità.
A questi problemi se ne potrebbero aggiungere anche altri come
ad esempio quelli legati alla diversa retribuzione.
Questa scelta politica è estremamente importante perché prevede
che l'attività continui ad essere gestita dalla Regione attraverso
appositi uffici che si occuperanno in modo specifico di queste
cose, ma nei suoi confronti io ho dei grossi dubbi, perché in
realtà si fa di tutto per non aiutare l'U.S.L. ad incominciare a
gestire anche l'assistenza sociale. È certo che se noi non poniamo
l'U.S.L. nelle condizioni di recepire tutte e esigenze e le
necessità del questo settore, noi non arriveremo mai alla
realizzazione di questa unità.
Allora dove si può realizzare questa unità? Occorrerebbe che la
Giunta regionale e l'Assessore dicessero un po' più chiaramente:
"Vogliamo la ricomposizione dell'attività consultoriale nella
Regione!"
Potrebbe anche essere una soluzione, però occorre che queste
cose vengano dette prima di portare in Consiglio queste leggi.
Io ho notevolmente apprezzato il fatto che, come è già avvenuto
anche in occasione dell'approvazione di un altro provvedimento e
contrariamente a quanto è stato fatto oggi
per
l'approvazione del progetto autostradale, le iniziative formative
di qualificazione e riqualificazione siano approvate e disciplinate
con singoli provvedimenti dal Consiglio regionale. Questo è un
comportamento estremamente positivo che bisogna evidenziare.
Però, all'articolo 3 del presente disegno di legge, noi troviamo
già qualche cosa che non funziona molto correttamente, perché si
dice: "Per la conduzione delle scuole e dei corsi di cui ai
precedenti articoli, la Regione può avvalersi della collaborazione
di università, scuole speciali di altre regioni, centri ed
organismi specializzati nel settore".
Dov'è finita l'U.S.L.? Mi si potrà dire: "È implicitamente
compresa e ci rivolgeremo sempre e comunque agli operatori
dell'U.S.L.". Però questo non è scritto, per cui può sembrare che
si abbia l'intenzione di evitare qualsiasi riferimento a questa
Unità dell'U.S.L., che potrà anche incontrare tutta una serie di
problemi e che forse oggi può anche non essere in grado di recepire
tutte le esigenze e necessità di questo settore, ma che certamente
è incaricata, non solo dal Piano socio-sanitario, ma anche dal
buonsenso, a tendere alla riunificazione di questi due settori.
Questa circostanza non è assolutamente di secondaria importanza,
perché qui si rischia di scegliere, sbagliando, di dare credito,
qualificazione e soldi, ad operatori di altre Regioni, ad
istituzioni ed organismi specializzati nel settore ma "privati".
Nessuno ha niente da dire contro i privati, però credo che prima di
tutto si debba tentare di qualificare dei formatori all'interno
della nostra Regione e noi abbiamo anche del personale idoneo.
Questo è uno dei motivi fondamentali che giustificano
l'investimento fatto nel campo culturale, a favore dei giovani e
delle nostre forze, per cercare di garantirci uno sviluppo
"autocentrato".
Esistono poi alcune perplessità anche sugli emendamenti
presentati dalla Giunta regionale ed in particolare su di uno.
Cercherò di essere breve per non tediare ulteriormente il
Consiglio. Nell'emendamento n. 4, dopo l'articolo 4 bis è aggiunto
il 4 ter, forse anche a testimonianza di un parto non proprio
facile di questa legge, che per il Capo Servizio prevede "Diploma
di laurea in lettere o in filosofia o in materie letterarie, o in
pedagogia o in giurisprudenza o in scienze politiche o in
sociologia o in psicologia, o in discipline economiche e
sociali".
Si tratta di formare degli operatori socio-assistenziali e cioè
del personale che abbia la capacità di confrontarsi sul territorio
con dei problemi umani che interessano soprattutto i minori, gli
anziani, gli handicappati ed i disabili psichici.
La storia mi potrà anche dare torto, ma io ho dei grossi dubbi
che molti laureati in alcune delle discipline citate siano
all'altezza della situazione. Ritengo pertanto che con questa
scelta non si siano individuate le discipline più consone alla
funzione demandata a questo Capo Servizio. Mi riferisco in maniera
particolare alle lauree in lettere, in filosofia ed in materie
letterarie, nelle quali è piuttosto carente la preparazione in
campo giuridico (estremamente importante perché spesso si hanno
rapporti con i tribunali), psicologico e sociologico.
Per questo presento un emendamento all'emendamento n. 4, con il
quale si chiede di eliminare le parole: "...in lettere o in
filosofia o in materie letterarie" dal testo del deliberato.
Per il resto il mio giudizio è positivo perché si cerca di
sopperire ad una carenza che si è verificata nell'attuale gestione,
però, pur votando a favore, credo che la Giunta debba sentirsi
impegnata a recepire queste mie preoccupazioni ed a farci conoscere
quanto prima la sua posizione su tutto questo problema, sempreché,
ovviamente, il mio emendamento sia accettato.
PRESIDENTE
: Ha chiesto la parola l'Assessore alla Sanità
ed Assistenza Sociale Voyat; ne ha facoltà.
VOYAT (U.V.):
Dico subito che la Giunta non ha alcuna
difficoltà ad accettare l'emendamento proposto dal Consigliere
Sandri. Il fatto che per certe funzioni venga ritenuta più idonea
una laurea o l'altra non toglie che ne rimangano sempre a
sufficienza per poter scegliere tra persone capaci e competenti.
L'emendamento da noi proposto era stato suggerito dalla Commissione
paritetica e credo che l'accettazione dell'emendamento del
Consigliere Sandri non comprometta affatto lo spirito della
legge.
Posso dire al Consigliere di Nuova Sinistra che, se finora il
Servizio n. 6, competente nel campo dell'assistenza, non è passato
alle dipendenze dell'U.S.L., ciò è dovuto al fatto che, a livello
nazionale, non si è ancora provveduto ad attuare la riforma
dell'assistenza. Si è sempre detto che quando ci sarà questa
riforma, con il relativo impegno da parte dello Stato sia a livello
di indirizzo che a livello finanziario, anche il Servizio n. 6
passerà all'U.S.L..
Se l'Ufficio di nuova istituzione risulterà strettamente
collegato al Servizio n. 6, passerà anch'esso alle dipendenze
dell'U.S.L., così come è già passata del resto la Scuola per
infermieri.
Ci è stato detto che la causa dello scarso funzionamento dei
Consultori è dovuta alla presenza di due tipi di personale, l'uno
dipendente dalla Regione e l'altro dall'U.S.L. Vi posso assicurare
che se vi sono disguidi all'interno dei Consultori, non sono
affatto dovuti a questo motivo. Io sono convinto che quand'anche
tutto il personale dipendesse dallo stesso servizio, i disguidi ci
sarebbero lo stesso e non si riuscirebbe a migliorare il servizio,
specie in assenza di una valutazione fatta caso per caso in merito
alle rispettive competenze ed in assenza di un comportamento
responsabile da parte dei singoli addetti.
Siamo stati accusati a volte di aver fatto una specie di elenco
di esperti esterni da consultare e di non averlo previsto per altre
situazioni. Io dico che quando sarà necessario interpellare esperti
esterni, li si cercherà dove sarà necessario. Questa legge dovrà
essere attuata attraverso una normativa applicativa che stabilirà i
criteri e le modalità dei corsi, le persone che li organizzeranno,
la durata di questi corsi di formazione. Ovviamente si cercherà il
personale esperto dove lo si troverà e verrà preso quello che, a
giudizio unanime, sarà valutato il più idoneo allo scopo.
Si dice che, oltre a predisporre questi corsi, occorrerebbe
preparare in via prioritaria anche i formatori. Certamente ci si
dovrà occupare anche di questo aspetto, perché è assolutamente
impensabile che si possano tenere dei corsi biennali e triennali,
non solo di durata scolastica, ma solare, avendo a disposizione
solo del personale esperto e addetto all'insegnamento, che venga da
fuori Valle. Ne consegue che dovremo fare un certo sforzo per
trovare del personale che accetti di seguire dei corsi di
formazione per diventare a sua volta formatore e gestore dei corsi
per il personale che dovrà essere qualificato, riqualificato o
aggiornato per i servizi sociali e assistenziali.
Per concludere posso dire che accettiamo l'emendamento proposto
dal Consigliere Sandri.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
Vorrei dire solo tre parole. Siamo nel
1987; questa legge è stata presentata con una previsione di spesa
inserita nel bilancio del 1986...
PRESIDENTE
: È già stato provveduto, tant'è che è stato
presentato un emendamento in proposito.
MAFRICA (P.C.I.):
Prego l'Assessore Martin di essere così
"souple", sulla parte finanziaria, anche quando vengono presentati
disegni di legge o proposte di legge della minoranza.
PRESIDENTE
: Do lettura del primo emendamento al disegno
di legge presentato dall'Assessore Voyat:
EMENDAMENTO N° 1
Il Titolo del disegno di legge
è
sostituito con il
seguente:
"Norme per la formazione, la riqualificazione e
l'aggiornamento degli operatori dei servizi sociali e
assistenziali. Modificazioni della pianta organica e delle norme
sullo stato giuridico del personale regionale".
PRESIDENTE
: Se nessuno chiede la parola, pongo in
votazione l'emendamento testé letto:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
PRESIDENTE
: Do lettura dell'articolo 1:
ART. 1
(Formazione)
1.
La Regione, in armonia con il proprio Piano
socio-sanitario triennale ed attenendosi alle disposizioni generali
in materia, istituisce scuole e corsi per la formazione e la
riqualificazione di operatori per i servizi sociali ed
assistenziali.
2.
Le iniziative formative e di riqualificazione sono
approvate e disciplinate con singoli provvedimenti del Consiglio
regionale.
PRESIDENTE
: Se nessuno chiede la parola, pongo in
votazione l'articolo 1 testé letto:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
PRESIDENTE
: Do lettura dell'articolo 2:
ART. 2
(Aggiornamento)
1. I corsi di aggiornamento sono istituiti ed approvati con
provvedimento della Giunta regionale.
PRESIDENTE
: Se nessuno chiede la parola, pongo in
votazione l'articolo 2 testé letto:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
PRESIDENTE
: Do lettura dell'articolo 3:
ART. 3
(Conduzione dei corsi)
1. Per la conduzione delle scuole e dei corsi di cui ai
precedenti articoli, la Regione può avvalersi della
collaborazione di università, scuole speciali di altre regioni,
centri ed organismi specializzati nel settore.
PRESIDENTE
: Se nessuno chiede la parola, pongo in
votazione l'articolo 3 testé letto:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
PRESIDENTE
: Do lettura dell'articolo 4:
ART. 4
(Formazione degli operatori socio-assistenziali)
1.
Per le incombenze derivanti dall'applicazione della
presente legge, presso il Servizio affari generali, assistenza e
servizi sociali,
è
istituito l'ufficio per la formazione
degli operatori socio-assistenziali.
2.
All'uopo sono istituiti, nella tabella organica del
predetto Servizio, i seguenti nuovi posti:
-
n.
1
primo segretario capo-servizio (qualifica
vice-dirigenziale, ruolo del personale tecnico)
-
n. 2 segretari (qualifica 7° livello, ruolo del personale
amministrativo
-
n. 2 coadiutori (qualifica
5°
livello, ruolo del
personale amministrativo).
PRESIDENTE
: All'articolo 4 è stato presentato
dall'Assessore Voyat un emendamento sostitutivo del quale do
lettura:
EMENDAMENTO N° 2
L'articolo 4
è
sostituto dal seguente:
"Art. 4
(Formazione degli operatori socio-assistenziali)
1.
Per le incombenze derivanti dall'applicazione della
presente legge, presso il servizio affari generali, assistenza e
servizi sociali, è istituito l'ufficio per la formazione degli
operatori socio-assistenziali.
2.
Al primo comma dell'art. 34 della legge regionale
21 maggio 1985, n.
35,
recante norme sull'ordinamento dei
servizi regionali,
è
aggiunta la seguente lettera:
i) formazione degli operatori socio-assistenziali.
3.
L'elenco dei servizi e degli uffici del servizio
affari generali, assistenza
e
servizi sociali
dell'Assessorato della Sanità ed Assistenza Sociale
dell'Amministrazione regionale, di cui all'allegato B alla legge
regionale 21 maggio 1985, n. 35 è sostituito dall'elenco riportato
nell'allegato B".
PRESIDENTE
: Se nessuno chiede la parola, pongo in
votazione l'emendamento sostitutivo testé letto:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
PRESIDENTE
: Do lettura dell'emendamento aggiuntivo
all'articolo 4 presentato dall'Assessore Voyat:
EMENDAMENTO
N° 3
Dopo l'articolo 4
è
aggiunto il seguente:
"Art. 4 bis
(Pianta organica e ruoli)
1. Sono istituiti nell'ambito del servizio affari generali,
assistenza e servizi sociali i seguenti nuovi posti:
a)
n. 1 posto di Capo servizio (qualifica vice
dirigenziale - ruolo del personale tecnico);
b)
n. 2 posti di segretario (settimo livello - ruolo
del personale Amministrativo);
c)
n. 2 posti di coadiutore
(5°
livello - ruolo
del personale Amministrativo).
2. Nell'ambito del Servizio affari generali, assistenza e
servizi sociali sono soppressi n.
5
posti di inserviente
(secondo livello - ruolo del personale operaio).
3. La pianta organica dei posti e del personale del Servizio
affari generali, assistenza e servizi sociali di cui all'allegato A
alla legge regionale 21 maggio 1985, n.
35,
è sostituita
dalla pianta organica riportata nell'allegato A.
4. I ruoli del personale regionale relativi al personale
tecnico delle qualifiche vice dirigenziali, al personale
amministrativo della seconda e della terza fascia funzionale
e
al personale operaio della prima fascia funzionale, di cui
all'allegato C alla legge regionale 21 maggio 1985, n. 35 e
successive modificazioni ed integrazioni, sono sostituiti con i
ruoli individuati all'allegato C.
PRESIDENTE
: Se nessuno chiede la parola, pongo in
votazione l'emendamento testé letto:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
PRESIDENTE
: Do lettura del secondo emendamento aggiuntivo
all'articolo 4 presentato dall'Assessore Voyat:
EMENDAMENTO N° 4
Dopo l'art. 4 bis è aggiunto il seguente:
"Art. 4 ter (Titoli di accesso)
1. Il secondo comma dell'articolo 78 delle norme
sull'ordinamento dei servizi regionali e sullo stato giuridico ed
economico del personale della Regione, approvate con legge
regionale 28 luglio 1956, n. 3, e successive modificazioni ed
integrazioni, è ulteriormente modificato come segue:
dopo il punto 13 ter) è aggiunto il seguente:
13 quater) Diploma di laurea in lettere o in filosofia o in
materie letterarie, o in pedagogia o in giurisprudenza o in scienze
politiche o in sociologia o in psicologia, o in discipline
economiche e sociali:
Capo servizio per la formazione degli operatori
socio-assistenziali.
PRESIDENTE
: Se nessuno chiede la parola, pongo in
votazione l'emendamento testé letto:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
PRESIDENTE
: Do lettura del sub-emendamento all'articolo 4
ter presentato dal Consigliere Sandri:
EMENDAMENTO
"Al primo comma dell'articolo 4 ter, dopo le parole 13
quater), sono soppresse le parole: "... in lettere
o
in
filosofia
o
in materie letterarie, o...,,
PRESIDENTE
: Se nessuno chiede la parola, pongo in
votazione il sub-emendamento testé letto:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
PRESIDENTE
: Do lettura dell'articolo 4 ter, nel suo testo
sub-emendato e lo pongo in votazione:
ART. 4 ter
(Titoli di accesso)
1. Il secondo comma dell'articolo 78 delle norme
sull'ordinamento dei servizi regionali e sullo stato giuridico ed
economico del personale della Regione, approvate con legge
regionale 28 luglio 1956, n. 3, e successive modificazioni ed
integrazioni, è ulteriormente modificato come segue:
dopo il punto 13 ter) è aggiunto il seguente:
13 quater) Diploma di laurea in pedagogia o in giurisprudenza
o in scienze politiche o in sociologia o in psicologia, o in
discipline economiche e sociali:
Capo servizio per la formazione degli operatori
socio-assistenziali.
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
PRESIDENTE
: Do lettura dell'articolo 5:
ART.
5
(Finanziamento delle spese)
L'onere derivante dall'applicazione della presente legge,
valutato:
-
per l'applicazione degli artt. 1.2.3., in lire 300.000.000
per l'anno 1986, graverà sul capitolo 49025 del bilancio di
previsione della Regione, allo uopo
istituito;
-
per l'applicazione dell'art. 4, in annue lire 100.000.000,
graverà sui capitoli 20900 e 20910 del bilancio di previsione per
l'esercizio 1986 e sui corrispondenti capitoli dei futuri
bilanci.
Alla copertura dell'onere di cui al comma precedente si
provvede:
-
per l'anno 1986, mediante prelievo di uguale somma dal
capitolo 50000 "Fondo globale per il finanziamento di funzioni
normali (Spese correnti)" del bilancio di previsione della Regione
per l'anno 1986, a valere sull'accantonamento previsto all'allegato
n. 8 del bilancio per l' esercizio in corso relativo alle spese per
la formazione del personale dei servizi sociali;
-
per gli anni 1987 e 1988 mediante utilizzo per lire
200.000.000 delle risorse disponibili iscritte al programma 3-2:
"Altri oneri non ripartibili" del bilancio pluriennale
1986/1988.
PRESIDENTE
: Do lettura dell'emendamento sostitutivo
all'articolo 5 presentato dall'Assessore Voyat:
EMENDAMENTO N° 5
L'art.
5 è
sostituito dal seguente:
"Art.
5
(Finanziamento delle spese)
1. L'onere
derivante dall'applicazione della presente
legge, valutato:
-
per l'applicazione degli artt. 1.2.3., in lire 300.000.000
per l'anno 1986, graverà sul capitolo 49025 del bilancio di
previsione della Regione, allo uopo istituito;
-
per l'applicazione dell'art.
5,
in annue lire
30.000.000, graverà sui capitoli 20900 e 20910 del bilancio di
previsione per l'esercizio 1986
e
sui corrispondenti
capitoli dei futuri bilanci.
2. Alla copertura dell'onere di cui al comma precedente si
provvede:
-
per l'anno 1986, mediante prelievo di uguale somma dal
capitolo 50000 "Fondo globale per il finanziamento di spese per
l'adempimento di funzioni normali (Spese correnti)" del bilancio di
previsione della Regione per l'anno 1986, a valere
sull'accantonamento previsto all'allegato n. 8 del bilancio per
l'esercizio in corso relativo alle spese per la formazione di
personale dei servizi sociali;
-
per gli anni 1987 e 1988 mediante utilizzo per lire
60.000.000 delle risorse disponibili iscritte al programma 3-2:
"Altri oneri non ripartibili" del bilancio pluriennale
1986/1988.
PRESIDENTE
: Se nessuno chiede la parola, pongo in
votazione l'emendamento sostitutivo testé letto:
ESITO DELLA VOTAZIONE
Presenti, votanti e favorevoli:
27.
Il Consiglio approva all'unanimità.
PRESIDENTE
: Do lettura dell'articolo 6:
ART. 6
(Variazione al bilancio)
Al bilancio di previsione della Regione per l'anno 1986 sono
apportate le seguenti variazioni:
Parte spesa
Variazione in diminuzione
Capitolo 50000
"Fondo globale per il finanziamento di spese per
l'adempimento di funzioni normali (spese correnti)".
L. 400.000.000
Variazione in aumento
Capitolo 49025 (di nuova istituzione)
"Spese per la formazione, riqualificazione e aggiornamento
degli operatori dei servizi socio-assistenziali".
L. 300.000.000
Capitolo 20900 "Spese per il personale addetto ai servizi
della Regione. Stipendi e altri assegni fissi".
L. 75.000.000
Capitolo 20910 "Spese per il personale addetto ai Servizi
della Regione. Contributi diversi a carico dell'Ente su stipendi e
altri assegni fissi".
L. 25.000.000
TOTALE IN AUMENTO
L.
400.000.000
PRESIDENTE
: All'articolo 6 è stato presentato
dall'Assessore Voyat un emendamento sostitutivo del quale do
lettura:
EMENDAMENTO N° 6
L'art. 6 è sostituito dal seguente:
"Art. 6
(Variazione al bilancio)
1. Al bilancio di previsione della Regione per l'anno 1986
sono apportate le seguenti variazioni:
Parte spesa
Variazione in diminuzione
Capitolo 50000
"Fondo globale per il finanziamento di spese per
l'adempimento di funzioni normali (spese correnti)".
L. 330.000.000
Variazione in aumento
Capitolo 49025 (di nuova istituzione)
"Spese per la formazione, la riqualificazione
e
aggiornamento degli operatori dei servizi
socio-assistenziali".
L. 300.000.000
Capitolo 20900 "Spese per il personale addetto ai servizi
della Regione - Stipendi e altri assegni fissi".
L. 22.000.000
Capitolo 20910 "Spese per il personale addetto ai Servizi
della Regione - Contributi diversi a carico dell'Ente su stipendi e
altri assegni fissi".
L. 8.000 000
TOTALE IN AUMENTO L. 330.000.000
PRESIDENTE
: Se nessuno chiede la parola, pongo in
votazione l'emendamento sostitutivo testé letto:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
PRESIDENTE
: Do lettura dell'articolo 7:
ART. 7
La presente legge è dichiarata urgente ai sensi del terzo
comma dell'art. 31 dello Statuto Speciale ed entrerà in vigore il
giorno successivo a quello della sua pubblicazione sul Bollettino
Ufficiale della Regione.
È fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE
: Se nessuno chiede la parola, pongo in
votazione l'articolo 7 testé letto:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
PRESIDENTE
: Do lettura dell'emendamento presentato
dall'Assessore Voyat:
EMENDAMENTO N° 7
Al disegno di legge di cui trattasi sono aggiunte le seguenti
tabelle che costituiscono gli allegati A, B e C.
PRESIDENTE
: Se nessuno chiede la parola, pongo in
votazione l'emendamento testé letto:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
PRESIDENTE
: Do lettura dell'allegato A:
Allegato A alla legge regionale
"Pianta organica dei posti e del personale del Servizio affari
generali, assistenza e servizi sociali dell'Assessorato della
Sanità ed assistenza sociale. Art. 4 bis"
ASSESSORATO DELLA SANITÀ ED ASSISTENZA SOCIALE
1 - Servizio affari generali, assistenza e servizi
sociali
QUALIFICHE DEL PERSONALE POSTI QUALIFICA O LIVELLO
non di ruolo di ruolo
Dirigente amministrativo
di ass.to 1 dirigenziale
Primo segretario capo
servizio 2 vice dirigenziale
Capo servizio di
ragioneria 1 vice dirigenziale
Capo servizio 1 vice dirigenziale
Istruttore amministrativo 1 8° livello
Istruttore tecnico 1 8° livello
Assistente sociale 15 8° livello
Assistente educatore 32 7° livello
Segretario 7 7° livello
Ragioniere 3 7° livello
Geometra 1 7° livello
Assistente 5 5° livello
Coadiutore 8 5° livello
Inserviente 3 2° livello
PRESIDENTE
: Se nessuno chiede la parola, pongo in
votazione la tabella A, testé letta:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
PRESIDENTE
: Do lettura della tabella B allegata al
disegno di legge:
Allegato B alla legge regionale
"Elenco dei servizi e degli uffici del Servizio affari
generali, assistenza e servizi sociali dell'Assessorato della
Sanità ed assistenza sociale. Art. 4"
ASSESSORATO DELLA SANITÀ ED ASSISTENZA SOCIALE
1) Servizio affari generali, assistenza e servizi
sociali:
-
Segreteria generale, archivio e copia
-
Ufficio assistenza sociale, previdenza e assicurazioni
sociali
-
Ufficio servizi sociali
-
Ispettorato per l'attuazione dei piani e programmi
regionali per l'assistenza e i servizi sociali
-
Ufficio economico finanziario
-
Ufficio progetti
e
lavori
-
Ufficio per la formazione degli operatori
socio-assistenziali.
PRESIDENTE
: Se nessuno chiede la parola, pongo in
votazione la tabella B, testé letta:
ESITO DELLA VOTAZIONE
RESOCONTI CONSILIARI -
269 -
REGIONE VALLE D'AOSTA
Seduta del 15 gennaio 1987 (pomeridiana)
Presenti, votanti e favorevoli: 27.
Il Consiglio approva all'unanimità.
PRESIDENTE
: Do lettura della tabella C allegata al
disegno di legge:
Allegato C alla legge regionale
"Ruoli del personale regionale relativi al personale tecnico
delle qualifiche vice dirigenziali, al personale amministrativo
della seconda e della terza fascia funzionale e al
personale
operaio della prima fascia funzionale. Art. 4 bis"
QUALIFICHE VICE DIRIGENZIALI
RUOLO DEL PERSONALE TECNICO
QUALIFICA POSTI
Analista di organizzazione e metodo 1
Architetto 2
Assistente Chimico 1
Capo servizio 1
Capo servizio fitopatologico 1
Capo settore operativo pianificazione e
valutazione investimenti pubblici 1
Geologo 1
Ingegnere 5
Ispettore forestale aggiunto 2
Ispettore forestale addetto 1
Responsabile del servizio infrastrutture
ricreativo-sportive 1
Vice dirigente dei servizi agrari ed
affari generali 1
Vice dirigente del servizio sistemazioni
idrauliche e di difesa del suolo 1
Vice dirigente del servizio assistenza tecnico?
economica e sociale dello sviluppo agricolo 1
Vice ingegnere capo 1
Urbanista 4
PERSONALE APPARTENENTE ALLA TERZA FASCIA FUNZIONALE
RUOLO DEL PERSONALE AMMINISTRATIVO
QUALIFICA LIVELLO POSTI
Archivista Capo 8° 1
Istruttore Amministrativo 8° 37
Archivista bibliotecario
7°
1
Ispettore Ufficio Turismo
7°
2
Ispettore della Vigilanza
anagrafica
7°
2
Ispettore dell'ufficio
agriturismo
7°
2
Ispettore per la formazione
professionale 7° 1
Segretario 7° 128
Traduttore
7° 7
PERSONALE APPARTENENTE ALLA SECONDA FASCIA FUNZIONALE
RUOLO DEL PERSONALE AMMINISTRATIVO
QUALIFICA LIVELLO POSTI
Coadiutore
5°
276
PERSONALE APPARTENENTE ALLA PRIMA FASCIA FUNZIONALE
RUOLO DEL PERSONALE OPERAIO
LIVELLO POSTI
Magazziniere 4° 14
Operaio specializzato 4° 10
Scavatore archeologico 4° 3
Fattorino-cassiere 3° 7
Operaio qualificato 3° 31
Inserviente 2° 3
Addetto alle pulizie 1° /
PRESIDENTE
: Se nessuno chiede la parola, pongo in
votazione la tabella C, testé letta:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
PRESIDENTE
: Il Consiglio è chiamato ora a pronunciarsi
per votazione segreta sul complesso della legge:
VOTAZIONE A SCRUTINIO SEGRETO
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
