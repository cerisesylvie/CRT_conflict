Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3688 del 23 settembre 1992 - Resoconto
OGGETTO N. 3688/IX Appalti e affidamenti dei lavori di
costruzione dei raccordi autostradali Quart-Traforo del Monte
Bianco e Quart S.S. n. 27.
(Interrogazione)
Interrogazione Considerato che negli ultimi tempi ci sono stati,
da parte delle Società R.A.V. e S.A.V., degli investimenti
nell'ordine di centinaia di miliardi per realizzare il raccordo
autostradale Quart-Traforo del Monte Bianco e Quart-S.S. 27;
tenuto conto che nella nostra Regione operano molte imprese
edili qualificate, in grado di svolgere qualsiasi tipo di lavoro
attinente al loro settore;
il sottoscritto Consigliere regionale
interroga
il Presidente della Giunta regionale e l'Assessore competente
per sapere:
1) quanti lotti sono stati appaltati, per quale importo e quali
lotti sono stati assegnati in affidamento diretto ed i rispettivi
valori;
2) quanti Consorzi di imprese sono stati costituiti ed in quanti
di questi vi sono presenti imprese valdostane;
3) quante imprese valdostane hanno vinto degli appalti e per
quali importi, ed a quali imprese valdostane sono stati assegnati
lavori in affidamento diretto e per quale ammontare;
4) quante e quali imprese edili valdostane hanno lavorato a
qualsiasi titolo, nei cantieri delle Società R.A.V. e S.A.V.
F.to Lanièce.
PresidenteHa chiesto la parola l'Assessore dei Lavori Pubblici
Vallet.
Vallet (UV)
L'interrogazione pone domande molto
precise e spero di rispondere in modo altrettanto preciso.
Per quanto riguarda il tratto tangenziale, realizzato da S.A.V.,
e in particolare per quanto riguarda il tronco Aosta Est-Aosta
Centro, sono stati realizzati quattro lotti.
Il lotto 1 è stato affidato, a seguito di gara d'appalto, ad un
raggruppamento di imprese per un importo di lire 9.952.000.000
circa, raggruppamento costituito dalla Mantelli Estero Costruzioni
S.p.A. capogruppo e Schiavo Costruzioni S.p.A. mandante.
Il lotto 2 è stato affidato, a seguito di gara d'appalto, per un
importo di lire 13.147.000.000, all'impresa Ing. Mantelli e C.,
Impresa Generale di Costruzioni S.p.A.
Il lotto 3, per un importo di lire 18.132.000.000, è stato
affidato, con affidamento eseguito in proprio, ai sensi
dell'articolo 5 della convenzione S.A.V.-ANAS che prevede la
possibilità di affidare il 40 percento dei lavori in base d'asta
direttamente, affidato, con ribasso fissato dalla concedente ANAS,
ad un raggruppamento di imprese composto da Incisa S.p.A.
capogruppo, Follioley Giuliano S.p.A. mandante, Lombardini S.p.A.
mandante, D.E.V. S.r.l. mandante.
Il lotto cosiddetto 0, per un importo di lire 3.909.000.000,
anche questo con affidamento eseguito in proprio, affidato al
raggruppamento di imprese Freydoz Giordano S.p.A. capogruppo, ISAF
S.r.l. mandante.
Per quanto riguarda invece il raccordo autostrada A5 e S.S. 27
del Gran San Bernardo, i lotti sono cinque.
I lotti 1 e 2, per un importo di lire 54.295.000.000, affidati
con le procedure accelerative previste dalla legge 205 per le
manifestazioni colombiane, affidati al raggruppamento di imprese
Follioley Giuliano S.p.A. capogruppo, Freydoz Giordano S.p.A.,
Murer Italia S.p.A., SIGIC S.p.A., Incisa S.p.A., Cavalieri Ottavio
S.p.A..
Il lotto 3, per un importo di lire 49.867.000.000, affidato
anche questo con le procedure accelerative previste dalla legge
205, al raggruppamento di imprese EDISTRA Edilizia Stradale S.p.A.
capogruppo, Ing. Mantelli e C. Impresa Generale Costruzioni S.p.A.,
Lombardini S.p.A., ISAF S.r.l.
Il lotto 4, per un importo di lire 56.912.000.000, anche questo
affidato con le procedure accelerative previste dalla legge 205, a
un raggruppamento di imprese costituito tra Bertino Giovanni S.p.A.
capogruppo, Freydoz Giordano S.p.A. mandante, D.E.V. S.r.l., SIE
S.r.l..
Il lotto 5, per un importo di lire 66.512.000.000, affidato con
le procedure accelerative previste dalla legge 205, a un
raggruppamento di imprese composto da Grassetto Costruzioni S.p.A.,
Itinera Costruzioni Generali S.p.A., Consorzio Cooperative
Costruzioni.
Per quanto riguarda invece le imprese edili valdostane che hanno
lavorato a qualsiasi titolo, queste sono:
Follioley Giuliano S.p.A., D.E.V. S.r.l., ISAF S.p.A., Mochettaz
Ugo di Ing. Valter e C., Cavallo Vincenzo, Montrosset Alfonso,
Ponti e Strutture, Travet, Freydoz Giordano, Imprevalco, General
Scavi e IRVA.
Per quanto riguarda invece i due lotti appaltati
dall'Amministrazione regionale sempre sulla tangenziale, il lotto 1
è stato appaltato mediante licitazione privata al raggruppamento
Bertino Giovanni S.p.A., Multiservice S.r.l., Geoval S.r.l.,
capogruppo Bertino Giovanni, l'importo era di lire
5.755.000.000.
Successivamente, al seguito di cessione d'opera,
l'aggiudicazione è stata fatta al raggruppamento Follioley S.p.A.,
Freydoz S.p.A. con capogruppo Freydoz S.p.A.
Il lotto 2, sempre affidato mediante gara d'appalto con
licitazione privata, al raggruppamento Lauro S.p.A., Bitumix
S.r.l., Coseval S.r.l., capogruppo Lauro S.p.A.
Anche questo, a seguito di cessione di opera, ai sensi
dell'articolo 339 della legge 20 marzo 1985 n. 2248, è stato ceduto
al raggruppamento Freydoz S.p.A., Follioley S.p.A., capogruppo
Follioley S.p.A.
Per quanto concerne invece R.A.V., e quindi il tronco
autostradale Sarre-Courmayeur, i lotti 8, 9, 10 e 13 sono stati
aggiudicati nel mese di luglio 1988, a seguito della pubblicazione
del relativo bando di gara,sulla Gazzetta Ufficiale, della CEE.
Le imprese aggiudicatarie sono state: per il lotto 8, per un
importo di lire 96.278.000.000, Ferro Cemento S.p.A..
Per il lotto 9, di importo di lire 76.094.000.000,
all'associazione temporanea di imprese Torno Fioroni.
Lotto 10, per un importo di lire 45.485.000.000,
all'associazione temporanea di imprese ing. Italo Dellamorte e ing.
Antonio Dellamorte.
Per il lotto 13, di importo di lire 79.259.000.000, all'impresa
Pizzarotti S.p.A.
I lotti 6, 7, 11, 12 e 14, essendo la R.A.V., quale
concessionaria dell'ANAS, legittimata ad eseguire in proprio una
quota dei lavori dal 35 al 40 percento, sono stati affidati: il
lotto 6 ad una associazione di imprese composta da Freydoz Giordano
S.p.A., Bertino Giovanni S.p.A., Garretto S.r.l., di fiducia
dell'azionista Regione Valle d'Aosta.
Il lotto 7, dell'importo a base d'asta di lire 38.184.000.000,
alla medesima associazione di imprese.
Il lotto 11, dell'importo a base d'asta di lire 48.459.000.000,
all'associazione temporanea di imprese Italstrade, Carena,
Cooperative Costruttori, di fiducia dell'azionista Gruppo
I.R.I.
Il lotto 12, dell'importo a base d'asta di lire 6.438.000.000,
alla stessa associazione di imprese Italstrade, Carena, Cooperative
Costruttori.
Il lotto 14, dell'importo a base d'appalto di lire
53.802.000.000, all'impresa Follioley S.p.A., di fiducia
dell'azionista Regione Valle d'Aosta.
Ai lavori affidati in proprio è stato applicato, ai sensi della
convenzione, un ribasso desunto dalla media dei ribassi ottenuti
negli ultimi sei mesi, nella Regione, per lavori stradali aventi
analoghe caratteristiche tecniche ed economiche.
Circa i Consorzi di imprese si precisa quanto segue:
l'associazione temporanea Freydoz, Bertino e Garetto, operante sui
lotti 6 e 7, ha costituito Società consortile a responsabilità
limitata SCAV S.c.a.r.l.
L'associazione temporanea Torno Fioroni, operante sul lotto 9,
ha costituito la Società consortile a responsabilità limitata Torno
Fioroni S.c.a r.l..
L'associazione temporanea Italstrade, Carena, Cooperative
costruttori, operante sui lotti 11 e 12, ha costituito la Società
Consortile Arvier S.c. a r.l.
Solo nella prima delle suddette Società Consortili è risultata
per-tanto presente un'impresa valdostana, la Freydoz Giordano
S.p.A.
Le imprese edili valdostane presenti nella costruzione del primo
tronco, come subappaltatrici, sono: Geoval S.r.l., ISAF, Cosentino
Gino, F.lli Clusaz s.n.c., IRVA S.p.A., V.R.B. di Brunod Sergio e
C. s.n.c., SI.AM. s.n.c., Mochettaz s.n.c., Alpe Scavi di Mellè
Alida s.a.s., F.lli Montrosset s.n.c., Testa Armando e C., Cometto
e Tercinod s.n.c., F.lli Luboz s.n.c.
Imprese esecutrici relative alla regolarizzazione di
interferenze: Cosval e I.V.S.
Imprese esecutrici di opere complementari: Ponti e Strutture
Valle d'Aosta S.r.l.
Per quanto riguarda ancora il secondo tronco Morgex-Traforo del
Monte Bianco, le imprese aggiudicatarie sono le seguenti: per il
lotto 3, dell'importo di lire 64.297.000.000, l'associazione di
imprese Astaldi, COGEI, Giustino Caldart.
Per il lotto 4, dell'importo di lire 94.658.000.000,
l'associazione di imprese Rozzi, C.M.B., Consorzio Cooperative
Costruzioni.
Per il lotto 5, dell'importo di lire 90.450.000.000, Gruppo
Penta S.p.A.
Inoltre, poiché rientranti, nel lotto 2, nella quota del 35/40
percento dei lavori che possono essere assegnati, è stato affidato
in proprio all'impresa Castelli S.p.A. il lotto A dell'importo di
lire 4.268.000.000, concernente la discarica di Echallod e per la
messa a dimora del materiale di scarico delle gallerie, con un
ribasso provvisorio del 25 percento, in attesa del ribasso
definitivo contrattuale da parte dell'ANAS.
Mi rendo conto di aver annoiato il Consiglio con una lunga serie
di dati.
Se il Consigliere Lanièce vuole copia dei dati che ho testè
letto potrà averli.
Presidente
Ha chiesto la parola il Consigliere
Lanièce.
Lanièce (DC)
Ringrazio l'Assessore per la dovizia di
dati, lo ringrazio anche perché mi darà questi dati per iscritto,
perché fare un esame adesso diventa difficile, quindi lo ringrazio
per i dati che mi darà e per quanto ha testè spiegato.
