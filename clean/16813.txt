Classificazione
ISTRUZIONE PUBBLICA
LINGUA FRANCESE


Resoconto integrale del dibattito dell'aula
Oggetto del Consiglio n. 109 del 23 settembre 1998 - Resoconto
SÉANCE DU 23 SEPTEMBRE 1998 (APRÈS-MIDI)
OGGETTO N. 109/XI Individuazione dei criteri di regolamentazione
della prova di francese agli esami di maturità. (Approvazione di
mozione)
Mozione Premesso che gli esami di maturità dell'anno scolastico
1998/99 si svolgeranno secondo le nuove modalità stabilite dalla L.
425/97 e successive modificazioni;
Rilevato
- che in Valle d'Aosta in aggiunta alle tre prove scritte
previste dalla normativa nazionale dovrà svolgersi un ulteriore
prova scritta di lingua francese, le cui modalità e criteri di
valutazione dovranno essere definiti da apposita normativa
regionale;
- che le organizzazioni sindacali dei docenti, il movimento
degli studenti e il comitato genitori hanno da tempo già espresso
le loro posizioni in merito con identità di vedute;
Appreso dagli organi di informazione che l'Assessore alla
Pubblica Istruzione avrebbe illustrato una propria proposta
confliggente con quella emersa dalla "scuola reale";
Il Consiglio regionale
Impegna
l'Assessore alla Pubblica Istruzione a relazionare in V
Commissione entro 15 giorni - stante l'urgenza della materia - sul
confronto avviato con i soggetti interessati
Individua
quali criteri portanti della regolamentazione della prova di
francese i seguenti punti:
1) valutazione a se stante della prova, non includendola ai fini
dei 100 punti previsti dalla normativa nazionale;
2) validità illimitata ai fini dell'esenzione nei concorsi
pubblici dell'obbligo di accertamento della lingua francese;
3) coerenza didattica con i programmi curricolari dei vari
istituti.
F.to: Frassy - Tibaldi - Lattanzi
Président La parole au Conseiller Frassy pour l'illustration de
la motion.
Frassy (FI) Questa mozione è nata con le tempistiche e le
scadenze termini con cui funzionano i lavori del Consiglio; è una
materia che sicuramente nei prossimi mesi sarà in continua
evoluzione perciò, rispetto a quanto andavamo chiedendo, ci sono
state delle progressioni su quello che è l'iter della materia.
La mozione era nata con l'intendimento di portare all'interno di
quest'aula consiliare il dibattito e il confronto politico su un
argomento che aveva occupato le pagine dei giornali e che aveva già
coinvolto una serie di interlocutori, ma che fra la pausa estiva
dei lavori del Consiglio e altri intoppi non aveva visto ancora il
coinvolgimento dell'organo politico regionale.
Nel frattempo c'è stata la convocazione della V Commissione e
nel frattempo, ahimè, c'è stata anche l'approvazione del disegno di
legge da parte della Giunta. Ahimè è l'esclamativo sulla differente
valutazione politica. Nell'economia dei lavori di questo Consiglio
e proprio per evitare esercizi di retorica inutili, ritengo che sia
poi opportuno dedicare le energie e il confronto politico su quello
che sarà il disegno di legge in Commissione e in Consiglio. Perciò,
sentendoci anche con l'Assessore Pastoret, abbiamo ritenuto
opportuno di modificare la mozione stralciando la parte che
riguardava il dibattito politico, prendendo atto - proprio per quel
discorso che facevamo qualche punto addietro che la maggioranza è
giusto che faccia le sue proposte - che una proposta è già stata
fatta, sarebbe perdita di tempo andare a mettere i punti sui quali
indirizzare l'azione di maggioranza su un disegno di legge che è
già stato ratificato in Giunta.
Riteniamo però importante mettere un punto fermo sul principio
che il confronto politico ci sia, per tempo questa volta, e che sia
ampio in Commissione. Di conseguenza la mozione rispetto al testo a
suo tempo predisposto viene così modificata: la parte delle
premesse rimane immutata salvo "confliggente con quella emersa
dalla "scuola reale"", che viene cassato, la parte impegnativa si
limita al primo capoverso di "Impegna", viene stralciata la parte
"Individua", ma nella parte "Impegna" viene aggiunto quanto vado a
leggere, lo rileggo per intero per maggior chiarezza: "Impegna
l'Assessore alla Pubblica Istruzione a relazionare in V Commissione
entro 15 giorni - stante l'urgenza della materia - sul confronto
avviato con i soggetti interessati..." qui viene aggiunto "... e a
portare all'esame, congiuntamente al disegno di legge,..." quello
di cui si parlava prima "... la proposta di regolamento.".
Perché lo riteniamo importante? Lo riteniamo importante perché
sappiamo che molte volte nelle pieghe del regolamento ci può essere
la comprensione piena della materia che deve essere normata. Perciò
riteniamo che sia importante andare ad affrontare la materia "esame
di maturità" in maniera globale e non frazionata.
Questo di conseguenza è il testo che viene proposto alla
discussione e alla votazione dell'aula.
Président Je prie de bien vouloir nous faire parvenir un texte
avec la mouture définitive de cette motion. Est-ce que quelqu'un
demande la parole? La parole à la Conseillère Squarzino
Secondina.
Squarzino (PVA-cU) Chiedo che venga distribuito il testo della
mozione presentata nella versione modificata.
Président J'ai déjà demandé de nous faire parvenir le texte
définitif pour qu'il soit distribué à tous les conseillers.
Entre-temps est-ce que quelqu'un souhaite intervenir? Est-ce que
je dois garder la discussion encore ouverte en attendant le texte?
Voilà, c'est votre droit de le demander. La parole à la Conseillère
Squarzino Secondina.
Squarzino (PVA-cU) Condividiamo il testo così com'è anche perché
non dice niente rispetto ai contenuti cioè rispetto alle scelte che
si devono fare e, secondo me, è anche opportuno che non sia
stasera, a quest'ora, che discutiamo di quest'argomento. Penso che
sia veramente più opportuno che se ne discuta in sede di
Commissione e poi nuovamente in Consiglio.
L'aspetto che vorrei sottolineare come aspetto positivo è che è
stata inserita anche la discussione del regolamento in modo
contestuale, altrimenti la legge senza regolamento non ha nessun
senso.
Noi voteremo a favore di questa mozione e questo è il
motivo...
(commenti da parte dei presentatori della mozione)
… perché non dice niente rispetto al
contenuto… no, non per quello, ma
perché ci sono delle cose che riguardano il metodo e che
condividiamo, sul contenuto sarebbe troppo lungo riprendere i vari
argomenti.
Président Merci pour votre sagesse. La parole au Conseiller
Marguerettaz.
Marguerettaz (Aut) Per annunciare il voto favorevole degli
Autonomisti sulla mozione così come è stata modificata che, a mio
avviso, riporta all'attualità una mozione che obiettivamente, come
diceva il Consigliere Frassy, era stata un po' sorpassata dagli
eventi.
La mozione, a mio avviso, dice molto e cautela il Consiglio da
eventuali altri colpi di mano a cui abbiamo assistito anche in
questa giornata.
A noi consiglieri - qualcuno lo ha ricordato oggi nel corso
della discussione - finora è giunto il testo di legge depositato
dalla Giunta, null'altro; sappiamo che mezza Valle d'Aosta ha bozze
di regolamento, precedenti bozze di disegni di legge. Noi l'unica
cosa che abbiamo è l'atto ufficiale che è stato depositato presso
la Segreteria del Consiglio.
Unitamente alla dichiarazione di voto favorevole approfitto per
fare una raccomandazione all'Assessore, alla Giunta o a chi per
essa: quella di presentare alla V Commissione una bozza di
regolamento - scegliete voi quale delle tante che sono andate in
giro - in modo che la Commissione possa confrontarsi su quella che
è la posizione del Governo che non è detto che sia l'ultima,
Presidente.
Président D'autres conseillers? Je ferme la discussion générale.
La parole à l'Assesseur à l'éducation et à la culture,
Pastoret.
Pastoret (UV) Pour dire que je suis tout à fait d'accord sur le
contenu de la motion, sur le fait de relater aux Commissions
compétentes et d'introduire aussi la discussion pour ce qui est du
règlement.
Je crois que correction était nécessaire étant donné que ce
n'est pas seulement la Vème Commission, mais les Commissions sont
la IIème et la Vème.
Président La votation est ouverte sur la motion telle qu'elle a
été amendée:
Mozione Premesso che gli esami di maturità dell'anno scolastico
1998/99 si svolgeranno secondo le nuove modalità stabilite dalla L.
425/97 e successive modificazioni;
Rilevato
- che in Valle d'Aosta in aggiunta alle tre prove scritte
previste dalla normativa nazionale dovrà svolgersi un ulteriore
prova scritta di lingua francese, le cui modalità e criteri di
valutazione dovranno essere definiti da apposita normativa
regionale;
- che le organizzazioni sindacali dei docenti, il movimento
degli studenti e il comitato genitori hanno da tempo già espresso
le loro posizioni in merito con identità di vedute;
Appreso dagli organi di informazione che l'Assessore alla
Pubblica Istruzione avrebbe illustrato una propria proposta;
Il Consiglio regionale
Impegna
l'Assessore alla Pubblica Istruzione a relazionare in V e II
Commissione congiunte entro 15 giorni - stante l'urgenza della
materia - sul confronto avviato con i soggetti interessati e a
portare all'esame, congiuntamente al disegno di legge, la proposta
di regolamento.
Conseillers présents et votants: 34
Pour: 34
Le Conseil approuve à l'unanimité.
