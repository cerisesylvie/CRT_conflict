Classificazione
LAVORO
Politica del lavoro
TRASPORTI E VIABILITÀ
Viabilità
Autostrade e trafori alpini


Resoconto integrale del dibattito dell'aula
Oggetto del Consiglio n. 1703 del 20 dicembre 1995 - Resoconto
SEDUTA ANTIMERIDIANA DEL 20 DICEMBRE 1995
OGGETTO N. 1703/X Danni economici e occupazionali causati dalla
forzata interruzione dei lavori di costruzione del tratto
autostradale Aosta-Courmayeur. (Interrogazione con risposta
scritta)
Interrogazione r.s. Verificato che l'interruzione dei lavori nel
tratto autostradale Aosta-Courmayeur ha comportato ingenti danni
per diverse decine di miliardi, danni nei quali sono compresi la
richiesta di indennizzo da parte delle aziende che lavoravano
all'autostrada - una delle quali sta per fallire a causa
dell'impossibilità di continuare i lavori - nonché maggiori oneri
di spesa;
Preso atto che tali fatti, oltre a rendere una cattiva immagine
della Valle d'Aosta, comportano anche una grave incidenza sul piano
occupazione e un disservizio, del tutto immeritato, a danno degli
utenti delle strade valdostane;
i sottoscritti Consiglieri regionali
Interrogano
la Giunta regionale per venire a conoscenza:
1) dell'esatto ammontare dei danni economici e delle
ripercussioni occupazionali dovuti all'interruzione dei lavori;
2) se la Regione intende costituirsi parte civile in un
eventuale recupero dei danni occorsi.
F.to: Lanièce - Tibaldi
Presidente E' stata data risposta scritta con lettera n. 3984 in
data 27 novembre 1995.
