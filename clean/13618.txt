Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 92 del 27 luglio 1993 - Resoconto
OGGETTO N. 92/X - Riapprovazione ai sensi dell'ultimo comma
dell'articolo 31 dello Statuto Speciale della legge regionale:
"Interventi per lo sviluppo delle piste destinate alla pratica
agonistica dello sci alpino e per il loro utilizzo".
Presidente -
La parola all'Assessore al turismo,
sport e beni culturali, Voyat.
Voyat (UV) -
Questa legge è necessaria in quanto
le modalità di assegnazio­ne delle Coppe del Mondo vengono fatte su
criteri che sono mutati. Abbiamo carenza di piste omologate per le
alte velocità, discesa e super G, abbiamo anche carenza di piste
per le altre discipline. Sappiamo anche che c'è la necessità di
avere delle strutture da mettere a disposizione delle nazionali per
allena­r si, c'è anche carenza di piste omologate per fare gare di
livello inferiore. Si ritiene pertanto di aumentare le piste
omologate in Valle d'Aosta e si ritiene di accettare le
osservazioni della Commissione portando alcune variazioni
all'articolo 5 comma 3, articolo 7 comma 1 e comma 9, articolo 10
comma 1 e la sop­pressione dell'articolo 11.
Presidente -
La parola al Consigliere Tibaldi.
Tibaldi (LN) -
Spero che questi soldi vengano
utilizzati in maniera utile e non come è successo per i soldi spesi
per omologare la pista di bob di Cervinia.
Presidente -
Possiamo votare l'articolo 5.
Articolo 5 - (Istruttoria)
1. Il Servizio infrastrutture ricreativo-sportive
dell'Assessorato del turismo sport e beni culturali provvede a
verificare l'am­missibilità formale della documentazione, a
stralciare le spese non ritenute ammissibili e, ove occorra, a
ridurre l'entità delle spese ammissibili avuto riguardo anche al
tipo di omologazione e all'importanza delle attività e delle utenze
previste.
2. Le domande, unitamente ai progetti e alle valutazioni
pre­liminari formulate dall'Ufficio competente, vengono trasmesse e
sottoposte all'esame della Commissione tecnica di cui all'arti­colo
7 entro i tre mesi successivi al termine di presentazione.
3. Entro i successivi due mesi dalla espressione di parere da
parte della Commissione le istanze formano oggetto di proposta di
provvedimento alla Giunta regionale.
Esito della votazione
Presenti, votanti e favorevoli: 31
Il Consiglio approva all'unanimità
Presidente -
Votiamo l'articolo 7.
Articolo 7 - (Commissione tecnica)
1. Con provvedimento della Giunta regionale, su proposta
dell'Assessore regionale al turismo, sport e beni culturali è
co­stituita presso l'Assessorato del turismo, sport e beni
culturali una Commissione tecnica composta da:
a) il Dirigente dell'Ufficio regionale del turismo e sport, con
compiti di Coordinatore;
b) il Dirigente dell'Ufficio regionale di tutela
dell'ambiente;
c) un rappresentante dell'A.S.I.V.A.;
d) un rappresentante dell'Associazione valdostana impianti a
fune (A.V.I.F.);
e) un tecnico esperto incaricato dalla Giunta regionale.
2. L'assistenza e le funzioni tecniche del Comitato nonché
l'espletamento delle attività di segreteria sono affidate al
Ser­vizio infrastrutture ricreativo sportive dell'Assessorato del
turi­smo, sport e beni culturali, che a ciò provvede con il proprio
personale.
3. I dirigenti di cui al comma 1, punti a) e b), possono
delegare in tutto o in parte, ad altro funzionario dei rispettivi
uffici, i compiti loro assegnati; le associazioni di cui al comma
1, punti c) e d), designano un supplente atto a sostituire il
titolare nei casi di impedimento.
4. Compiti della Commissione tecnica sono:
a) formulare una proposta di programma di interventi per il
potenziamento di infrastrutture agonistiche per lo sci alpino,
definendo specifici indirizzi e criteri programmatici, tenuto
al­tresì conto delle categorie di infrastrutture di cui
all'articolo 2, avuto anche riguardo:
1) alle esigenze di infrastrutture per l'organizzazione di
com­petizioni sportive in rapporto ai prevedibili benefici in
termini promozionali che la Regione può conseguire, nonché alla
con­formità delle condizioni delle località regionali ai requisiti
ri­chiesti per ottenere l'omologazione F.I.S. e l'assegnazione di
competizioni internazionali;
2) alle esigenze e all'entità delle prevedibili attività
agonistiche e promozionali, in relazione anche alla potenzialità
dei com­prensori;
3) all'obiettivo di ottimizzare la spesa regionale, in relazione
alle risorse disponibili e in relazione alle necessita di
riequili­brio territoriale di infrastrutture e di servizi.
b) selezionare i progetti da realizzare sulla base del programma
approvato dal Consiglio regionale e formulare proposte della Giunta
regionale in ordine all'entità dei finanziamenti e alle percentuali
di intervento;
c) fornire eventualmente indirizzi, indicazioni e suggerimenti
in merito alle soluzioni tecniche dei progetti selezionati;
5. La Commissione, con riferimento alla necessità di acquisire
pareri tecnici necessari allo svolgimento dei compiti alla stessa
affidati, può avvalersi anche delle prestazioni di consulenti
esterni all'Amministrazione oltre che di consulenti ufficiali
F.I.S.; alla nomina dei consulenti provvede la Giunta regionale, su
proposta dell'Assessorato al turismo, sport e beni culturali.
6. Le riunioni della Commissione sono valide con la presenza
della maggioranza dei membri e le decisioni sono assunte con almeno
tre voti favorevoli.
7. L'istruttoria della Commissione deve essere espletata, salvo
non si presentino condizioni che rendono necessaria la sospen­sione
dei termini, entro tre mesi dalla data di trasmissione delle
istanze da parte del servizio competente per l'istruttoria
preliminare.
8. Ai membri della Commissione non dipendenti della Regione
spetta un gettone di presenza giornaliero di lire 100.000, al
lor­do delle ritenute di legge; al tecnico incaricato spettano le
com­petenze previste dal relativo ordinamento Professionale.
Esito della votazione
Presenti, votanti e favorevoli: 31
Il Consiglio approva all'unanimità
Presidente -
Votiamo l'articolo 10.
Articolo 10 - (Delega ai comuni)
1. Eventuali oneri e incombenze previste a carico della Regione
possono essere delegate ai comuni territorialmente interessati
dalle infrastrutture.
2. In tale caso le convenzioni di cui all'articolo 9, comma 1,
sono stipulate in accordo tra i soggetti beneficiari e i comuni
territo­rialmente interessati sentita l'A.S.I.V.A..
Esito della votazione
Presenti, votanti e favorevoli: 31
Il Consiglio approva all'unanimità
Presidente -
Votiamo ora l'articolo 11.
Articolo 11 - (Modalità di decisione)
1. La Giunta regionale è autorizzata ad assumere ogni
deter­minazione in merito ai finanziamenti, alle nomine, alle
deleghe e agli atti comunque previsti e necessari per
l'applicazione della presente legge.
Esito della votazione
Presenti, votanti e favorevoli: 31
Il Consiglio approva all'unanimità
Presidente -
Votiamo ora la legge nel suo
complesso.
Esito della votazione
Presenti, votanti e favorevoli: 31
Il Consiglio approva all'unanimità
Presidente -
Se tutti i consiglieri sono d'accordo
io porrei un ordine del gior­no un punto che ritengo impellente,
esso sarà porto solo se c'è l'accordo unanime di tutti.
