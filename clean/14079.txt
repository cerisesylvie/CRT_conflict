Classificazione
ATTIVITÀ CULTURALI


Resoconto integrale del dibattito dell'aula
Oggetto del Consiglio n. 602 del 6 aprile 1994 - Resoconto
OGGETTO N. 602/X - Concessione di un contributo di lire
25.000.000 all'Asso­ciazione Operatori Turistici Monte Bianco di
Cour­mayeur per l'organizzazione della XX° Convention na­zionale
della fantascienza e del fantastico - Courmayeur 28 aprile - 1°
maggio 1994, ai sensi della legge regionale n. 69/1993.
Deliberazione - Il Consiglio regionale
Premesso che:
l'Associazione Operatori Turistici Monte Bianco di Cour­mayeur,
con lettera in data 18 ottobre 1993, ha presentato all'Assessorato
della Pubblica Istruzione una richiesta tendente ad ottenere un
contributo per l'organizzazione della XX° Con­vention Nazionale
della Fantascienza e del Fantastico che si terrà a Courmayeur dal
28 aprile al 1° maggio 1994.
Tale manifestazione, a cadenza annuale, che propone
alternati­vamente la sede di Courmayeur e di San Marino, ha
ottenuto, nelle precedenti edizioni, grande successo sia di
pubblico che di critica ed è una delle più importanti del settore e
riunisce per l'occasione editori, scrittori, illustratori, critici
ed i vari club nazionali che coordinano gli appassionati del
settore.
L'Associazione Operatori Turistici Monte Bianco di Cour­mayeur
ha presentato inoltre, con lettera in data 2 marzo 1994, un
dettagliato preventivo delle spese che ammontano a lire
84.130.000;
I Servizi Culturali hanno provveduto all'istruttoria ed alla
va­lutazione della domanda, ritenendola ammissibile a contributo,
ai sensi dell'articolo 3, comma 3 e dell'articolo 8 comma 1 della
legge regionale 20 agosto 1993, n. 69.
La Giunta, su proposta dell'Assessore alla Pubblica Istruzione,
ha ritenuto opportuno aderire alla richiesta mediante la
conces­sione di un contributo di lire 25.000.000, pari al 30
percento della spesa, ai sensi dell'articolo 3 comma 1 della legge
region­ale n. 69/1993.
Visto il parere favorevole rilasciato dal Dirigente dei Servizi
Culturali dell'Assessorato della Pubblica Istruzione, ai sensi
dell'articolo 72 della legge regionale n. 3/1956 e successive
mo­dificazioni e dell'articolo 21 della legge regionale n. 18/1980
e successive modificazioni, in ordine alla legittimità della
presen­te deliberazione;
Richiamata la legge regionale 20 agosto 1993, n. 69;
Delibera
1) di approvare la concessione di un contributo, ai sensi
dell'articolo 3 comma 1 della legge regionale 20 agosto 1993, n.
69, di lire 25.000.000 (venticinquemilioni), pari al 30 percento
delle spese, all'Associazione Operatori Turistici Monte Bianco di
Courmayeur (C.F. 00193300076) per l'organizzazione della XX°
Convention Nazionale della Fantascienza e del Fantastico che si
terrà a Courmayeur dal 28 aprile al 1° maggio 1994;
2) di approvare l'impegno di spesa di lire 25.000.000
(venticinquemilioni) da imputare al capitolo 57260 del bilancio
preventivo della Regione per l'anno 1994 ("Contributi ad Enti ed
Associazioni culturali ed educative per manifestazioni ed
iniziative culturali e scientifiche") che presenta la necessaria
di­sponibilità;
3) di provvedere alla liquidazione della spesa ai sensi
dell'arti­colo 58 della legge regionale 27 dicembre 1989, n. 90 e
successi­ve modificazioni ed in due rate:
? acconto di lire 15.000.000 (quindicimilioni) pari al 60
percento dell'importo, immediatamente dopo che la presente
deliberazio­ne è divenuta esecutiva;
? il saldo fino ad un massimo di lire 10.000.000 (diecimilioni)
su presentazione di un dettagliato e documentato rendiconto,
tenendo presente che il contributo in questione è soggetto alla
ritenuta d'acconto del 4 percento dovuta ai sensi dell'articolo 28
del D.P.R. n. 600 del 29 settembre 1973;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta,
in quanto non compresa nelle categorie indicate all'ar­ticolo 1 del
decreto legislativo 13 febbraio 1993, n. 40 come cor­retto dal
successivo 10 novembre 1993, n. 479 e di darne esecu­zione.
Presidente -
Ha chiesto la parola il Presidente
della Giunta, Viérin Dino.
Viérin D. (UV) -
Il s'agit d'une initiative qui a
obtenu au cours des éditions pré­cédentes un succès considérable.
Elle est organisée soit à Courmayeur soit à Saint-Marin.
L'association des opérateurs touristiques du Mont-Blanc nous a
présenté un devis détaillé avec un montant de dépenses pré­vues de
84 millions de lires, les services culturels ont examiné ce
dossier, la demande a été admise aux termes de la loi régio­nale
69/93. Nous proposons donc d'intervenir avec une subven­tion de 25
millions de lire correspondant à 30 pour cent des dépenses prévues
pour pouvoir réaliser cette manifestation.
Presidente -
Pongo in votazione la delibera in
oggetto.
Presenti, votanti e favorevoli: 25
Il Consiglio approva all'unanimità
