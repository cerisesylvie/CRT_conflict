Classificazione
ASSISTENZA SANITARIA E OSPEDALIERA
Personale medico e paramedico



Oggetto del Consiglio n. 3876 del 25 luglio 2024 - Resoconto
OGGETTO N. 3876/XVI - Interpellanza: "Riconoscimento
dell'indennità sanitaria agli operatori socio-sanitari
dell'Ospedale Parini".
Bertin (Presidente) -
Punto n. 54. Ha chiesto il
consigliere Baccega, ne ha facoltà.
Baccega (FI) -
Assessore, anticipo che alla risposta n. 3
non serve che risponda perché ha già risposto ieri, quindi direi
che siamo contenti della risposta che abbiamo avuto ieri, però le
premesse di quest'interpellanza richiamano soprattutto i risultati
dell'indagine aziendale sul benessere e clima organizzativo che
l'Azienda USL ha presentato il 19 aprile scorso e sono eloquenti le
affermazioni che abbiamo avuto modo di ascoltare in occasione di
quella presentazione dell'indagine. Ne cito solo qualcuna: "Il
benessere degli operatori e delle
équipes
è un fattore
determinante per la qualità del servizio". Finalmente si parla di
équipes
. "Un buon clima organizzativo è uno dei quattro
pilastri che, insieme a benefici economici di carriera e logistici
e opportunità professionali, inserimmo nel progetto per
l'attrattività". "L'esigenza di trovare un migliore equilibrio tra
vita privata e lavoro è un obiettivo di miglioramento sul quale
investire"; siamo d'accordissimo. "Non esistono organizzazioni
capaci di erogare servizi di qualità in un contesto nel quale
prevalgono insoddisfazione, negatività e scarsa coesione", quanto
di più vero. Altra cosa: "Il benessere organizzativo e la
promozione delle pari opportunità sono obiettivi importanti non
solo per il Comitato unico di garanzia". Queste affermazioni ci
sembrano in qualche modo disattese, troppi settori della sanità:
ecco perché, secondo noi, ha partecipato a quell'indagine solo il
44% degli operatori sanitari e noi in quest'interpellanza mettiamo
in evidenza una discrasia che ci sembra ancor più preoccupante, ne
abbiamo parlato in occasione di una serata effimera nella quale ci
siamo trovati, perché riguarda l'operatività del Pronto Soccorso e
del DERA, Dipartimento di Emergenza, dell'Ospedale Parini di Aosta
e nei diversi atti ispettivi di confronto su come migliorare i
servizi del Pronto Soccorso dove già avevamo anticipato la
necessità di porre rimedio a determinate ingiustizie, però ci può
stare.
Innanzitutto avevamo più volte sottolineato la necessità di
attribuire l'indennità sanitaria, oltre che a medici, infermieri e
successivamente al personale delle professioni sanitarie, anche a
operatori sanitari e agli amministrativi, con la risposta di ieri
sulle RAR c'è una parziale risposta positiva, non si chiama
indennità sanitaria ma è un ulteriore incremento di stipendio per
queste figure. Ricordo la lettera apparsa dagli OSS su "La Stampa"
nel mese di febbraio 2023 che titolava: "Umiliati dalla legge che
ci esclude dall'indennità sanitaria", quindi anche questo è
superato. Successivamente e sempre nell'ambito del Pronto Soccorso
abbiamo evidenziato che gli infermieri hanno ottenuto la
possibilità di avere una turnistica 12 ore, mentre al personale
degli operatori socio-sanitari non è stata concessa. Ora non se lo
spiegano i dipendenti OSS e i collaboratori e francamente anche noi
facciamo fatica a capire e credo che è difficilmente comprensibile
per tanti, immagino anche per voi, e richiamando il benessere
organizzativo di cui dicevo poco fa, visto che le
équipes
lavorano in sintonia e contribuiscono a dare migliori servizi in
termini qualitativi, ecco che i collaboratori OSS del Pronto
Soccorso e del MEA apprendono che la loro richiesta di
sperimentazione della turnistica delle 12 ore è stata riconosciuta
agli infermieri e a loro non viene concessa. Attenzione,
sperimentazione che è stata accolta anche per il personale
socio-sanitario di chirurgia toracica, di senologia,
endocrinologia, chirurgia vascolare, endovascolare e angiologia,
terapia intensiva e anche il personale infermieristico della
struttura di Chirurgia generale. Ci confermano anche che fu fatta
un'indagine in data 11 aprile 2024 interna al reparto che aveva
evidenziato il gradimento di circa il 90% delle addette e degli
addetti e solo uno si era espresso in modo contrario, ho qui una
bozza del documento. In realtà solo una OSS si era dichiarata non
favorevole, ma la logica della tanto enunciata continuità
assistenziale per i pazienti forse dovrebbe prevedere, Assessore,
un cambio di rotta. La questione è sempre la stessa, talvolta noi
proponiamo correzioni di rotta e proposte efficaci ma poi le cose
non avvengono, oppure avvengono con un certo ritardo. Ritorno a
sottolineare la mozione da noi presentata sul DNA fetale nel
novembre dell'anno scorso, che è entrata in vigore soltanto al 1°
luglio del 2024, nove mesi dopo. Lì ci eravamo spesi, avevamo fatto
una proposta intelligente che è stata accolta in quella mozione,
sarebbe stato buon gusto dire che anche Forza Italia aveva
sostenuto quell'iniziativa, perché l'aveva proposta.
Rispetto al tema che ci occupa, volevamo sapere se c'è una
percentuale minima di adesione che si doveva raggiungere per
ottenere la sperimentazione richiesta e quale percentuale si è
raggiunta; se è intenzione dell'Assessore, alla luce delle premesse
dell'interpellanza e dei fatti intervenuti in questo Consiglio
regionale, parlo appunto di quest'indagine approfondita che è stata
fatta, anche se solo con il 44% di risposta, farsi carico di far
rivedere questa decisione iniqua all'Azienda USL. Aspetto la sua
risposta.
Presidente -
Per la risposta, la parola all'assessore
Marzi.
Marzi (SA) -
L'indagine promossa sul benessere
organizzativo e lavorativo da lei citata rappresenta un importante
segno di attenzione rivolto a tutto il personale che l'Azienda USL
intende ulteriormente approfondire con il coinvolgimento diretto di
tutte le lavoratrici e i lavoratori. Tra l'altro, lei ha dato prova
di essere persona assolutamente attenta a questo tema perché è uno
dei pochi che era presente e l'ha letto con attenzione. Questo è un
dato assolutamente positivo perché il Direttore generale è rimasto
un po' stupito del fatto che, di fatto, non era mai stato
utilizzato come strumento per cercare di capire cosa succedeva
all'interno, anche da questo punto di vista, della nostra sanità.
L'articolazione oraria su 12 ore è possibile attraverso la
sottoscrizione di uno specifico accordo sindacale, o a livello
nazionale, ad oggi inesistente, o a livello locale, quindi fra
azienda e organizzazioni sindacali. In assenza di tale accordo,
l'articolazione oraria a 12 ore non è autorizzabile in quanto
violerebbe gli obblighi previsti dalla legge 161/2014, determinando
la responsabilità penale del datore di lavoro. Appare quindi
evidente che l'Assessore alla sanità non ha titolo naturalmente ad
intervenire su tale articolazione oraria, così come, di fatto, non
ne ha il Consiglio regionale, ma non è certo questo quello che lei
chiede. L'Azienda USL ha avviato sperimentalmente la turnistica
organizzata sulle 12 ore per il personale delle strutture complesse
citate nell'interpellanza, accogliendo quindi la richiesta di
dipendenti di tali strutture, nella logica di un miglioramento dei
ritmi vita-lavoro.
L'articolazione a 12 ore è inquadrata nell'ambito di un accordo
proposto in tal senso ai sindacati ed è attuabile solo in presenza
delle seguenti precondizioni:
1) l'adesione almeno del 90% del personale della struttura
coinvolta, a dimostrazione del gradimento degli operatori e della
loro disponibilità a una soluzione organizzativa alternativa che
sia comunque funzionale a garantire la continuità del servizio;
2) il parere favorevole del Direttore della struttura complessa
e della Direzione delle professioni sanitarie in ordine alla
sostenibilità organizzativa del nuovo schema di turnazione e della
sicurezza per i pazienti;
3) il monitoraggio continuo tramite un servizio di sistema di
sorveglianza rispetto a rischio di errore degli operatori
conseguente all'allungamento dell'orario di lavoro in ordine
all'efficienza in termini di assenze e disponibilità alla libera
professione aziendale;
4) la verifica periodica dei risultati.
Ogni richiesta sulle 12 ore deve essere quindi prima verificata
per quanto riguarda la sussistenza di queste condizioni e poi può
essere portata semestralmente al tavolo sindacale di monitoraggio
dei progetti sperimentali. Solo in tale tavolo si può eventualmente
normare ogni singolo tipo di servizio attraverso specifico accordo
nel quale si può prevedere l'organizzazione al turno di 12 ore per
il personale del comparto.
Quanto al caso specifico degli operatori socio-sanitari operanti
presso il Pronto Soccorso e la medicina e chirurgia d'accettazione
e urgenza, ahimè, la percentuale di adesione è stata dell'81% che
comunque è altissima come abbiamo avuto modo di dirci fuori dal
Consiglio. Tale percentuale, seppur molto elevata, è però inferiore
al 90% e quindi non è risultata sufficiente per l'approvazione del
progetto. Però, e spero che lei questo la colga come un'apertura
positiva, in ogni caso, dato il numero rilevante delle adesioni,
l'USL ha concordato con le organizzazioni sindacali che, laddove
nel frattempo si raggiungesse la soglia necessaria di adesioni, ci
sarebbe, data la disponibilità, di ripresentare la riorganizzazione
entro il 31 ottobre 2024, termine ultimo per poter arrivare poi
dopo a dargli decorrenza dal 1° gennaio 2025.
Baccega (FI) -
Grazie Assessore. I quattro parametri che
individuano la possibilità di andare in quella direzione ovviamente
sono i parametri che conoscevamo, è la questione del 90%, che è un
po' ostica, in quanto se il 90% si deve raggiungere nell'ambito di
tutte le persone che sono in forza in quella struttura, se due sono
in ferie o una è malata, non si raggiungerà mai perché in realtà
qui hanno risposto tutte positivamente tranne una, quindi il 90% si
sarebbe raggiunto, ma una era in prova e quindi ha detto: "No, io
non mi esprimo perché prima devo passare il periodo di prova".
Questo è il dato che ho in questo momento, quindi questo 81% va
valutato. È chiaro che, parlando di efficienza, proprio nell'ambito
della continuità assistenziale si è cercato di capire se era
efficiente che una OSS smettesse la sua operatività a fianco di
un'infermiera o di un medico che seguono un paziente e smettendo
doveva arrivare un'altra che ancora non sapevo che cosa si faceva,
cioè c'è un minimo di
ratio
che in qualche modo va valutata
con attenzione. Su quest'argomento lei mi dice che si può ritornare
entro il 31 ottobre, diremo anche alle organizzazioni sindacali che
ovviamente dovranno esprimersi in modo coerente rispetto a tutto un
percorso che hanno autorizzato negli altri settori.
Come le ho spiegato, ci sono diverse strutture che hanno avuto
l'
okay
anche da parte sindacale, quindi questo è il
passaggio. Seguiremo ancora con attenzione questo percorso e magari
entro il 31 ottobre ci ritorneremo.
Presidente -
Sospendiamo brevemente per arieggiare i
locali.
La seduta è sospesa dalle ore 11:09 alle ore 11:35.
