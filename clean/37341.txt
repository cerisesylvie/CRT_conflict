Classificazione
ATTIVITÀ CULTURALI
CONSIGLIO REGIONALE
Costituzione e funzionamento degli organi consiliari



Oggetto del Consiglio n. 1142 del 8 aprile 2015 - Resoconto
OGGETTO N. 1142/XIV - Interpellanza: "Esame nella competente
commissione consiliare dei programmi di attività della Fondazione
Film Commission Vallée d'Aoste".
Presidente
- Per l'illustrazione, la parola al
Consigliere Guichardaz.
Guichardaz (PD-SIN.VDA)
- Grazie Presidente.
Abbiamo già parlato in varie occasioni di
Film
Commission
. Io stesso ho presentato un'interpellanza mirata
agli aspetti finanziari il 12 settembre scorso e la collega Certan
un'altra il 16 gennaio, quindi non è il caso che io rifaccia tutto
lo spiegone su che cosa sia questa Fondazione, quali obiettivi
persegue e nemmeno penso sia il caso di riaprire una questione
sulle dimissioni della precedente Direttrice e sulle polemiche che
ne sono conseguite, ne ha già accennato la collega Certan nel corso
della sua iniziativa. È invece nostro interesse cercare di capire
intanto se il cambio di direzione ha portato delle novità, se cioè
nel frattempo si sono messi in piedi dei nuovi progetti, dei nuovi
contatti, se si sono implementate delle attività già avviate con il
precedente Direttore. È una curiosità legittima viste le polemiche
conseguenti all'avvicendamento tra la dottoressa Alessandra
Miletto, la precedente Direttrice, e il dottor Igor Tonino, il
nuovo Direttore. È una curiosità visto che la
Film
Commission
è un ente controllato dalla Regione e ricordate,
colleghi, che, pur essendo costituita in Fondazione, la
Film
Commission
riceve quasi tutti i fondi per il suo funzionamento
e per il
film
fund
, il fondo che serve per
incentivare e sostenere le produzioni cinematografiche,
direttamente dalla Regione. Dicevo che, poiché la
Film
Commission
di fatto è una controllata regionale, è bene capire
se e come sta funzionando e soprattutto se collabora attivamente
con la Regione e con le sue emanazioni per quelle azioni
promozionali e di rafforzamento dell'immagine della Valle d'Aosta,
della sua valorizzazione che sono tra le finalità istituzionali
della
Film Commission
. Infatti la legge regionale n. 36 del
2010, quella che istituisce la Fondazione, dice all'articolo 1 che
tra i compiti della
Film Commission
vi è appunto la
promozione del nostro territorio, la valorizzazione della sua
immagine, del contesto culturale, turistico e ambientale.
Una delle domande poste nell'interpellanza riguarda appunto le
attività della
Film Commission
, con particolare riferimento
alle due diverse Direzioni: quella della dottoressa Miletto e
quella attuale del dottor Tonino. In buona sostanza chiediamo se vi
è da parte dell'Assessore
"la disponibilità a collaborare
-
questo è il testuale -
alla programmazione di audizioni che
aiutino ad acquisire ogni informazione utile a valutare le attività
svolte e i risultati conseguiti dalla precedente Direzione e i
programmi di attività e di intervento messi in atto dall'attuale
gestione"
: questa è la seconda richiesta di intervento in V
Commissione.
La
Film Commission
quindi è un argomento di attualità
così come lo è la questione EXPO sia per le recenti vicissitudini,
anzi direi per i recenti travagli che hanno interessato la società
regionale EXPO Valle d'Aosta S.p.A., società istituita dalla
Regione in vista dell'esposizione universale di Milano, sia perché
EXPO 2015
si inaugurerà tra un mesetto e quindi il tempo
stringe. I travagli della EXPO VdA sono noti ed è inutile qui
rivangare i motivi delle dimissioni dei colleghi La Torre e
Cognetta. Si è scritto e si è detto abbastanza, l'importante ora è
che l'
EXPO
- non la società, ma l'evento mondiale: l'
EXPO
Milano 2015
- possa diventare anche per la Valle d'Aosta uno
strumento efficace e snello per poter far conoscere la nostra
Regione fuori dai suoi confini, un'opportunità di rilancio per i
settori enogastronomici, agricoli, turistici, per rimanere nei temi
di
EXPO
, che, ricordo, è incentrato sull'alimentazione e
sulla nutrizione: questo è il tema di
EXPO 2015
, quindi una
vetrina internazionale e perché ciò avvenga è necessario che tutte
le forze a disposizione, tutte le energie positive siano
concentrate nel conseguimento dell'obiettivo. Bene, allora che la
società EXPO VdA operi in questa direzione, cioè quella di dare una
maggior visibilità possibile alla nostra regione, spero che il
collega Restano possa raccogliere i cocci della nostra controllata
e ricomporli al fine di produrre dei risultati concreti e lo dico
malgrado, colleghi, noi si sia votato contro la costituzione
dell'EXPO VdA così come la conosciamo adesso, cioè con a capo dei
politici tanto per capirci. E purtroppo, colleghi, gli eventi sono
lì a dimostrare che non avevamo tutti i torti a storcere il naso
quando abbiamo fatto questo dibattito, ma ora crediamo che non ci
sia più tempo per pensare ad altre formule, ad altre modalità,
quindi è necessario correre con questa società, produrre idee,
progetti, risultati.
Dicevo che auspichiamo una positiva capacità della EXPO VdA di
conseguire i suoi obiettivi; certo, per far questo, non può pensare
di correre da sola. Non può pensare il collega Restano di non
sfruttare al massimo le competenze e le potenzialità in capo ad
altre società regionali che già si occupano di promozione e di
valorizzazione. Viene da pensare al Forte di Bard, un ente che ha
al suo attivo un'organizzazione consolidata nel campo degli eventi
promozionali e culturali, viene da pensare all'
Institut
agricole
, per esempio, al Cervim, alla
Chambre
, ma anche
ad INVA per quanto riguarda il supporto informatico e la
comunicazione virtuale, tutte realtà già fortemente radicate sul
territorio, già operative direi, ma a noi viene da pensare anche
alla
Film Commission VdA
, ed ecco la relazione con EXPO VdA,
al suo ruolo di ente di promozione, di valorizzazione, appunto, del
contesto culturale, turistico, ambientale attraverso le immagini e
i suoni. La società EXPO VdA, peraltro, Assessore, ha nel suo
oggetto sociale proprio lo svolgimento di ogni attività utile alla
promozione turistica e di immagine della Regione correlata proprio
a
EXPO
, quindi creare una sinergia tra tutti i soggetti che
hanno già attivato dei percorsi e che sono portatori di sapere in
ambiti che possono rivelarsi utili a EXPO VdA è fondamentale per
entrare rapidamente a regime. Non mettere a disposizione, non
mettere in rete questo
know-how
sarebbe sbagliato e
produrrebbe uno spreco di energie e di efficienze incalcolabile e
quindi l'altra questione che poniamo nella nostra interpellanza va
proprio in questa direzione, cioè chiediamo se
Film
Commission
ha in essere o se vi sono in programma forme di
collaborazione con la società EXPO VdA, la
Chambre
,
l'Assessorato del turismo o altri organismi deputati al rilancio e
alla promozione del territorio, del nostro territorio in vista
della prossima esposizione universale di Milano. Grazie.
Presidente
- Per la risposta, la parola all'Assessore
Rini.
Rini (UV)
- Grazie Presidente.
Entrando subito nel merito dei quesiti posti dal collega
Guichardaz, per quanto riguarda la prima questione, nelle prime
settimane di insediamento la nuova Direzione ha approfondito la
conoscenza con le varie realtà presenti sul territorio regionale
siano esse istituzioni culturali, realtà imprenditoriali e anche di
categoria, al fine di stabilire con esse un rapporto che sia di
effettiva collaborazione e che sia un rapporto di collaborazione
proficua. Per quanto riguarda la società EXPO, invece, sia
nell'ambito delle iniziative da organizzare sul territorio
regionale che in vista della presenza nel Padiglione Italia
all'
EXPO Milano,
è in essere la volontà di realizzare dei
prodotti ovviamente in campo audiovisivo. Per detti prodotti si
ritiene di coinvolgere i professionisti locali, che saranno
valutati attraverso un apposito bando di selezione gestito
direttamente dalla
Film Commission Vallée d'Aoste
. Il
rapporto con
Chambre valdôtaine des entreprises des activités
libérales
è stato ridisegnato in considerazione delle nuove
esigenze economiche emerse, rafforzando di conseguenza la volontà
di collaborazione su singoli progetti legati ad iniziative mirate
di informazione nei confronti di tutte le attività imprenditoriali
del territorio valdostano. Segnalo poi che per la prima volta in
Valle d'Aosta verrà organizzato il Festival
Cinema da amare
,
che è un Festival importante che coinvolge un grande numero di
giovani e che dà anche la possibilità di esportare quello che è il
nostro territorio con le sue peculiarità, in particolar modo
culturali, fuori dai confini della nostra regione. Questo sarà
fatto in accordo con l'Assessorato...ovviamente l'Assessorato
dell'istruzione e cultura, ma anche l'Assessorato del turismo,
sport e commercio e la
Film Commission Valle d'Aosta
e si
organizzerà, appunto, questa tappa del più grande raduno di giovani
cineasti provenienti da tutte le parti del mondo. L'idea di questo
progetto è quella di una settimana a cosiddetto "tutto schermo" per
vivere il cinema, produrre film, godere della proiezione di
pellicole sia recenti che del passato, incontrare personaggi di
spicco del mondo cinematografico ed ospitare giovani da tutto il
mondo che possano conoscere la nostra realtà ed apprezzarla e poi -
perché no? - anche tornarci in futuro, il tutto aperto alla
cittadinanza e quindi vuole essere naturalmente un'occasione anche
per i valdostani, in una cornice magnifica ed unica come quella del
Teatro Romano di Aosta, quindi nel cuore della città. Sono stati
avviati, inoltre, contatti significativi per collaborazioni a breve
e lungo termine con istituzioni a carattere culturale, quali, per
esempio, il Forte di Bard, l'Osservatorio astronomico di
Saint-Barthélemy, l'
Alliance française de la Vallée d'Aoste
e tutte le istituzioni scolastiche del territorio. Con
l'
Alliance française
abbiamo presentato qualche settimana fa
il programma de
La Semaine de la francophonie
, dove per la
prima volta c'è stata anche la partecipazione anche della
Film
Commission
e anche con le scuole si sta cercando di incentivare
anche la conoscenza e la formazione di una consapevolezza e di una
cultura anche in ambito cinematografico.
Per quanto riguarda invece il secondo quesito:
"se vi è la
disponibilità a collaborare alla programmazione di
audizioni..."
, come per la risposta di questa mattina,
ovviamente noi siamo sempre non solo disponibili, ma accogliamo con
favore la volontà di collaborare, di condividere anche in questo
campo dei momenti di confronto con la Commissione consiliare
competente, quindi diamo assolutamente la nostra massima
disponibilità in tal senso. Io - e mi avvio alla conclusione - non
entrerei nel merito della differenza tra l'operato dei diversi
direttori, non credo sia questo l'oggetto della discussione, non
sia questo l'oggetto appunto del quesito che lei ci pone, anche
perché credo che sia indiscussa la professionalità e soprattutto la
bontà dell'operato di entrambi i Direttori. Io però non posso in
quest'occasione non esprimere tutta la mia anche personale
soddisfazione per l'attività che sta portando avanti la
Film
Commission Valle d'Aosta
in un momento di difficoltà -
sappiamo, e ne abbiamo parlato anche in sede di bilancio, le
difficoltà anche economiche di quest'ente -, per i grandi sforzi
che il Direttore e il suo
staff
stanno facendo proprio per
cercare di creare sinergia con il territorio valdostano, con enti
pubblici - innanzitutto ovviamente con l'Assessorato di
riferimento, ma anche con gli altri Assessorati -, con gli enti
parapubblici e anche con i privati. Io questa credo sia davvero la
direzione giusta e di questo noi siamo particolarmente soddisfatti,
così come, come le ricordavo prima, anche per la rinnovata
collaborazione, per il rinnovato interesse per quello che è
l'ambito della formazione dei nostri ragazzi e quindi la
collaborazione con le istituzioni scolastiche. Da parte nostra
abbiamo dato la massima disponibilità in tal senso e devo dire che
è stata accolta con entusiasmo e diverse attività stanno prendendo
corpo. Io qua ho ritenuto opportuno non farle un elenco puntuale di
tutte le precise attività, proprio richiamando anche la seconda
parte della sua interpellanza dove chiede la disponibilità a
trattare il tema in Commissione. Credo che - per quel che ci
riguarda, gliela ho già confermata - ovviamente anche da parte del
Direttore della
Film Commission
ci sia la massima
disponibilità a condividere con la Commissione l'attività. C'è un
programma dettagliato di tutto quello che è stato fatto, di quello
che è in essere e soprattutto di quello che si vuole fare per il
futuro. Credo che quella sarà la sede opportuna per discutere nel
dettaglio e capire quale sarà la strada da percorrere nel futuro.
Grazie.
Presidente
- Per la replica, la parola al Consigliere
Guichardaz.
Guichardaz (PD-SIN.VDA)
- Grazie Assessore.
L'
EXPO
è un'occasione, dicevo prima, una vetrina. Si
parla di 20 milioni di visitatori da maggio ad ottobre, quindi è
davvero auspicabile che ci sia il massimo impegno e la massima
sinergia possibile. Noi abbiamo delle società, dicevo prima, delle
entità controllate dalla Regione che devono in quest'occasione,
forse più che nelle altre, dimostrare una capacità di collaborare
tra di loro che fino ad ora probabilmente non c'è stata. Potrebbe
essere questa l'occasione, dicevo prima, per mettere in rete le
conoscenze, le esperienze e le competenze acquisite al fine di
poter lavorare tutti nella medesima direzione: la direzione è
proprio quella di una promozione della nostra regione, considerato
anche il denaro che comunque è stato messo a disposizione per
quest'evento, perché parliamo di 1.600.000 euro assegnato alla
società EXPO, più alcune centinaia di migliaia di euro per
l'iscrizione, per il diritto al padiglione. Sono quindi dei bei
soldi che, se non verranno spesi in maniera corretta,
probabilmente...non dico che è un crimine, ma è qualcosa che ci
peserà anche un po' sulla coscienza, soprattutto in un momento come
questo. L'invito quindi è proprio quello di sedersi, di sedervi, di
sederci, perché il fatto di chiedere anche un'audizione, quindi
interessare anche il Consiglio e i Commissari credo sia
un'importante anche forma di collaborazione e di interessamento
anche da parte nostra. Non è cioè una richiesta impossibile quella
di sedersi intorno ad un tavolo per cercare di capire come mettere
insieme questi che spesso e volentieri sono dei comparti stagni che
poco collaborano tra di loro, lo dicevo già prima. Non ho parlato
di orticelli, ma spesso e volentieri si tende a guardare un po' in
casa propria senza avere la capacità...cioè queste entità forse
anche in quest'occasione, magari coordinate da EXPO, devono
cominciare a lavorare e produrre dei risultati che siano superiori
ai costi che noi sosteniamo per tenere in piedi queste società.
Dobbiamo anche applicare una logica, se vogliamo, anche contabile
dei costi e benefici, non è più possibile avere delle società che
non producano dei risultati quantificabili e dei risultati
concreti.
Riguardo poi alla questione dell'audizione con le due Direzioni,
io non voglio entrare nella polemica delle dimissioni, non
dimissioni, del perché, del per come, è una cosa che è già stata
dibattuta nel corso di altre iniziative, però, essendomi
interessato della precedente gestione, a me interessa sinceramente
capire intanto se esiste anche una continuità di intenti, se
esiste...non so se c'è stata anche una staffetta nella consegna del
lavoro, che io ho verificato essere stato un buon lavoro, un grande
lavoro da parte della precedente Direzione e se si continua su
quella strada magari innovando, perché adesso, insomma, un
cambiamento io non so poi se porterà a dei risultati positivi, io
spero di sì, ma è importante, per quanto mi riguarda - io ne parlo
a titolo personale, un po' anche a nome del gruppo...-, cercare di
capire se questo cambiamento non è, come spesso succede nei
cambiamenti che avvengono magari per motivi indicibili...se questo
cambiamento è un cambiamento che porta un valore aggiunto o se
significa una cesura e un ricominciare da capo rispetto alle
attività precedenti, io credo che non sia il caso, che non sia
opportuno. Forse questo colmerebbe anche un po' una mancanza, se
vogliamo, di informazione rispetto a quanto è avvenuto in
quest'avvicendamento e forse farebbe anche un po' di giustizia
rispetto a ciò che la
Film Commission
, malgrado gli eventi e
la riduzione di risorse, ha fatto fino adesso. Nell'incentivare
quindi il collega Restano nel procedere rapidamente in questa
direzione, fargli anche a questo punto anche gli auguri, perché non
si può fare diversamente dato che manca meno di un mese al momento
clou
...insomma, speriamo che davvero si riesca tutti quanti
a lavorare questa volta in un'unica direzione per il bene anche
della nostra Regione. Grazie.
Presidente
- Punto 23 all'ordine del giorno.
