Classificazione
AGRICOLTURA


Resoconto integrale del dibattito dell'aula
Oggetto del Consiglio n. 914 del 21 ottobre 1999 - Resoconto
OGGETTO N. 914/XI Approvazione della deroga (comma 2
dell’articolo 21 l.r. 30/1984 e successive
modificazioni) per concessione provvidenze a favore
dell’azienda agricola Dino Bonin, di Arnad, avente
sede nel comprensorio servito da struttura cooperativistica
regionale, per sistemazione locali ad uso azienda
vitivinicola.
Deliberazione Il Consiglio
Preso atto che l’Azienda agricola Dino Bonin di
Arnad operante nel settore agricolo ha presentato una richiesta
tendente ad ottenere le provvidenze regionali previste dalla legge
regionale 6 luglio 1984, n. 30 e successive modificazioni, per la
sistemazione di locali ad uso azienda vitivinicola;
Atteso che tale azienda sorge nel comprensorio servito da
struttura regionale gestita da cooperativa agricola operante nel
settore vitivinicolo, e precisamente la "Coop. Agricole la Kiuva
S.r.l" di Arnad;
Considerato che il comma 2 dell’articolo 21 della
legge regionale 6 luglio 1984, n. 30 e successive modificazioni,
così come sostituito dall’articolo 7 della legge
regionale 13 giugno 1991, n. 19, prevede che nelle zone interessate
dagli impianti e dalle attrezzature destinate alla raccolta,
trasformazione, lavorazione, conservazione, commercializzazione e
vendita di prodotti agricoli e zootecnici, non possono essere
concesse provvidenze, per gli stessi scopi, alle aziende ricadenti
nel comprensorio servito dalle strutture collettive, salvo deroghe
approvate dal Consiglio regionale;
Preso atto che il Servizio produzioni agricole e riordino
fondiario dell’Assessorato agricoltura e risorse
naturali ha ritenuto l’intervento previsto
dall’azienda, razionale al dimensionamento e
conforme ai criteri - approvati con deliberazione della Giunta
regionale n. 1792 del 25 maggio 1998 - concernenti
l’istruttoria delle richieste di finanziamenti per
la realizzazione di fabbricati rurali;
Preso atto inoltre che la sopracitata azienda non conferisce i
propri prodotti alla cooperativa sopraricordata e che pertanto la
stessa necessita di adeguate strutture, per la trasformazione e la
conservazione dei propri prodotti agricoli;
Richiamata la deliberazione della Giunta regionale n. 2 in data
11 gennaio 1999 concernente l’approvazione del
bilancio di gestione per l’anno 1999 e per il
triennio 1999/2001, con attribuzione alle strutture dirigenziali di
quote di bilancio e degli obiettivi gestionali correlati e di
disposizioni applicative, nonché la circolare n. 4 in data 29
gennaio 1999;
Visto l’obiettivo n. 152102 –
Interventi finalizzati al miglioramento e
all’efficienza delle strutture agricole e al
riordino fondiario;
Visto l’articolo 8 del decreto legislativo 22
aprile 1994, n. 320, come modificato dall’articolo 1
del decreto legislativo 16 febbraio 1998, n. 44, in ordine alla
sottoposizione dell’atto a controllo;
Visto il parere favorevole rilasciato, dal capo del servizio
produzioni agricole e riordino fondiario
dell’Assessorato dell’agricoltura e
risorse naturali, ai sensi del combinato disposto degli articoli
13, comma 1, lettera e) e 59, comma 2 della legge regionale 23
ottobre 1995, n. 45, sulla legittimità della presente
deliberazione;
Delibera
1) di approvare la deroga, ai sensi del comma 2
dell’articolo 21 della legge regionale 6 luglio
1984, n. 30 e successive modificazioni, così come sostituito
dall’articolo 7 della legge regionale 13 giugno
1991, n. 19, per la concessione delle provvidenze previste
dall’articolo 6 della legge regionale in questione a
favore dell’Azienda agricola Dino Bonin di Arnad
avente sede nel comprensorio servito da struttura cooperativistica
regionale, per la sistemazione di locali ad uso di azienda
vitivinicola;
2) di dare atto che alla determinazione della spesa ammissibile,
alla concessione della relativa provvidenza
all’azienda agricola sopraccitata, nonché
all’impegno della spesa, provvederà la Giunta
regionale con successivo provvedimento deliberativo.
Président
La parole à l'Assesseur à l'agriculture et aux
ressources naturelles, Perrin.
Perrin (UV)
Per una brevissima illustrazione. L'azienda
agricola di Arnad ha fatto richiesta per la sistemazione di locali
ad uso azienda vitivinicola. Quest'azienda sorge nel comprensorio
servito dalla struttura cooperativa la Kiuva; la legge n. 30
prevede che nelle zone interessate da impianti e da attrezzature
servite da cooperative non possono essere concesse provvidenze
salvo deroghe approvate dal Consiglio regionale. L'intervento
previsto per il miglioramento e la razionalizzazione di
quest'azienda è stato valutato dagli uffici competenti in modo
positivo; quest'azienda non conferisce i propri prodotti alla
cooperativa, trasforma direttamente, è un'azienda avviata, è
collegata con un agriturismo per cui ci sono tutte le condizioni
per favorirne lo sviluppo e quindi per proporre la deroga.
Président
Si personne ne demande la parole, je soumets au
vote l'objet n° 25:
Conseillers présents: 28
Votants: 22
Pour: 22
Abstentions: 6 (Collé, Frassy, Lanièce, Lattanzi, Marguerettaz,
Tibaldi)
Le Conseil approuve.
