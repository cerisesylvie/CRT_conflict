Classificazione
RICERCA



Oggetto del Consiglio n. 1403 del 6 ottobre 2010 - Resoconto
OGGETTO N. 1403/XIII - Disegno di legge: "Modificazioni alla
legge regionale 7 dicembre 1993, n. 84 (Interventi regionali in
favore della ricerca e dello sviluppo)".
Articolo 1
(Modificazioni all'articolo 8 della legge regionale 7
dicembre 1993, n. 84)
1. Il comma 5 dell'articolo 8 della legge regionale 7
dicembre 1993, n. 84 (Interventi regionali in favore della ricerca
e dello sviluppo), è sostituito dal seguente:
"5. Per le imprese insediate nell'area industriale Cogne di
Aosta e per quelle insediate nell'edificio denominato Pépinière
d'entreprises, situato nel comune di Pont-Saint-Martin, si
applicano le disposizioni di cui ai commi 6 e 7.".
2. Al comma 6 dell'articolo 8 della l.r. 84/1993, le parole:
"A decorrere dal 1° gennaio 2008," sono soppresse.
3. Al comma 7 dell'articolo 8 della l.r. 84/1993, le parole:
"alle imprese insediate nell'area industriale Cogne di Aosta" sono
sostituite dalle seguenti: "alle imprese di cui al comma
5".
Président
- La parole au rapporteur, le Conseiller
Bieler.
Bieler (UV)
- Merci, M. le Président.
Le projet de loi que nous examinons se compose d'un seul article
et modifie la loi régionale n° 84 du 7 décembre 1993 qui s'intitule
"Interventions régionales en faveur de la recherche et du
développement". L'objectif de ce texte est de rendre plus
attrayante l'installation des entreprises au sein de la structure
"Pépinière d'entreprises", qui appartient à Vallée d'Aoste
Structure située a Pont-Saint-Martin. II est prévu que les
dispositions relatives aux contributions, dont il est question aux
alinéas 6 et 7 de l'article 8 de la loi n° 84/1993, s'applique,
outre aux entreprises qui se trouvent dans la zone industrielle
Cogne d'Aoste, comme cela est prévu par le texte actuellement en
vigueur, aussi aux entreprises se situant dans la Pépinière
d'entreprises se trouvant dans la commune de Pont-Saint-Martin,
comme je l'ai dit. L'on augmente donc les contributions maximales
pour les projets concernant la recherche et le développement pour
les entreprises implantées a Pont-Saint-Martin. Il s'agit d'une
modification toute simple, mais qui, à mon sens, est importante
afin de mieux soutenir les entreprises qui
œuvrent dans le domaine de la recherche et du
développement et de les encourager à s'installer dans la structure
de la Basse Vallée.
Merci de votre attention.
Président
- J'ouvre la discussion générale.
Je vous rappelle qu'a été déposé un amendement signé par le
groupe ALPE et Partito Democratico.
La parole au Conseiller Donzel.
Donzel (PD)
- Alle volte piccoli provvedimenti
legislativi rischiano di sfuggire alla nostra attenzione, perché
magari sono costituiti da un piccolo articolo e sembra che non
abbiano un'incidenza particolare nel sistema normativo regionale.
Invece noi siamo dell'avviso che questo disegno di legge, che
modifica una legge regionale già esistente, già funzionante, è di
estrema importanza perché cade in un momento estremamente
delicato.
La crisi economica che ha colpito l'occidente è arrivata anche
in Valle d'Aosta, è arrivata in modo pesante soprattutto nel
settore industriale, perché una struttura industriale che già era
fragile in quanto inserita in un contesto montano, difficile in
questo contesto storico, particolarmente difficile per accogliere
insediamenti industriali, in un contesto in cui alcune aziende
erano collegate all'indotto dell'auto e quindi la crisi
internazionale dell'automobile è stata durissima anche nei nostri
confronti... era estremamente importante attivare ulteriori risorse
che andassero a premiare la possibilità di sviluppare ricerca, che
è poi alla base della possibilità di ripartire con processi
industrializzati, caratterizzati anche sul nostro territorio.
Noi abbiamo sempre avuto fiducia nella possibilità di uno
sviluppo industriale, naturalmente tarato sulla nostra particolare
realtà. Non condividiamo le analisi di quelli che immaginano lo
sviluppo della nostra regione come una grande monocultura turistica
o del terziario. Noi, sulla base delle esperienze vissute
generalmente in tutte le parti del mondo, pensiamo che, se anche
vada ridimensionata magari la dimensione industriale della nostra
regione, uno sviluppo industriale anche fatto di piccole realtà...
ripeto, oggi non siamo più nell'era dei grandi insediamenti
industriali neppure nelle realtà come gli Stati Uniti o grandi
realtà industriali, ma si sviluppano piccole realtà, in particolare
in Valle d'Aosta c'è comunque un settore artigianale che è sempre
sul confine di una possibilità di sviluppo anche in termini
industriali là dove la ricerca lo consenta... a nostro avviso
questo provvedimento va nella direzione giusta, fra l'altro, in
un'area che è storicamente vocata a questo tipo di attività.
Naturalmente abbiamo anche siglato un emendamento che lascerò
illustrare al collega Chatrian, perché riteniamo che proprio in
quanto questo tipo di operazione è da noi profondamente condivisa,
vorremmo capire fino in fondo perché non si possa estendere questo
provvedimento anche ad altre aree della regione che, in questo
momento, sono in particolare difficoltà: pensiamo a Châtillon ed a
Verrès. Pertanto questo è il nostro atteggiamento e ringraziamo
anche l'Assessorato per aver sostenuto in questo momento
particolarmente difficile nuovi investimenti che credono nella
possibilità di sviluppo anche della nostra regione.
Président
- La parole au Vice-président Chatrian.
Chatrian (ALPE)
- Grazie, Presidente. Aspetteremo le
dichiarazioni dell'Assessore per quanto riguarda l'emendamento
presentato. Condividiamo questa integrazione, proprio perché
crediamo nell'importanza della ricerca e dello sviluppo. In un
momento di crisi pensiamo che incrementare i massimali e
incrementare la maglia sia molto importante.
Questo disegno di legge sappiamo tutti che non comporta oneri a
carico del bilancio, ma va ad incrementare i massimali nel campo
della ricerca e nel campo dello sviluppo. Questa mattina, parlando
dell'ex area industriale Tecdis di Châtillon, dicevamo come non
solo uno stabilimento, ma un'area può aumentare la sua credibilità,
la sua attrattività verso una potenziale azienda o un potenziale
imprenditore. Ripeto, dato che questo piccolo disegno di legge, ma
interessante, non va a modificare gli oneri a carico del bilancio,
ma va ad ampliare le maglie, auspichiamo che, da parte
dell'Assessore ci sia la volontà di creare le condizioni non solo
alla Pépinière di Pont-Saint-Martin, ma anche ad altre aree
estremamente importanti, delicate. Aree che vivono la crisi ancor
di più rispetto alla Pépinière di Pont-Saint-Martin.
Aspettiamo il posizionamento del Governo regionale per replicare
in sede di dibattito ulteriore. Grazie.
Président
- S'il n'y a pas d'autres qui veulent
intervenir, je ferme la discussion générale.
La parole à l'Assesseur aux activités productives, Pastoret.
Pastoret (UV)
- Intanto grazie alla commissione che ha
esaminato in tempi molto rapidi questo disegno di legge, grazie al
relatore e grazie agli intervenuti. È già stato detto praticamente
tutto, quindi mi ripeto, abbiate pazienza, cercherò di non
prendervi troppo tempo.
Questo disegno di legge si compone di un solo articolo, non si
propone di sottoporre a cambiamenti strutturali la legge n. 84, in
buona sostanza, ma nonostante ciò - come è stato ricordato dagli
intervenuti - il disegno di legge ha un'importanza assai più
significativa di quanto non dicano i pochi commi contenuti
nell'articolo che si propone di modificare. In effetti questo
provvedimento consentirà alle imprese in fase di start up che
andranno a collocarsi nella sede della Pépinière della Bassa Valle,
di poter essere maggiormente competitive, nel senso che potranno
accedere a dei finanziamenti nella stessa misura in cui questi sono
previsti per l'area di Aosta. Un passo avanti importante per avere
intanto una maggiore attrattività per le imprese in fase di start
up, e con questo provvedimento speriamo che l'area di
Pont-Saint-Martin possa diventare più appetibile e consentire un
maggior popolamento della Pépinière nell'obiettivo di completare
degli insediamenti, come è già avvenuto per quella di Aosta.
Parliamo di imprese in fase di start up e di Pépinière. Vorrei
ricordare che sostenere le imprese in fase di start up consente,
come peraltro si è già verificato più volte, di veder crescere
delle aziende che poi, a partire dalla fase di incubazione, vanno
ad insediarsi in altri immobili o anche in altre zone. Il disegno
di legge, quindi, al di là della laconicità dell'articolato, si
propone di sostenere questa fase di incubazione delle imprese
poiché è attraverso questo processo che si possono costruire i
presupposti per insediamenti futuri, duraturi e soprattutto
sorretti da qualità, che tutti ci siamo detti, in questa sede,
molte volte, essere l'elemento discriminante affinché le imprese
possano avere successo.
Non sto a girare attorno al problema, è stato presentato un
emendamento, lo abbiamo tutti visto, e devo dire che questo è un
emendamento che, al di là delle buone intenzioni, non va nel senso
di ciò che ho appena sostenuto, e cerco di spiegare perché. Capisco
che lo spirito dell'emendamento sia quello di favorire uno
sviluppo, un maggior radicamento nelle zone citate dall'emendamento
stesso per quanto riguarda lo sviluppo industriale, ma ribadisco
che questo provvedimento non ha rapporto con il problema di ripresa
di attività o di sviluppo a sostegno delle aziende di Verrès e
Arnad, non in senso assoluto, non perché non lo si voglia, ma
perché si era fissato un obiettivo che ora cercherò di spiegare.
Dico questo perché va anche ricordato che se e quando le aziende di
queste località hanno svolto attività di ricerca e hanno chiesto di
accedere a finanziamenti, queste non sono mai state escluse anche
se ciò ovviamente potrebbe essere accaduto per problemi tecnici di
incompletezza o di non conformità dei progetti.
Ho l'impressione che questo emendamento rischi di ingenerare un
po' di confusione, che si presti ad insinuare nell'opinione
pubblica il fatto che ci possano essere delle zone che sono in
qualche modo ignorate quasi volutamente, e che si creino dei
processi che portano ad avere dei luoghi privilegiati rispetto ad
altri. Devo dire francamente che non è così. È proprio perché la
modifica non aveva questo intento... altrimenti ovviamente capite
bene che noi stessi l'avremmo previsto, non saremmo stati così
sprovveduti di prevedere un intervento relativo ad una zona e di
ignorarne volutamente delle altre... c'è, dietro tutto questo, una
ragione.
Va intanto detto e va fatta chiarezza di nuovo su questo, lo
abbiamo già detto altre volte: che l'opportunità di accedere ai
fondi di questa legge si rivolge alle imprese che svolgono progetti
di ricerca e di sviluppo e che non sono quindi dei finanziamenti
ordinari a sportello ed a domanda. Non è un caso che si sia
proposto, non troppo tempo fa, una modifica strutturale
significativa della legge n. 84 per quanto riguarda le istruttorie
dei progetti e l'istituzione di commissioni tecniche composte da
fior fiore di professionisti ed esperti per giudicare nel merito la
validità dei progetti di ricerca. Questo va detto e sottolineato
con forza, ma per un dovere che abbiamo verso l'esterno e verso i
cittadini affinché non si facciano delle confusioni. E, al tempo
stesso, ricordo che siamo tutti contenti se molte imprese
presentano progetti di ricerca; non è un caso che, proprio in
questa prospettiva, non solo, ma anche in questa prospettiva si sia
rinnovata in modo rafforzato la convenzione con il Politecnico di
Torino, affinché proprio questa istituzione possa essere di ausilio
a quelle aziende che, se lo riterranno, potranno avvalersi della
sua collaborazione. Speriamo che le imprese delle aree citate
nell'emendamento presentino progetti; alcune già lo fanno, hanno
ricevuto soddisfazione; di queste, nessuna - perlomeno da quando io
me ne occupo - ha mai avuto a lamentarsi del fatto che il sostegno
ai progetti di ricerca da loro presentati dal punto di vista
economico sia stato troppo risicato o ridotto.
Credo però che vada ancora una volta riaffermata e spiegata la
ragione per cui ci si rivolge alla Pépinière di Pont-Saint-Martin.
La ragione è certamente quella di riempire un vuoto, di colmare un
gap
; ho detto l'area di Aosta è satura, quella di
Pont-Saint-Martin ha necessità di saturarsi e lo auspichiamo
fortemente, ma... perché questa e non un'altra zona? Semplicemente
perché l'obiettivo legato a questo disegno di legge è quello di
favorire ed incentivare maggiormente e prioritariamente le aree
destinate alle imprese più innovative che fungano da motore per lo
sviluppo tecnologico regionale. In questo senso sono proprio le
pépinières
che costituiscono questo luogo di elezione per
l'insediamento di nuove attività ad elevato contenuto di ricerca
industriale, e devo dire che questo non lo sostengo io, le
pépinières
sono nate con questo scopo... dobbiamo anche
ricordarci da dove veniamo per sapere cosa vogliamo fare! Sono
state finanziate con fondi europei con questo intento e sono la
conseguenza di una politica che la Regione ha sviluppato negli
ultimi 20 anni, e lo ricordo, con chiunque si sia insediati nei
dicasteri decisionali in materia. Noi continuiamo a condividere
queste scelte e crediamo di situarci proprio nel solco della
continuità da questo punto di vista, cercando di rafforzare, con
questo provvedimento, questo ruolo delle
pépinières
e
poniamo rimedio - a nostro avviso in modo giusto, in questo caso -
ad una dualità che è sempre stata sbilanciata nel tempo rispetto
alla Pépinière di Aosta.
Non condividiamo quindi questo emendamento e non lo voteremo.
Voglio sottolineare che la non condivisione di questo emendamento
non è frutto di un atteggiamento risparmioso, non sono state citate
ragioni finanziarie ed economiche, non le tirerò fuori io, quindi
non è per questioni di calcoli da bilancino.
Voglio anche poi ricordare, per quanto riguarda la ricerca, che
in momenti di forte difficoltà, nel 2010, analogamente a quanto
fatto nel 2009, il Consiglio regionale, noi e voi tutti, abbiamo
fortemente rafforzato l'impegno che la Regione Valle d'Aosta ha
assunto nel sostegno della ricerca e dello sviluppo; siamo passati
dai 5.000.000 di euro annui a disposizione delle imprese a
10.000.000 di euro annui, abbiamo raddoppiato per due anni le
disponibilità di bilancio. Sottolineo fortemente con orgoglio che
deve appartenere a tutto questo Consiglio - non a me - che questa è
stata una scelta in controtendenza con rarissimi uguali in Italia,
peraltro; leggiamo tutti i giornali, e tutti sappiamo cosa si
verifica. Non voglio convincervi, ma questo è un luogo di dibattito
nel quale non parliamo a noi stessi, parliamo anche alla gente
perché capisca le cose. Molti sostengono che questa sia la strada
da seguire; poi non seguono dei fatti a delle dichiarazioni di
principio, io lo dico, credo che vada a titolo di vanto di questo
Consiglio regionale di avere assunto queste decisioni. Tutto ciò
detto, è per questa ragione che non condividiamo questo
emendamento.
Dico anche però che, se la preoccupazione è che ci possano
essere degli sviluppi ridotti o possano venire meno delle
opportunità nelle zone che voi citate... attenzione, non siamo
insensibili a tutto questo! Riteniamo che questo non sia il momento
di intervenire, ma dico anche che se fosse presente l'opportunità
di sviluppare, di sostenere fortemente ulteriormente insediamenti
significativi - però attenzione, perché poi alla ricerca si lega la
qualità - in grado di cambiare fortemente le situazioni produttive
di alcune zone, le situazioni occupazionali e di sviluppo di queste
zone che sono state prese in considerazione, ma ne potremmo anche
immaginare delle altre, non avremmo nulla in contrario a prendere
in esame la possibilità di presentare degli appositi provvedimenti
che affrontino quelle situazioni e possano tenere in conto
opportunità eccezionali e imperdibili.
Detto fuori dai denti, se ci sarà bisogno di sostenere delle
aziende che si propongono di dare forte sviluppo a quelle zone con
importanti progetti di ricerca, non abbiamo contrarietà rispetto al
fatto - come abbiamo fatto ora, senza gran can can e senza grande
fretta - di modificare di nuovo questa legge e di tenere in conto
quelle situazioni. Ma oggi il disegno di legge che abbiamo
presentato più modestamente, ma secondo me in modo più sensato dal
punto di vista della coerenza e della logica, si occupa di cercare
di far sviluppare quelle che sono state definite per vocazione le
aree da dedicare allo sviluppo delle imprese in fase di start
up.
Président
- Je soumets au vote l'amendement présenté par
le groupe ALPE et Partito Democratico, qui récite:
Emendamento
Il comma 1 dell'articolo 1 è sostituito dal seguente:
"1. Il comma 5 dell'articolo 8 della legge regionale 7
dicembre 1993, n. 84 (Interventi regionali in favore della ricerca
e dello sviluppo), è sostituito dal seguente:
"5. Per le imprese insediate nell'area industriale Cogne di
Aosta, nelle aree industriali di Verrès, Châtillon e Arnad, nonché
per quelle insediate nell'edificio denominato Pépinière
d'entreprises, situato nel comune di Pont-Saint-Martin, si
applicano le disposizioni di cui ai commi 6 e 7"."
Conseillers présents: 30
Votants: 7
Pour: 7
Abstentions: 23 (Agostino, Benin, Bieler, Alberto Cerise, Comé,
Crétaz, Empereur, Hélène Impérial, Isabellon, La Torre, André
Lanièce, Lattanzi, Lavoyer, Maquignaz, Marguerettaz, Pastoret,
Prola, Emily Rini, Salzone, Tibaldi, Marco Viérin, Manuela Zublena,
Zucchi)
Le Conseil n'approuve pas.
Président
- La parole au Vice-président Chatrian pour
déclaration de vote.
Chatrian (ALPE)
- Grazie, Presidente.
Nessuno vuole fare nessun can can su un disegno di legge così
piccolo, ma importante, come poc'anzi abbiamo detto, e soprattutto
nessuno vuole fare confusioni.
A nostro avviso era il momento anche di aprire altre maglie; a
nostro avviso, Assessore... lei ci dice che, eventualmente, se ci
saranno richieste discuteremo nuovamente in Consiglio per aprire
altre possibilità. Per chiarezza non abbiamo mai parlato di
privilegi, questo vocabolo non lo abbiamo mai utilizzato; la nostra
proposta era quella di dare la possibilità a diverse zone di
aumentare i massimali - come inseriti in questo disegno di legge -
per la Pépinière di Pont-Saint-Martin.
Due considerazioni. Lei prima ci diceva che è importante per lo
start up e per riempire un vuoto (io riprendo le sue parole); non
so, vedo altri colleghi della zona, conoscono ancora meglio di me
la zona: vuota, start up, area significativa... penso che ci siano
tutte e tre le condizioni; area industriale di Châtillon... poi lei
ha citato le altre due aree che noi abbiamo inserito
nell'emendamento... Area di Arnad: ci sono altri colleghi che
conoscono meglio di me l'Olivetti Jet, ancora altre imprese non
piccole o medie; altre aree ancora, quelle di Verrès, non cito
tutti i nomi, Balzano, Veralco, Olivetti, Meridian, e posso
continuare. A nostro avviso era il momento, Assessore, vista la
crisi, viste le difficoltà... non parliamo di privilegi, però
dobbiamo dirci tutto. Giustamente lei è stato onesto e ci ha detto
che qui non ci sono oneri a carico del bilancio regionale, i fondi
sono questi, quindi la volontà di tipo politico - sappiamo che dal
2009 i sostegni sono passati da 5.000.000 a 10.000.000, stessa cosa
per il 2010 -, la sintesi è che dobbiamo prendere atto che la
volontà odierna è di creare le condizioni in queste due zone e per
le restanti si vedrà, eventualmente.
Questa è la sintesi...
Presidente
- ...per cortesia... colleghi, guardate, è
difficile per chi interviene essere disturbato da chi parla forte,
è una mancanza di riguardo nei confronti di un vostro collega,
questo lo dico anche per i banchi della Giunta. Oltretutto sono
loro gli interlocutori, per cui chiedo, per favore... capisco che
l'ora è quella che è e ci sia della stanchezza, ma se si deve
parlare usate un tono più basso, senza disturbare chi
interviene.
Chatrian (ALPE)
- ...grazie, Presidente. Per dire che non
voteremo questo disegno di legge, ci asterremo condividendo il
principio, Assessore. A nostro avviso, però, era il momento di
ampliare le maglie ed incrementare i massimali, viste le difficoltà
di numerose aree e, a maggior ragione, le condizioni che oggi lei
ha descritto in questo Consiglio: riempire il vuoto, start up e
area significativa. Grazie.
Président
- La parole au Conseiller Donzel.
Donzel (PD)
- Per dichiarazione di voto. Come già
enunciato in precedenza, siamo a favore non oggi su questo
provvedimento di legge, non perché adesso siamo nella "maggioranza
ombra" come qualcuno... noi siamo a favore di tutte le iniziative
che vanno a favore dello sviluppo da quando siamo entrati in questo
Consiglio regionale, non quando c'è da dare una bastonata ad un
assessore, tutti questi trucchetti parlamentari che usiamo... ci
lamentiamo del Parlamento romano, poi qui vanno in scena... Noi,
quindi, su questi provvedimenti che mettono a disposizione più
risorse, siamo assolutamente favorevoli.
Ci permetta però, Assessore, di dire che da parte nostra - come
credo per aver condiviso e concordato con il collega Chatrian - non
c'era un intervento strumentale. Di questo va dato atto: abbiamo
condiviso questo emendamento su una prospettiva seria. Mi pare però
di aver colto anche da parte sua una certa attenzione nel dire: ma,
se dovesse veramente venir fuori un progetto di un certo tipo, ci
dobbiamo pensare... Questo vuol dire che non è che abbiamo detto
qualcosa che era fuori completamente dal contesto, non c'è una
banale ricerca di visibilità, sappiamo che quando parliamo di
Verrès parliamo di Politecnico, quindi se in quella zona si
dovessero creare delle condizioni...
Sappiamo anche - lo dico con una certa chiarezza - che c'è una
struttura che lei ha il compito di presiedere, che valuta questi
progetti e non è che perché uno è in una
pépinière
, presenta
un progetto, arrivano soldi... c'è sempre una valutazione sul
progetto. Naturalmente non è che si presenta un progetto di ricerca
e la Regione dà i soldi; dipende dalla qualità del progetto. Mi fa
anche piacere che lei sottolinei la qualità del progetto, quindi
non interventi che servono per dare immagine, far vedere che si
danno soldi all'attività industriale, ma c'è una seria valutazione
della qualità del progetto e della ricerca.
In questo senso noi voteremo a favore della legge, anche se
auspichiamo... e credo che anche con i colleghi torneremo in
commissione a riflettere su quali soluzioni si possano trovare per
le altre aree che, sebbene in questa condizione - lei ci ha
spiegato ci sono ragioni per privilegiare le
pépinières
-,
non hanno la condizione delle
pépinières
, ma che a nostro
avviso, in questo momento, meritano un'attenzione. Fermo restando
il fatto che la valutazione dei progetti attiene sempre alle
strutture del suo Assessorato - quindi non è che perché estendiamo
questo provvedimento a Châtillon viene finanziato un progetto
strampalato - deve essere comunque un progetto di ricerca che ha
certe caratteristiche.
È con questo spirito che avevamo presentato l'emendamento; noi
votiamo a favore della legge, ma sicuramente in commissione
torneremo a lavorare, perché tutte le aree del fondovalle
interessate ad una minima attività industriale possano trovare le
condizioni per un cammino di ripresa economica e di sviluppo
attraverso la ricerca.
Président
- La parole au Conseiller Secrétaire
Tibaldi.
Tibaldi (PdL)
- Annunciando il voto favorevole del nostro
gruppo, anch'io mi permetto di fare alcune considerazioni che sono
ispirate proprio dalla risposta data in aula dall'Assessore
Pastoret su una proposta emendativa, che ritengo non avesse alcun
vizio particolare per non essere accolta. Non ho partecipato ai
lavori della IV Commissione, perché non ne faccio parte e anche
autonomamente non ho preso parte a questo iter legislativo che è
oggi approdato in Consiglio.
Nulla quaestio
sull'importanza
di questa legge; abbiamo sempre ribadito, da quando esiste, sul
fatto che la ricerca e lo sviluppo vengano promossi, sostenuti e
incentivati.
Sinceramente però non riesco a comprendere e soprattutto a
condividere il ragionamento che ha cercato di proporci nel
respingere un'idea che, a mio avviso, valeva la pena prendere in
considerazione. Lei ha insistito sullo start up, ovvero sulla
nascita e sull'avvio di un'impresa, che è un fenomeno iniziale di
qualunque azienda venga alla luce e che può avvenire sia in un
incubatore d'impresa o in una
pépinière d'entreprises
che
dir si voglia, sia in qualunque altra località della Valle d'Aosta.
Allora, polarizzare l'attenzione solo su alcune zone credo che sia
un atto di disattenzione nei confronti di altre zone che, invece,
meriterebbero egualmente un occhio non dico di riguardo, ma
perlomeno un occhio vigile. Lei dirà: a Châtillon - ma non voglio
fare il localista - non può essere effettuato alcun start up, ed è
vero, perché di fatto abbiamo il Deserto dei Tartari da cinque anni
a questa parte, da quando Tecdis è fallita. E anche qualunque
iniziativa sia stata annunciata si è rivelata un bluff o una
bufala... possiamo ricordare anche l'episodio giapponese dell'era
"Caveri", giusto per citarlo, ma anche le iniziative che lei diceva
questa mattina, la
green economy
, cioè le iniziative legate
alla
green economy...
non sono esperienze innovative
nell'ambito dell'impresa? Mi sembra di sì! Lei, oggi, rispondendo
ad un'interpellanza dei colleghi dell'ALPE, faceva riferimento a
tutta una serie di proposte che potrebbero essere avviate in quella
zona. Allora, perché lo start up deve essere solamente ipotizzato
in alcune zone? Mi sembra che questa, invece, sia proprio una
disattenzione e io credo che questa legge, così come è stata
strutturata questa modifica anche in un articolo unico, quanto
prima dovrà essere rivista, e ne è testimonianza la storia recente.
Se lei fa una raccolta delle iniziative finanziate ai sensi della
legge n. 84 come ricerca e sviluppo, si renderà conto di quanti
soldi sono stati utilizzati e andati a buon fine, ma quante
altrettante risorse sono invece state dissipate perché in fondo si
sono rivelati progetti fallimentari. Con tutto il rispetto che
vogliamo mantenere per gli incubatori d'impresa, crediamo che il
diritto di nascere di un'azienda esista non solo nelle
pépinières
, ma anche in altre località della Valle.
Pur non condividendo il suo assunto, crediamo tuttavia
fermamente nei principi di questa legge e la votiamo.
Président
- Je soumets au vote l'article 1
er
de la proposition de loi:
Conseillers présents: 30
Votants: 26
Pour: 26
Abstentions: 4 (Giuseppe Cerise, Chatrian, Louvin, Patrizia
Morelli)
Le Conseil approuve.
Président
- Est-ce que je peux annoncer le même résultat
pour la loi dans son ensemble? La loi est approuvée avec le même
résultat.
