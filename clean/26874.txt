Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 74 del 29 marzo 1972 - Resoconto
OGGETTO N. 74/72 - Arginatura della sponda destra della Dora
in località "Les Iles", in Comune di La Salle.
(Interpellanza)
Manganoni (P.C.I.)
- Penso che l'Assessore sia al
corrente di questo. Con la piena della Dora ha portato via una
superficie non indifferente di terreno. Con lo scioglimento delle
nevi di quest'anno e tenuto conto della quantità di neve che
abbiamo in montagna, c'è da preoccuparsi che quest'anno non si
ripeta quanto si è già verificato e che quindi l'acqua continui a
corrodere e ad asportare del terreno.
Ora interesserebbe sapere se l'Assessore intende provvedere,
possibilmente in tempo, cioè prima che si verifichino le piene,
anche se non può, in questo brevissimo periodo di tempo, eseguire
un'opera definitiva, ma magari anche provvisoria, per evitare la
corrosione di altre superfici di terreno.
Rollandoz (D.C.)
- Eravamo informati dell'accaduto.
L'anno scorso, in autunno, ci giunse una petizione da parte degli
abitanti della frazione Derby.
Abbiamo predisposto per fare un intervento provvisorio.
Provvederemo a fare una scogliera nel tratto interessato. Quindi
non è una soluzione definitiva e d'altronde, in primavera, tra lo
scioglimento della neve e la piena della Dora il tempo è talmente
breve! Quindi ritengo, nella prossima quindicina, si inizierà
quest'opera: una breve scogliera per non permettere ulteriore
corrosione.
L'Assessorato all'agricoltura provvederà nel contempo ad un
progetto più radicale e, successivamente, vedranno la possibilità
di intervento.
Manganoni (P.C.I.)
- Soddisfatto della risposta.
Fosson (U.V.)
- Si passa al punto 5.
