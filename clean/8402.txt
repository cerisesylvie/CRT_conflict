Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2883 del 29 maggio 1987 - Resoconto
OGGETTO N. 2883/VIII - RINVIO OGGETTI.
Punto 36 all'ordine del giorno: proposta di legge regionale n.
377, presentata dal Consigliere regionale del Gruppo M.S.I.
Domenico Aloisi, concernente: "Provvedimenti per la prevenzione,
diagnosi e cura dell'AIDS in Valle d'Aosta".
PRESIDENTE
: Ha chiesto di parlare il Consigliere Aloisi,
ne ha facoltà.
ALOISI - (M.S.I.):
Il problema dell'AIDS è un problema
drammatico che investe in questo periodo tutta la collettività
nazionale ed internazionale. Ho presentato questo disegno di legge
che è già stato discusso nella I^ e III^ Commissione. Ci sono
alcune divergenze con l'Assessorato alla Sanità, pertanto chiederei
all'Assessore, data l'importanza di questa legge che cerca di
salvaguardare la salute dei cittadini, se è disposto a rivedere
insieme quegli aspetti che sono oggetto di disaccordo e quindi di
rinviare la discussione di questo disegno di legge per vedere di
concordare con l'Assessorato la stesura di un testo unico a difesa
e tutela dei cittadini valdostani su questo drammatico
problema.
PRESIDENTE
: La proposta di legge n. 377 viene, dietro
richiesta del proponente, rinviata alle Commissioni.
Il Consiglio prende atto.
Punto 37 all'ordine del giorno: proposta di legge n. 390,
presentata dal Consigliere regionale di Nuova Sinistra Giovanni
Sandri, concernente: "Norme per l'istituzione di Parchi e Riserve
naturali".
PRESIDENTE:
Ha chiesto di parlare il Consigliere Sandri,
ne ha facoltà.
SANDRI - (N.S.)
: Per quanto riguarda la proposta di
legge, essendo stata presentata anche la proposta di legge dal
Partito comunista, chiedo che sia rinviata in Commissione per
l'approfondimento e l'unificazione eventuale dei due testi.
PRESIDENTE
: Su richiesta del Consigliere proponente, la
proposta di legge n. 390 viene rinviata alle Commissioni.
Il Consiglio prende atto.
