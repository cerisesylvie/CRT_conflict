Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1509 del 18 ottobre 1990 - Resoconto
OGGETTO N. 1509/IX - Concessione di un contributo di Lire
10.000.000 all’Associazione culturale Coro Penne
Nere di Aosta, per l’organizzazione di una rassegna
di canto corale - Approvazione ed impegno di spesa.
Presidente - Do lettura del testo della delibera:
IL CONSIGLIO delibera
1) di approvare la concessione di un contributo di L. 10.000.000
(diecimilioni) all’Associazione culturale Coro Penne
nere per l’organizzazione di una rassegna di canto
corale tenutasi presso il Teatro romano di Aosta, in data 5 agosto
1990;
2) di approvare ed impegnare la spesa di L. 10.000.000
(diecimilioni), con imputazione della spesa stessa al Cap. 37220
del bilancio di previsione della Regione per l’anno
1990 ("Contributi e sussidi ad istituzioni ed organismi vari per
attività nel settore del turismo e del tempo libero") che presenta
la necessaria disponibilità;
3) di stabilire che alla liquidazione si provveda ai sensi
dell’art. 58 della L.R. 27.12.1989, n. 90, su
presentazione di idonea documentazione di spesa.
Presidente - Ha chiesto di parlare l’Assessore
al Turismo, Urbanistica e Beni Culturali Pascale, ne ha
facoltà.
Pascale (PSI)
- Si tratta di un contributo per la
rassegna di canto corale che si è già tenuta presso il Teatro
Romano in data 5 agosto di questo anno.
Presidente
- Pongo in votazione la delibera in
oggetto.
Esito della votazione:
Presenti, votanti e favorevoli: 31
Il Consiglio approva all’unanimità.
***
