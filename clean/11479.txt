Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2532 del 25 settembre 1991 - Resoconto
OGGETTO N. 2532/IX Sospensione dei lavori di costruzione del
rifugio dell'Urtier e dell'attività di cava nella zona di Vieyes,
in Comune di Cogne
(Interpellanza).
Errore. L'origine
riferimento non è stata trovata.
Presidente
Do lettura dell'interpellanza presentata dal
Consigliere Riccarand ed iscritta al punto 20 dell'ordine del
giorno.
Interpellanza Visto l' "Appello per la Val di Cogne" diffuso,
in data 23 agosto 1991, dal WWF - Fondo Mondiale per la
Natura;
Rilevato che in tale appello si esprimono forti critiche alla
costruzione di un nuovo rifugio cosiddetto "alpino" in località
Peradza, nel vallone dell'Urtier ed alle attività di cava nella
zona di Vieyes;
Rilevato altresì che il WWF chiede una sospensione dei lavori
del rifugio dell'Urtier e della cava di Vieyes per riesaminare le
implicazioni ambientali di tali interventi;
il sottoscritto Consigliere regionale del Gruppo Verde
Alternativo
interpella
la Giunta regionale per sapere:
1) se la cava presso Vieyes è regolarmente autorizzata ai sensi
della legge regionale 19 ottobre 1989, n. 67 e gli estremi degli
atti autorizzativi;
2) in che data la Società Carolimpresa ha presentato richiesta
per il nullaosta della Sovrintendenza regionale per i Beni
Ambientali e Culturali; il contenuto del parere emesso in data 19
dicembre 1990 dall'ufficio della Sovrintendenza che ha istruito la
pratica; il contenuto e gli estremi del nullaosta della
Sovrintendenza regionale;
3) in che data la Società Carolimpresa ha presentato richiesta
di concessione edilizia al Comune di Cogne ed in che data tale
concessione è stata rilasciata;
4) che cosa si intende fare nei confronti della richiesta di
sospensione dei lavori avanzati dal WWF.
Presidente
Ha chiesto la parola il Consigliere
Riccarand; ne ha facoltà.
Riccarand (VA)
Alla fine del mese di agosto, io,
come altri Consiglieri, come il Presidente della Giunta,
Ministri..., abbiamo ricevuto un documento firmato dal
Vicepresidente nazionale del WWF, in cui si segnalano due
situazioni che rappresentano un pericolo ambientale per la Valle di
Cogne. Le due situazioni sono indicate in una cava in corso di
coltivazione nella zona di Vieyes e nella costruzione di un
rifugio, cosiddetto "alpino", nel vallone dell'Urtier in località
Peradza.
Io ho cercato di avere alcune informazioni su questi due
interventi e, in particolare rispetto al rifugio, ho chiesto di
vedere la documentazione presso l'Assessorato del turismo, sia
quella presso la Sovrintendenza sia quella presso l'ufficio che ha
istruito la pratica del contributo.
Devo subito dire che ho trovato una resistenza molto forte alla
possibilità di esaminare le pratiche e di avere le informazioni.
Intanto presso la Sovrintendenza ho potuto esaminare la pratica
solo dopo una settimana di attesa e la stessa mi è stata sottoposta
priva di alcuni documenti, nel senso che mi è stato detto che non
mi potevano essere esibiti. Il Dirigente dell'Ufficio del turismo
mi ha negato l'autorizzazione per esaminare la pratica del
contributo, dicendo che gli unici atti che potevano essere
esaminati erano quelli definitivi o conclusivi, cioè in pratica le
bozze di deliberazioni che poi sono gli atti che arrivano alla
votazione del Consiglio e che quindi non ho sicuramente bisogno di
andare ad esaminare nei vari uffici.
Ho fatto presente questa negazione dei diritti all'informazione
in sede di Commissione, ho inviato anche una lettera all'Ufficio di
Presidenza e su questo argomento ho presentato anche una mozione,
che discuteremo nel prossimo Consiglio, perché ci troviamo di
fronte ad una situazione intollerabile.
Devo dire che, dopo questa presa di posizione, l'Assessore mi ha
fatto consultare la pratica del mutuo e quindi ho potuto prendere
atto della documentazione, ma l'esame non ha fugato, anzi ha
accentuato una serie di perplessità che mi erano venute leggendo il
documento del WWF ed esaminando la questione.
Per questo, con l'interpellanza in oggetto, chiedo di avere
alcuni chiarimenti su entrambi gli interventi, la cava ed il
rifugio in costruzione, e chiedo in particolare quali sono gli
estremi di autorizzazione della cava, ai sensi della legge
regionale n. 67 del 1989, ed in merito al rifugio vorrei sapere in
che data è stata presentata dalla Società Carolimpresa la domanda
per il nullaosta alla Sovrintendenza regionale per i beni
ambientali, il contenuto del parere emesso in data 19 dicembre 1990
dall'Ufficio della Sovrintendenza che ha istruito la pratica ed
infine il contenuto e gli estremi del nullaosta della
Sovrintendenza regionale.
Allo stesso modo vorrei conoscere gli estremi della concessione
edilizia del Comune di Cogne. Infine, poiché nel documento del WWF
si chiede esplicitamente una sospensione di questi interventi, con
una pausa di riflessione per riesaminare le questioni e vedere se
si tratta di interventi opportuni e quindi da proseguire, oppure da
interrompere, vorrei conoscere in merito l'orientamento
dell'esecutivo regionale.
Presidente
Ha chiesto la parola l'Assessore dei
lavori pubblici, Martin; ne ha facoltà.
Martin (ADP)
Rispondo solo al primo punto
dell'interpellanza, relativo alla cava di Vieyes.
Tale cava non è assoggettata alla legge regionale 19 ottobre
1989, n. 67, in quanto si tratta di cava di pietra ornamentale. La
ditta ha effettuato la denuncia di esercizio ai sensi dell'articolo
28 del DPR n. 128 del 1959. La stessa ditta ha ottenuto
l'autorizzazione idro-geologico-forestale dell'Assessorato
dell'agricoltura, forestazio-ne e risorse naturali. La zona non è
sottoposta a vincoli di tutela paesaggistico-ambientale.
Pertanto, per quanto riguarda la competenza dell'Assessorato dei
lavori pubblici, non sussistono elementi tali da giustificare la
sospensione dell'attività della cava in oggetto.
Presidente
Ha chiesto la parola l'Assessore del
turismo, sport e beni culturali, Pascale; ne ha facoltà.
Pascale (PSI)
Comincio col dare tutte le
informazioni relative all'iter completo della pratica, anche se la
maggior parte di esse è già a conoscenza dell'interpellante.
La richiesta di ammissione ai finanziamenti previsti dalle leggi
vigenti è stata presentata all'Assessorato il 9 ottobre 1989, ai
sensi della legge n. 16 del 1986, riguardante i rifugi di
tappa.
Poiché i parametri, in particolare per quanto riguarda la
capacità ricettiva, non erano quelli previsti dalla legge, la
richiesta è stata accettata, previo assenso della parte, come
rifugio alpino, ai sensi della legge n. 2 del 1961.
Sotto il profilo giuridico-amministrativo non cambia molto. In
particolare, in entrambi i casi è previsto il vincolo della
destinazione perpetua a rifugio.
Il parere è stato condizionato ad una modifica relativa alla
centralina elettrica, che è stata accettata dalla parte.
E' stata quindi approvata la realizzazione dell'opera ed
impegnato un primo stanziamento di 150 milioni di lire con la
delibera n. 6240 del 267 luglio 1990, vistata dalla Commissione di
Coordinamento il 9 agosto 1990.
In data 13 settembre 1990, è stata presentata, sempre
all'Assessorato, la richiesta di parere tecnico sul progetto, che è
stato trasmesso alla Sovrintendenza per l'istruttoria.
In data 19 dicembre 1990, l'ufficio che ha esaminato il progetto
ha annotato, su un foglio ad esclusivo interno, un primo parere. Si
tratta dell'unico documento che il Dirigente non ha voluto mostrare
al Consigliere Riccarand, obbedendo a precise disposizioni
impartite dalla Presidenza della Giunta, per quanto riguarda gli
atti non definitivi, con gli ordini di servizio n. 14 del 3
settembre 1990 e n. 17 del 19 settembre 1990.
Il ritardo nel soddisfare la richiesta del Consigliere Riccarand
era dovuto al fatto che il responsabile dell'Ufficio, in questo
caso l'arch. Montanari, era in ferie ed è dovuto intervenire un
altro Vicedirigente per soddisfare la richiesta.
Sono certo che, tranne questo foglio, tutto il resto è stato
mostrato al Consigliere Riccarand.
In ogni caso, dal momento che non abbiamo nulla da nascondere,
ritengo doveroso citare testualmente che cosa è scritto in questo
foglio: "Si ritiene che dovrebbe essere recuperato (anche con
parziali sostituzioni ai fini statici e integrazioni ai fini
dell'utilizzo) il volume della preesistenza, con le sue
caratteristiche di andamento lineare e con le scarne ed essenziali
finiture tipiche dell'alpeggio. Il volume progettato sembra
eccessivo. Si richiede incontro con il progettista".
Questo procedimento, di esprimere un primo parere a tavolino
solo sulla base della documentazione presentata e poi o di
effettuare sopralluoghi o di avere degli incontri con i
progettisti, per verificare le possibilità di modifiche, è un
procedimento abbastanza usuale.
In questo caso ci sono stati incontri con il progettista e,
verificata l'impossibilità e l'inopportunità di estendere
orizzontalmente la volumetria, come richiesto in un primo caso,
perché poteva avere un maggiore impatto, due mesi dopo, ed
esattamente il 22 febbraio 1991, è stata rilasciata
l'autorizzazione della quale l'interpellante ha già preso visione e
che non deve intendersi, come è scritto nell'interpellanza, come
nullaosta della Sovrintendenza, perché in questo caso non esiste un
nullaosta della Sovrintendenza, ma esiste un'autorizzazione
dell'Assessorato che è firmata dall'Assessore. Di nullaosta si può
parlare nel caso della tutela archeologica e monumentale che è
prevista dalla legge.
Veniamo ora al terzo quesito dell'interpellanza, relativa alla
concessione edilizia. Tale concessione è stata richiesta al Comune
di Cogne il 18 settembre 1990 ed è stata rilasciata il 10 maggio
1991. Anche in questo caso sono trascorsi molti mesi tra la
presentazione della domanda ed il rilascio dell'autorizzazione.
Voglio sottolineare, anche perché è la prima considerazione da
fare, che la pratica ha sempre seguito il suo normale iter
burocratico, piuttosto lungo a tutti i livelli, perché non ci sono
mai state pressioni per favorirne l'accelerazione.
Il giudizio complessivo dell'Assessorato sulla realizzazione
dell'opera è positivo, perché questo rifugio è previsto nell'alta
via n. 2 a quota 2526 metri e serve a spezzare una delle tappe più
lunghe su questo itinerario.
L'esigenza era sentita da tempo da tutti gli escursionisti ed è
stata ribadita anche dall'Unione valdostana delle guide di alta
montagna, alla quale avevo chiesto, nell'autunno del 1980, una
relazione completa su tutte le necessità di nuovi rifugi sulle alte
vie. Darò poi tale relazione in copia all'interpellante, perché
serve anche per il discorso generale sui rifugi che affronteremo in
Commissione.
Mi pare, peraltro, che tale esigenza sia riconosciuta, sia pure
in modo contraddittorio, dal WWF, che nel suo appello dice
testualmente: "Il rifugio si trova lungo l'alta via n. 2 ed
interrompe una tratta piuttosto lunga, ma questo non è motivo
valido per costruire alberghi nelle ultime zone intatte". A parte
la dizione volutamente inesatta di "albergo", al posto di
"rifugio", che a mio avviso denota la chiara strumentalizzazione
politica che sta alla base di questo appello, mi pare di poter dire
che anche in questo caso si confrontano e si scontrano due
filosofie o quantomeno due esigenze diverse.
L'ottica nella quale si muove il WWF o certi ambientalisti
integralisti è quella di preservare la montagna allo stato
selvaggio, anche se questo significa fruibilità per pochi
privilegiati e grandi esperti o forse, proprio per questo. Pare
infatti di cogliere un certo che di egoistico e di possessivo in
coloro che poi inveiscono contro quella che chiamano "pastorizia"
di turisti con panini e coca cola.
In ogni caso, l'esigenza dell'Amministrazione regionale è, se
non opposta, certamente diversa. Una Regione come la nostra, che ha
nel turismo la sua attività economica fondamentale, deve si
salvaguardare la natura, che è la risorsa turistica principale, ma
deve anche cercare di sviluppare il turismo, meglio ancora se
sviluppa un turismo legato alla natura, come il turismo
escursionistico. Tuttavia questo turismo, per svilupparsi, ha
bisogno anche di strutture come i rifugi, non dappertutto, non in
modo indiscriminato, ma dove occorrono.
Non sono certamente i politici a dire dove occorrono i rifugi,
ma gli esperti ed a me pare che non esistano esperti più obiettivi
ed affidabili delle nostre guide alpine, che in tema di
salvaguardia della montagna e di amore per la montagna non hanno
nulla da imparare da chi viene da fuori a sentenziare, anche se si
tratta del vicepresidente del WWF.
Confortati quindi dal parere delle nostre guide, noi non abbiamo
alcuna intenzione di aderire alla richiesta del WWF e di sospendere
i lavori di realizzazione di quest'opera.
Presidente
Ha chiesto la parola il Consigliere
Riccarand; ne ha facoltà.
Riccarand (VA)
Per quanto riguarda la cava, devo
dire che ancora una volta ci troviamo di fronte ad una grave
anomalia: abbiamo regolamentato cave di inerti e di pietrame, ma
per una scelta politica profondamente errata abbiamo lasciato fuori
le cave di pietre ornamentali e quelle di marmo, con tutti i
conseguenti problemi di carattere legislativo. Ho visto che
finalmente è stato depositato il disegno di legge della Giunta
regionale, per cui speriamo di riuscire a regolamentare questa
situazione, perché ci sono tanti casi irregolari che devono essere
sistemati. In presenza di questa grave carenza normativa regionale,
diventa difficile poter intervenire anche in questo caso.
Per quanto riguarda il rifugio, io credo che qui, nonostante gli
sforzi dell'Assessore Pascale per cercare di dimostrare la
linearità della vicenda ed il carattere positivo di questa scelta,
ci troviamo di fronte ad una situazione grave, con dei vizi di
legittimità, delle forzature e probabilmente anche delle gravi
violazioni di legge.
Secondo me, nella nostra Regione, la diligenza del denaro
pubblico non solo non viene difesa dai conducenti rispetto a chi
cerca di assaltarla dall'esterno, ma gli stessi conducenti si
trasformano tranquillamente in assaltatori della stessa diligenza.
Questo è quello che emerge da un esame di questa vicenda.
Credo che il rifugio dell'Urtier, in località Peradza, sia un
caso più unico che raro di un contributo di miliardi concesso a
fondo perduto dall'Amministrazione regionale a fronte di una
domanda che non è mai stata presentata. Questa è la realtà.
L'Assessore non può venirci a dire: "E' stata presentata una
domanda il 9 ottobre 1989... e poi dopo siamo arrivati al
contributo", perché quella domanda riguardava una legge
completamente diversa da quella per cui è stato dato il contributo.
Sono due cose completamente diverse. La legge sui rifugi alpini,
con determinati parametri, procedure e significati, è del 1961, ma
mai è stata presentata una domanda di contributo ai sensi di quella
legge. Eppure questa società ha avuto delle deliberazioni di Giunta
- al punto 53 dell'ordine del giorno ci sono degli atti che fra
poco discuteremo - con cui vengono deliberati miliardi di
contributo a fondo perduto per una domanda che non è mai stata
presentata.
Secondo me, qui ci troviamo di fronte ad un atto gravissimo.
Altro che linearità!
L'Assessore ha detto fra le righe: "E' vero, la domanda era
stata presentata ai sensi di un'altra legge.... Poi le parti hanno
accettato che venisse dirottata...". Intanto questa accettazione
delle parti è stata forse depositata solo in questi giorni, perché
fino all'altro giorno, quando io sono andato a consultare la
pratica sotto gli occhi vigili dell'Assessore, quell'accettazione
non c'era, quindi, se è stata fabbricata in questi ultimi giorni,
può darsi che adesso ci sia, ma fino a tre o quattro giorni fa non
c'era. Così come io non ho neanche visto traccia della riduzione
rispetto alla centralina o atti che la dimostrino.
Io ho visto solo una domanda del 9 ottobre 1989, che riguarda la
legge sui sentieri, che non c'entra niente con i rifugi alpini; ho
visto i progetti per un rifugio di tappa; ho visto il parere
interno dell'ufficio, che esprimeva delle perplessità rispetto al
dimensionamento di quella struttura come rifugio di tappa e
soprattutto sottolineava l'aspetto gravissimo della mancanza della
normativa per dare dei contributi sui rifugi di tappa, motivo per
cui non si possono dare contributi per rifugi di tappa... e poi non
c'era niente altro.
Veniamo poi alla Sovrintendenza. Qui ci troviamo di fronte ad
un'altra cosa assurda, che può darsi che sia anche prassi, ma resta
il fatto che è comunque assurdo che deliberiamo dei contributi per
i rifugi prima che sia presentata la domanda di autorizzazione in
Sovrintendenza. Infatti, la deliberazione di Giunta, con la quale
la quale si assegna un contributo a questo rifugio, è del luglio
1990, mentre la domanda alla Sovrintendenza per l'autorizzazione ad
eseguire l'opera è, come mi è stato detto, del settembre del
1990.
In ogni caso, il progetto viene esaminato dagli uffici della
Sovrintendenza e su di esso viene espresso un parere
sostanzialmente negativo, perché quello che ci ha letto l'Assessore
è un parere sostanzialmente negativo, che nell'arco di due mesi è
diventato un parere "tout court" positivo, non più questa volta da
parte della Sovrintendenza (organo tecnico), ma da parte
dell'Assessore (organo politico). Quello che non andava bene è
diventato improvvisamente positivo.
L'Assessore dice: "Nessuno ha spinto la pratica...", ma questa
pratica ha fatto dei salti mortali!
Su questo aspetto del problema, mi riservo evidentemente di
intervenire ulteriormente sul punto 53, che riguarda proprio un
secondo contributo a questo rifugio, per fare la storia di come
sono andate esattamente le cose e chiederò al Consiglio di non
avallare questo contributo, sotto pena di voler compiere degli atti
che, secondo me, sono viziati da gravissime irregolarità.
Presidente
Il Consigliere Faval ha chiesto la
parola per fatto personale; ne ha facoltà.
Faval (UV)
Je voudrais expliquer la raison pour
laquelle je demande de parler pour fait personnel, parce que sur
l'argument que l'on est en train de discuter il y a eu un article
sur la page régionale de "La Stampa", jeudi 5 septembre 1991, où
l'on attribue une affirmation au Président de la Junte qui est la
suivante: "A parte il fatto che la pratica è stata portata avanti
dall'Assessore al Turismo del passato esecutivo...", je voudrais
donner mon interprétation sur cette affirmation, si possible.
Presidente
Se nessuno si oppone al fatto
personale, che in questo caso è une precisazione, io darei la
parola al Consigliere Faval, che ne ha facoltà.
Faval (UV)
Merci, monsieur le Président. Alors, je
répète, dans cet article qui est paru sur La Stampa avec le titre
"WWF contro il rifugio dell'Urtier", à un moment donné on dit:
"Bondaz difende l'operato della Giunta: a parte il fatto che la
pratica è stata portata avanti dall'Assessore del Turismo del
passato esecutivo...", qui était celui qui vous parle.
Je dois, avant tout, démentir formellement cette affirmation,
parce que au moment où la Carolimpresa a présenté cette demande -
et je confirme ce que monsieur Riccarand vient de dire que la
demande a été présentée pour avoir une contribution à fond perdu
sur la loi "dei rifugi di tappa" et non pas d'après la loi des
refuges de montagne - à ce moment-là, j'avais demandé aux bureaux
de l'Assessorat d'arrêter toute contribution concernant "i rifugi
di tappa", pour la simple raison que je considérais - et j'en avais
parlé en Junte - que dans l'attribution des contributions il y
avait trop de discretionnalité, dans le sens que, dans cette loi,
l'on dit: "...fino ad un massimo del 70 per cento ". On n'avait ni
barèmes ni paramètres pour établir qui avait droit à la
contribution de 70 pour cent, qui de 50 pour cent et qui de 30 ou
de 40 pour cent.
J'avais, avec les bureaux, étudié certaines possibilités de
barème pour éviter qu'il y ait l'exercice de cette
discretionnalité. Le sens était celui de prévoir le maximum de la
contribution dans le cas où la Commune ou d'autres institutions
publiques voulaient, d'après la loi "dei rifugi di tappa",
construire des refuges. On avait un pourcentage inférieur, sur
cette contribution, dans le cas où il y avait des coopératives et
encore moins, nous avions prévu 30 ou 40 pour cent, quand il
s'agissait de particuliers.
Après que la demande a été présentée à l'Assessorat, j'ai eu un
certain nombre de sollicitations de la part de monsieur Bondaz et
je lui avais expliqué ce que nous étions en train de faire,
c'est-à-dire que nous étions en train de préparer une modification
de cette loi.
A ce point, si monsieur Bondaz a cru bon de se faire ce petit
cadeau de deux milliards, qu'il se prenne ses responsabilités parce
que ce n'est pas correct d'attribuer à d'autres des responsabilités
qu'ils n'ont pas, parce que moi, cette demande et les autres qui
étaient venues à l'Assessorat concernant les contributions pour les
refuges d'étape, je les avais arrêtées pour les raisons que je
viens de vous expliquer.
