Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 263 del 26 maggio 1982 - Resoconto
OGGETTO N. 263/VIII - COMUNICAZIONI DEL PRESIDENTE DEL
CONSIGLIO.
PRESIDENTE
: Do notizia dell'attività del Consiglio dal 12
maggio in poi, e come avevamo previsto sia nella riunione dei Capi
Gruppo, che in sede consiliare, ci sono numerose leggi che sono
state presentate, di cui do la numerazione e l'oggetto,
riassumendo, visto il gran numero di disegni di legge.
Disegni di legge presentati:
- Disegno di legge n. 370, presentato dalla Giunta in data 18
maggio, riguardante: "Interventi per la realizzazione di
infrastrutture ricreative e sportive di interesse turistico" (I^ e
III^ Commissione).
- Disegno di legge n. 371, presentato dalla Giunta in data 18
maggio concernente: "Modificazioni di norme sullo stato giuridico
del personale non docente delle Scuole ed Istituti scolastici
dipendenti dalla Regione" (I^ e V^ Commissione).
- Disegno di legge n. 372, presentato dalla Giunta regionale in
data 19 maggio, concernente: "Aumento della spesa annua per
l'applicazione della legge regionale 26 agosto 1974, n. 35 e
successive modificazioni - Interventi a favore dello sport" (I^
Commissione). - Disegno di legge n. 373, presentato dalla Giunta
regionale in data 19 maggio, concernente: "Aumento della spesa
annua per l'applicazione della legge regionale 11 agosto 1975, e
successive modificazioni ed integrazioni - Ordinamento delle guide,
dei portatori alpini in Valle d'Aosta" (I" Commissione).
- (Disegno di legge n. 374, presentato dalla Giunta regionale in
data 21 maggio, concernente: "Ulteriore modifica delle tabelle A e
B allegate alla legge regionale 15 maggio 1974, n. 13, riguardante
Provvedimenti intesi a favorire la più ampia informazione
sull'attività della Regione".
- Disegno di legge n. 375, presentato dalla Giunta regionale in
data 21 maggio, concernente: "Applicazione del regolamento C.E.E.
270/79 - Approvazione dell'accordo concernente la costituzione, la
gestione e l'organizzazione del Consorzio interregionale per la
formazione di divulgatori agricoli CIFDA". - Disegno di legge n.
376, presentato dalla Giunta regionale in data 21 maggio,
concernente: "Procedura coattiva per la discussione delle entrate
patrimoniali della Regione".
- Disegno di legge n. 377, presentato dalla Giunta regionale in
data 25 maggio, concernente: "Concessione di un contributo
straordinario alla Azienda Autonoma Agraria regionale valdostana"
(I e III Commissione).
Disegni di legge vistati:
- Disegno di legge n. 342, concernente: "Integrazione alla legge
regionale 30 gennaio 1981, n. 7 recante immissione nei ruoli
regionali del personale assunto ai sensi della legge 1° giugno
1977, n. 285 sull'occupazione giovanile".
- Disegno di legge n. 341, concernente: "Ulteriori modificazioni
della legge regionale 8 ottobre 1973, n. 33, riguardante
Costituzione di fondi di rotazione regionale per la promozione di
iniziative economiche nel territorio della Valle d'Aosta".
- Disegno di legge n. 350, concernente: "Finanziamento di opere
pubbliche nell'interesse di Enti locali".
- Disegno di legge n. 351, concernente: "Contributi ai Comuni
nelle spese di gestione di servizi di loro competenza".
Ad avviso della Presidenza, il disegno di legge n. 341 approvato
dal Consiglio regionale in data 7 aprile 1982 con provvedimento
legislativo n. 195, recante riapprovazione ai sensi dell'ultimo
comma dell'art. 31 dello Statuto della legge regionale concernente:
"Istituzione di una Commissione di studio legislativo per la
riforma dell'organizzazione amministrativa regionale e riordino
degli Enti locali", è divenuto esecutivo ai sensi dell'ultimo comma
dell'art. 31 dello Statuto, non risultando impugnato nè davanti
alla Corte Costituzionale nè davanti alle
Camere.
Disegni di legge non vistati:
- Disegno di legge n. 356, concernente: "Costituzione della
Società finanziaria regionale per lo sviluppo economico della
Regione Valle d'Aosta".
PRESIDENTE
: In proposito devo ricordare ai Colleghi
Consiglieri che con telegramma in data 24 maggio, inviato a tutti i
Consiglieri, questo oggetto è stato reiscritto per l'adunanza di
oggi e domani; i signori Consiglieri lo hanno trovato stamani al
posto, per cui davanti a ciascuno di voi c'è la relazione di
emendamenti che vengono proposti. Pertanto l'oggetto è reiscritto
con la motivazione di riapprovazione con modificazioni della legge
regionale non vistata, di cui vi ho dato lettura prima.
Deliberazioni vistate: n. 15.
Riunioni di Commissioni:
- Ufficio di Presidenza: 1
- Conferenza dei Capi Gruppo e Ufficio di Presidenza assieme:
1
- I Commissione: 1
- III Commissione: 2
- V Commissione: 1
- Commissione speciale per i problemi energetici: 1
- Gruppo di lavoro della III^ e IV^ Commissione per i problemi
dell'I.N.A.I.L.: 1
PRESIDENTE
: Devo ricordare che ha avuto luogo a
Saint-Pierre, organizzato dalla Regione, dalla Lega per le
Autonomie e dall'Istituto Universitario degli Studi Europei, il
Convegno sul tema: "Le Autonomie regionali ed il potere locale:
modello di Stato e modelli di Amministrazione". Si può dire che il
Convegno ha avuto il successo che si sperava per la partecipazione
italiana, soprattutto regionale, in quanto erano presenti tre
Regioni, numerosi Presidenti di Consiglio, anche i Presidenti di
Giunta - per esempio quello del Trentino Alto Adige - ed il
Presidente della Commissione parlamentare per le questioni
regionali, Sen. Modica, ed il consulente giuridico del Presidente
del Consiglio dei Ministri, Sen. Spadolini, che era rappresentato
dal Prof. Paolo Ungari. Inoltre erano presenti i previsti relatori
di Università straniere che hanno portato le esperienze dei loro
paesi.
Sono mancati, e certo non per colpa loro, tutti i deputati che
si erano prenotati, alcuni dei quali erano stati anche gli
ispiratori ed i propugnatori di questo Convegno, come l'On.
Moschini, che ha scritto un articolo sulla rivista "Autonomie", che
sarà poi anche diffuso ai signori Consiglieri.
Ricordo ai Consiglieri - i Capi Gruppo ne sono informati - che
una delegazione di Amministratori della Provincia di Bolzano
insieme al loro Presidente, verrà ad Aosta il 2 e 3 giugno per un
incontro con esponenti della vita valdostana per effettuare alcuni
sopralluoghi allo scopo di acquisire esperienze.
Si raccomanda quindi ai colleghi dell'Ufficio di presidenza e
della III Commissione, che hanno già avuto il programma, di essere
possibilmente presenti per accompagnare i colleghi della Provincia
di Bolzano in questa loro visita conoscitiva in Valle d'Aosta.
Inoltre il 4 e 5 giugno - tutti i Consiglieri ne hanno già avuto
comunicazione - avrà luogo l'inaugurazione della Maison Valdôtaine,
in occasione della quale l'Ufficio di presidenza ha assicurato la
presenza di una delegazione. Alcuni Consiglieri ed il Vice
Presidente Faval si sono già segnalati.
Un'ultima considerazione di carattere procedurale concernente il
calendario: alcuni colleghi me lo hanno richiesto ed io l'ho
inviato. La Conferenza dei Capi Gruppo ha ritenuto, su
sollecitazione di alcuni Capi Gruppo e Consiglieri, di fissare
anche le sedute dopo il rientro dalla parentesi estiva, pertanto le
sedute presumibilmente in linea di massima avranno luogo per la
seconda quindicina di settembre il 16 e 17 settembre, e per la
seduta statutaria della prima quindicina di ottobre, il 6 e 7
ottobre. Ovviamente rimangono fissate, come già stabilito, le
sedute di giugno per il 10 e 11 e per il 29 e 30, e le sedute di
luglio per i giorni 12, 13 e 14.
