Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.



Oggetto del Consiglio n. 1828 del 24 febbraio 2016 - Resoconto
OGGETTO N. 1828/XIV - Interpellanza: "Interventi per
semplificare l'attivazione del fascicolo sanitario
elettronico".
Rosset (Presidente) -
Punto 33 dell'ordine del giorno. Ha
chiesto la parola il Consigliere Fabbri, ne ha facoltà.
Fabbri (UVP) -
Grazie Presidente.
Affrontiamo un tema che sta entrando nelle case dei valdostani e
che sta creando qualche problema. Nella nostra interpellanza
abbiamo sottolineato che siamo consapevoli dell'importanza che
l'utilizzo del Fascicolo Sanitario Elettronico (FSE) avrà per
l'appropriatezza delle risposte fornite dal nostro sistema
sanitario ai cittadini e che con questo tipo di strumento si
amplieranno e si faciliteranno le interconnessioni tra gli utenti e
la pubblica amministrazione. Siamo inoltre coscienti che questa
fase che stiamo vivendo può anche avere un effetto maieutico dal
punto di vista dell'informatizzazione della nostra popolazione, in
quanto è uno stimolo per i nostri cittadini ad approcciarsi in modo
nuovo all'Amministrazione, in particolare alla sanità.
Vogliamo però sottolineare come l'operazione, a nostro avviso,
sia stata condotta in un modo un po' troppo affrettato. Si tratta a
tutti gli effetti di una rivoluzione culturale, come dicevo primo,
per cui, a nostro avviso, sarebbe stato utile un periodo di
sperimentazione, che fosse anche localizzato ad alcuni settori
della popolazione. Il Direttore generale dell'USL nel presentare
l'iniziativa circa due mesi fa ha detto: "siamo tra i primi in
Italia e rappresentiamo un laboratorio per le altre Regioni",
purtroppo "laboratorio" sembra che sia un po' laborioso, quindi
forse tutta questa solerzia, che, da un certo punto di vista, è
anche encomiabile, poteva anche essere pensata in un altro modo.
Infatti si è scontrata con una realtà, che, a nostro avviso, andava
sondata in qualche modo prima di partire in pompa magna. Alle volte
la fretta e la voglia di strafare sono un po' delle cattive
consigliere e, siccome il discorso sul fascicolo sanitario
elettronico e sulla scheda elettronica civile in genere, è un
progetto che ha già una gestazione piuttosto lunga che risale
addietro nel tempo, si potevano fare probabilmente delle prove a
campione per vedere se vi fossero delle criticità e per ovviare a
tali punti critici prevedibili. Era infatti da immaginarsi che
un'immersione così totale nell'informatica comportasse un certo
sconcerto, soprattutto in quella fascia della popolazione poco
informatizzata e più anziana, più che sconcerto io parlerei in
tanti casi di ansia e di un po' di disorientamento in queste
persone. Prova ne è di questo il fatto che ultimamente giustamente
sono state attivate...come possiamo dire? delle "prove" per poter
correre ai ripari e prevedere così dei punti di assistenza per
l'utente e altri sappiamo ne verranno aperti in futuro. Anche a
livello comunale sono stati allertati e probabilmente saranno
allertati nel futuro gli uffici comunali a cui potranno rivolgersi
i nostri utenti. Tutte queste cose qui magari si potevano già
prevedere quando è stato studiato il lancio di questo sistema.
Oltretutto, a nostro avviso, non vi era tutta questa fretta
visto che il sistema di connessione tra i medici di base dell'USL è
un sistema collaudato, un sistema che oltretutto ha avuto dei costi
notevoli, è un sistema che ci hanno detto essere all'avanguardia
non solo in Italia, ma addirittura in Europa e che sta per essere
messo in discussione perché, entro giugno, probabilmente questi
collegamenti tra i medici di base, le strutture USL per avere
informazioni sui loro pazienti verrà disattivato, un altro
step
che, a nostro avviso, poteva essere rimandato e che
poteva avere una maggiore cautela se non fosse stato reso
necessario iscrivere i propri figli alle prime classi del ciclo
scolastico solo dopo aver attivato l'FSE, anche questo ha creato
dei disagi notevoli nella popolazione. Io spero che di tutto questo
verrà data adesso una spiegazione da parte dell'Assessore e che i
cittadini che ci ascoltano possano avere contezza del perché c'è
stata tutta questa premura anche in questo caso.
Quanto poi al lettore della tessera sanitaria, non so chi di voi
ha provato ad attivarlo, io ci ho provato personalmente, ma tanti
altri come me hanno avuto dei notevoli problemi proprio a
scaricarlo sul computer, tant'è che personalmente...ma tanti altri,
come torno a ripetere, si sono attivati, si sono preregistrati e
hanno attivato la tessera usando semplicemente i codici che ci sono
stati dati. Sembra quindi che anche questo passaggio del lettore
potesse essere fatto in un modo un po' più cauto, magari evitando
di provocare queste difficoltà nella popolazione.
Ora, sappiamo che questo sistema è stato cooptato dalla
Provincia di Trento, non so quali siano stati i contatti, chi abbia
condotto questo tipo di contrattazione, penso che sia stata l'INVA
che abbia giocato un ruolo importante in quest'operazione, allora
ci chiediamo anche qui come sia stato possibile portare questo
sistema senza informarsi quali sono state le difficoltà nella
provincia di Trento che io so esserci state, tant'è che anche lì
l'attivazione di questo FSE è abbastanza ridotta rispetto alla
popolazione che c'è. Si può comunque supporre che queste difficoltà
che hanno loro incontrato avrebbero potuto essere ovviate prima di
iniziare tutta quest'operazione.
Un altro problema che insorge a chi cerca di attivare questa
tessera è l'impossibilità di delega da parte delle persone,
soprattutto di delegare parenti o persone di fiducia che possono
attivare questa tessera. Probabilmente è una questione di
privacy
, sarà una gestione di questo tipo, però si poteva
anche cercare di capire se tutte queste difficoltà potevano essere
superate. So che l'attivazione del FSE dà problemi anche ai medici,
perché devono caricare tantissime notizie sui propri pazienti. I
numeri sono abbastanza sconfortanti, dagli ultimi che ho io, ci
sono state 17.000 attivazioni, in realtà poi ci sono state 5600
registrazioni proprio per le difficoltà di cui si diceva prima.
Speriamo che nel futuro tutto questo, vista l'importanza
dell'operazione, possa essere risolto.
La nostra interpellanza è volta a chiedere se si può rivedere,
individuare o in qualche modo cercare di risolvere tutte queste
criticità che si sono verificate, soprattutto per quanto riguarda
l'iscrizione al ciclo primario delle scuole e anche per vedere se
si riesce a delegare delle persone che possono avere la delega da
parte di utenti che hanno difficoltà ad attivarlo. Grazie, attendo
la risposta.
Presidente -
Per la risposta, ha chiesto la parola
l'Assessore Fosson, ne ha la facoltà.
Fosson (UV) -
Grazie Presidente.
Solo una premessa, perché forse nella comunicazione alcuni
passaggi non sono stati precisi. La tessera sanitaria, che è la
carta nazionale e regionale dei servizi, rappresenta solo la chiave
elettronica conforme alle disposizioni del codice
dell'amministrazione digitale che consente l'accesso in modo sicuro
e personalizzato ai servizi in rete messi a disposizione dalla
Regione e dalle pubbliche amministrazioni. La tessera è distribuita
dall'Agenzia delle entrate e deve essere attivata presso uno degli
uffici abilitati nella regione per poter poi fruire di tali
servizi, tra i quali si annoverano quelli dell'Agenzia delle
entrate, i servizi INPS e quelli locali come il Fascicolo
elettronico. Per quanto riguarda l'iscrizione alle prime classi di
ogni grado di scuola, i servizi demografici e tributari erogati dal
Comune di Aosta, i servizi per gli studenti e per le imprese
agricole, per accedere non è necessario creare propedeuticamente il
Fascicolo sanitario elettronico, ma è sufficiente attivare la carta
regionale dei servizi; quindi gli studenti che attivavano la carta
non attivavano il Fascicolo sanitario. Certo, si è venuto a creare
un problema di code, di aumento di utenti che attivavano la carta
elettronica, ma non era poi necessario per gli studenti il secondo
passaggio, per cui, precisato questo, non risponderò all'ultima
questione.
"Se le cause di scarso consenso rispetto all'attivazione siano
imputabili alla complessità delle operazioni richieste":
sicuramente io ho trovato questo progetto testato anche dal punto
di vista informatico e se non si parte mai, un po' come diceva il
Consigliere Chatrian prima, si rischierebbe di giocare sempre in
difesa invece di giocare in attacco. Quello che ha detto lei poi è
giusto, ha una funzione anche maieutica di avvicinamento della
popolazione all'informatica. I dati non sono così negativi,
soprattutto gli ultimi, anzi, perché poi noi su quello che facciamo
tutti insieme siamo molto critici, ma in questo momento (fino alla
settimana scorsa) risultano attivate 26.756 tessere e i fascicoli
creati sono 13.500 in due mesi. Certo, ci sono state delle
difficoltà, delle criticità - io sono il primo a dirlo - dal punto
di vista informatico e anche alla presentazione quella sera ci fu
un problema proprio informatico. I lettori all'inizio non
funzionavano bene, gli esperti dicevano che fosse un problema della
stessa carta elettronica sanitaria che non funzionava bene. Le
criticità comunque ci sono state e anche delle difficoltà perché il
sistema è complesso e non è semplice. Come ho detto l'altro giorno
in commissione, da noi non c'è stato quell'atteggiamento
pregiudiziale negativo: "non ti do i miei dati", come invece era
successo da un'altra parte: io penso che questo sia un fatto
importante anche in virtù di quello che diceva lei. Il percorso era
stato sondato e preparato e i contatti con Trento, che è
all'avanguardia, sono stati dei contatti molto precisi, tant'è vero
che il portale che noi usiamo è stato preso da Trento. Le
difficoltà quindi erano state saggiate, però, finché non si mette
in pratica la cosa, non si trova il problema.
Per quanto riguarda la domanda circa le operazioni che si
intendono porre in atto per superare queste criticità, per
supportare i cittadini sono stati predisposti un portale
web
con ampie sezioni informative, un
contact center
accessibile
con numero verde per informazioni - e questo l'ho verificato,
funziona bene anche con operatrici gentili che aiutano
l'interlocutore e l'assistenza all'uso della carta e delle
credenziali associate di dispositivi dei servizi. Sono tre i punti
di sostegno per i cittadini non digitalizzati e per i cittadini
anziani senza supporto familiare in carico ai servizi
socio-sanitari e socio-assistenziali. C'è anche la raccolta del
consenso cartaceo da parte degli Enti locali, ma soprattutto
all'inizio dell'anno ci siamo incontrati con il CELVA, che
ringrazio, e con l'INVA e proprio con la collaborazione del CELVA
abbiamo deciso di attivare degli sportelli presso i primi Comuni:
13 Comuni hanno aderito a questo e arriviamo a 22 Comuni alla fine
di febbraio, con una preparazione di operatori specifici messi a
disposizione dagli Enti locali proprio perché ci sia un'attivazione
del fascicolo anche a livello territoriale. Come ha detto lei, non
è stata possibile - e abbiamo fatto una domanda al Segretario
generale - una deroga alla raccolta dei dati proprio perché,
essendo dei dati sensibili, tranne in casi straordinari, se c'è un
certificato medico, non è possibile che l'anziano possa delegare un
suo familiare; non è permesso per una questione di
privacy
a
livello nazionale e noi non possiamo superare questa norma. Io
penso però che quest'attivazione in 22 comuni dal 1° marzo sia una
cosa molto positiva, perché poi è nell'idea anche che gli esperti
si muovano, vadano nelle varie microcomunità, vadano nelle case
degli anziani per favorire questo. Abbiamo infatti aperto anche ad
Aosta due nuovi punti di sostegno ai cittadini non digitalizzati:
presso la biblioteca dell'ospedale e i poliambulatori di Morgex e
Donnas, per fare fronte alle criticità che sono apparse.
Lei ha detto che nella provincia di Trento si sono verificati
analoghi problemi. A Trento soprattutto - secondo quanto detto
dagli esperti sentiti - la difficoltà era quella che dicevo prima,
ossia una difficoltà preconcetta a dire: "non ti do i miei dati"
con un movimento di questo tipo. Se lei ha guardato i dati della
Provincia di Trento, che è all'avanguardia in Italia, che è partita
prima di noi e che di solito ha dei risultati importanti, lei avrà
visto che risultano iscritti 50.000 utenti che rappresentano il 10
percento degli assistiti e questo con il portale attivo da tre
anni. Quindi se noi abbiamo raggiunto 13.500 fascicoli dopo due
mesi di attivazione, siamo di fronte a dei risultati che non si
possono sicuramente definire un
flop
. Le criticità vanno
superate, siamo tutti d'accordo e lei ha detto - e la ringrazio -
che questo è un grande progetto.
C'era già un sistema informatico di collegamento con i medici,
però il fascicolo elettronico permette molto di più: permette delle
prenotazioni, ed è veramente un superamento. Io penso che con
questo progetto si eliminano le difficoltà e ringrazio tutti quelli
che si sono fatti promotori per superarle vedendo qual è l'utilità
di questo sistema. I risultati ad oggi non si possono dire negativi
vista l'attivazione in due mesi, e vanno incrementati...e io penso
che con queste nuove misure messe in atto per superare le criticità
il risultato sarà sicuramente migliore. È chiaro che, per arrivare
ad un grande risultato come quello del fascicolo elettronico, forse
bisogna superare questi impedimenti, ci stiamo provando e non si
può dire che il giudizio sia negativo. Ringrazio tutti quelli che
si applicano per superare queste difficoltà.
Presidente -
Per la replica, chiede la parola il
Consigliere Fabbri, ne ha la facoltà.
Fabbri (UVP) -
Ringraziamo anche i cittadini valdostani
che - come ha detto lei -, tutto sommato, rispondono a questa
chiamata alle armi elettroniche. Comunque è chiaro che dopo aver
attivato un esercito di punti di consultazione, e poi adesso i
Comuni, eccetera...speriamo che i risultati siano soddisfacenti. In
premessa abbiamo detto che noi assolutamente capiamo l'importanza
dell'operazione, perché effettivamente sarà un
atout
in mano
a tutto il sistema sanitario regionale, un atout soprattutto in
mano ai pazienti, abbiamo solo espresso qualche riserva sul modo in
cui era stata iniziata quest'operazione molto delicata. È vero che,
come dice lei, bisogna pur iniziare, questo è chiaro, però c'è modo
e modo di iniziare. Se magari si fosse sondata qualche realtà prima
di estenderla a tutto il sistema, si potevano evitare delle ansie,
delle paure, dei problemi alla nostra cittadinanza. Alle volte ci
si chiede come certi tipi di approccio verso l'informatizzazione
pubblica sanitaria e non sanitaria siano così complessi, perché
tutti noi facciamo esperienza giornalmente nel nostro rapporto con
la banca, o in altre cose dove ci sono dei modi di accedere a
determinate informazioni anche lì estremamente protette e riservate
con delle funzioni molto più semplici. L'essenziale comunque è che
adesso venga messa a disposizione dei nostri concittadini la
possibilità di aderire a quest'iniziativa affinché poi si possa
avere un risultato positivo da tutta quest'operazione che
oltretutto avrà dei costi non indifferenti. Grazie.
