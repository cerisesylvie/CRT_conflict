Classificazione
CONSIGLIO REGIONALE
Attività consiliare d'aula



Oggetto del Consiglio n. 2234 del 8 novembre 2006 - Resoconto
OBJET N° 2234/XII - Communications du Président du Conseil
régional.
Presidente
- Informo il Consiglio dell'attività svolta
dalla Presidenza e dagli organi consiliari dopo l'ultima riunione
dell'Assemblea:
Proposition de loi n° 134, présentée par les Conseillers Sandri,
Viérin Marco, Squarzino Secondina et Salzone, le 27 octobre 2006
"Modificazioni alla legge regionale 4 settembre 2001, n. 26
(Istituzione, organizzazione e funzionamento del Comitato regionale
per le Comunicazioni (Co.Re.Com.). Abrogazione della legge
regionale 27 dicembre 1991, n. 85)" (I
ère
)
Projet de loi n° 135, présenté par le Gouvernement régional, le
6 novembre 2006 "Disposizioni per la formazione del bilancio
annuale e pluriennale della Regione Autonoma Valle d'Aosta (Legge
finanziaria per gli anni 2007/2009). Modificazioni di leggi
regionali."
Projet de loi n° 136, présenté par le Gouvernement régional, le
6 novembre 2006 "Bilancio di previsione della Regione Autonoma
Valle d'Aosta per l'anno finanziario 2007 e per il triennio
2007/2009"
Réunions:
Bureau de Présidence: 2
I
ère
Commission: 1
II
e
Commission: 2
III
e
Commission: 1
IV
e
Commission: 1
V
e
Commission: 2
Con riferimento alla risoluzione approvata da questo Consiglio
il 6 ottobre scorso, riguardante il recente discorso del Santo
Padre all'Università di Regensburg, la Segreteria di Stato del
Vaticano ha inviato una lettera di ringraziamento per la cortese
trasmissione della risoluzione e per la premurosa testimonianza di
adesione al Magistero del Papa.
Con lettera in data 27 ottobre, il Consigliere regionale Emilio
Rini ha comunicato di aderire al Gruppo consiliare della
"Fédération Autonomiste-Federazione Autonomista".
Con lettera in data 30 ottobre, il Consigliere regionale
Francesco Salzone ha comunicato di aderire al Gruppo consiliare
della "Stella Alpina".
La II Commissione consiliare permanente, nella riunione del 30
ottobre scorso, ha nominato il Consigliere Roberto Vicquéry
Presidente della Commissione stessa.
In merito ai disegni di legge n. 120 (Modificazioni alla legge
regionale 27 maggio 1994, n. 20 (Trasporto di merci su strada e
rispetto della salute, della sicurezza e dell'ambiente) e n. 121
(Nuove disposizioni per la classificazione, la gestione, la
manutenzione, il controllo e la tutela delle strade regionali.
Abrogazione della legge regionale 10 ottobre 1950, n. 1, e del
Regolamento regionale 28 maggio 1981, n. 1), rispettivamente
iscritti, per decorrenza termini, ai punti n. 33 e 35 dell'ordine
del giorno dell'odierna adunanza consiliare, si comunica che, nella
riunione della II Commissione consiliare permanente in data 6
novembre 2006, il Presidente della Regione, Caveri, ha chiesto ai
Commissari di prevedere una riunione della Commissione per
esprimere, prima della trattazione degli oggetti da parte
dell'aula, il parere di compatibilità finanziaria sui suddetti
provvedimenti. La Commissione, all'unanimità dei presenti, ha
deliberato di convocare una riunione della II Commissione per le
ore 15,00 di oggi, mercoledì 8 novembre 2006.
Alla Presidenza è inoltre pervenuta una richiesta da parte del
gruppo dell'"Union Valdôtaine" di poter commemorare la figura di
Renzo Barocco, Sindaco per molti anni del Comune di Quart e anche
Presidente della Comunità montana Mont Emilius.
La parola alla Consigliera Charles Teresa.
Charles (UV)
- En réfléchissant sur l'existence de Renzo
Barocco, qui a disparu le 26 octobre dernier, nous pouvons affirmer
qu'il représente la belle histoire d'un Valdôtain d'adoption et que
nous pouvons voir en lui le symbole de tant de personnes qui ont
choisi notre région pour y vivre, travailler, se former une
famille, se bâtir une maison dans une terre qu'ils ont aimé comme
la leur, ou, encore, nous pouvons le voir comme l'emblème des
personnes que la destinée de la Vallée d'Aoste a choisi pour en
faire ses propres enfants, qui, par leur activité et par leur
générosité l'ont honorée avec amour, engagement et dévotion. Le
journal "Le peuple valdôtain" l'a rappelé de manière poétique, en
représentant son pays d'origine en 1932, l'année de sa naissance.
Je cite: "Près de Vérone, juste en face du Château de Soave, la
bourgade de San Bonifacio offrait aux voyageurs en 1932 la vue
d'une basilique romane et des champs à perte de vue. C'est dans ce
paysage profondément pétri de civilisation agricole, qui le
marquerait pendant toute sa vie, que Renzo Barocco vit le jour le
24 mai".
J'ai choisi ces quelques lignes d'une commémoration, pour faire
ressortir la différence entre un paisible paysage de colline et le
paysage plus rude, plus contrasté, plus accidenté et plus montueux
qui a été par la suite son paysage en Vallée d'Aoste, parce qu'à ce
temps-là le travail manquait dans cette belle terre de la campagne
de Vérone, et son père, menuisier, avec sa famille vint en Vallée
d'Aoste en 1939, quand le jeune Renzo avait 7 ans. Il appris à
aimer la Vallée, d'abord à Nus où la famille s'établit, et après à
Quart. Il connut la Vallée d'Aoste enfant pendant la guerre,
adolescent dans l'après-guerre, puis il fut protagoniste de son
évolution, de sa modernisation et de ses changements. Il était un
jeune intelligent et sa famille affronta des sacrifices pour lui
permettre d'étudier et il obtint son diplôme de géomètre. Il fut
attiré bien vite par l'idéal autonomiste et, à l'âge de 18 ans, il
s'inscrivait à l'"Union Valdôtaine". Le service militaire dans le
Corps des Alpins lui fut comprendre la valeur de l'amitié, de la
solidarité et de l'associationnisme, et pendant toute sa vie il
vécut avec fierté cette appartenance aux Alpins. Après le service
militaire il revint au pays et il se consacra au travail de
géomètre avant comme libre profession, ensuite au sein de
l'Administration régionale. Il se forma une famille, en épousant en
1959 Mademoiselle Miranda Fey, de laquelle il eut 2 enfants, Jean
et Ennio; puis il se dédia à la politique en entrant dans
l'Administration communale de Quart en 1961, sa Commune, dont il
fut Syndic de 1973 à 1995, lorsqu'il laissa la place à un jeune
candidat. Il fut aussi Président de la Communauté de montagne de
Mont Emilius de 1975 à 1990
et encore Vice-président de
l'Association régionale des Syndics et Conseiller national de
l'UNCEM (Unione nazionale comuni ed enti montani). Il fut encore
protagoniste de la vie sociale de Quart, en faisant partie de la
maîtrise de la paroisse, en fondant la fanfare municipale, en
organisant de nombreuses manifestations sportives, culturelles,
agricoles, parmi lesquelles je rappelle simplement la "Fête des
campagnards".
Moi personnellement j'ai eu le plaisir et l'honneur de le
connaître il y a une dizaine d'années, loin de la Vallée d'Aoste,
en compagnie de son épouse Miranda. Nous ne nous connaissions pas
directement, mais nous nous sommes reconnus en tant que Valdôtains
et comme le font les Valdôtains loin de chez eux, nous nous
trouvions une fois par jour, souvent le soir, à parler de la Vallée
d'Aoste, en sentant le besoin de revivre un moment de chez nous
avec des concitoyens, parce que nous, les Valdôtains, nous portons
avec nous le paysage extérieur et le paysage intérieur de notre
Vallée: le paysage intérieur de la Vallée d'Aoste est naturellement
le paysage de l'âme que les Valdôtains ont besoin de confronter
avec d'autres concitoyens.
Avec ces souvenirs je présente donc personnellement mes
condoléances émues, mais je crois exprimer surtout le sentiment du
groupe de l'"Union Valdôtaine" et aussi de celui de ce Conseil à sa
famille, à sa chère Miranda, à ses enfants et à son petit enfant,
qui ont désormais dans leur famille un grand exemple à suivre de
bon citoyen, de bon Valdôtain et d'administrateur avisé au service
du pays d'Aoste et de sa petite communauté de Quart.
Presidente
- La parola al Consigliere Salzone.
Salzone (SA)
- Userò in questo mio intervento il plurale,
anche per rappresentare alcuni amici che hanno condiviso con me
questo passaggio politico.
Abbiamo cercato da qualche mese di esplicitare un nostro
ragionamento, rendendoci conto che talvolta le vicende politiche
possono assumere toni aspri, provocare scontri duri e generare
divisioni, tutte situazioni che ci riconducono sempre a cercare di
mettere le basi ad un percorso non più così confuso, e nell'ottica
di riaprire un dibattito politico in questa maggioranza che non
trova ancora unanime consenso.
Il nostro ragionamento parte sempre dal progetto, dalla
difficoltà che ha incontrato e che sta incontrando nella sua
realizzazione: un progetto nato dall'alleanza fra "Union
Valdôtaine", "Stella Alpina" e "Fédération" in seguito alla
fuoriuscita dalla maggioranza dei "DS-Gauche Valdôtaine", un
progetto peraltro riconfermato dal congresso dell'"Union
Valdôtaine", il quale, per essere granitico e coeso, deve affermare
il concetto delle pari dignità, accomunando successi, ma anche
eventuali criticità, e la mancata attribuzione dell'assessorato a
"Stella Alpina" quando si liberò il posto di Charles Teresa, l'ho
considerato un pericoloso errore politico.
Le note difficoltà interne dell'"Union Valdôtaine" o, meglio,
l'evidente "ingessatura" dell'"Union Valdôtaine", non hanno trovato
"Fédération" pronta ad agevolare la soluzione del problema; al
contrario è ben evidente - e oggi lo è ancora di più - la scelta
egoistica e politicamente sbagliata operata da alcune componenti di
"Fédération" di scaricare "Stella Alpina" con la rozza convinzione
che rimanendo gli unici alleati dell'"Union Valdôtaine" si
solidifichi la coalizione e si possano vincere le elezioni del
2008: questa non è la nostra convinzione, ma non solo questo ci ha
diviso da "Fédération". Ci ha diviso pure una concezione diversa di
interpretare la politica attuale: per esempio, crediamo che sia
necessaria una nuova legge elettorale che consenta agli elettori di
scegliersi la coalizione che si propone quale Governo della
Regione. Ci ha diviso fin dall'inizio e ci divide ancora oggi
l'approccio culturale verso la possibilità di proporre referendum
propositivi, anche se quelli attualmente proposti non sono del
tutto condivisibili, ma soprattutto ci hanno diviso i metodi
interni a "Fédération", solo verticistici, e persino nella scelta
di alcuni possibili partner; ci ha diviso il modo di gestire il
partito, insomma.
Non sopportiamo più, anche perché non ci appartiene, il solito
atteggiamento di chi costantemente denigra chi non la pensa come
loro, o l'atteggiamento irresponsabile di queste ultime ore - ma
per fortuna isolato - di stabilire i tempi di chiusura dalla
verifica in corso, verifica che riveste un'assoluta importanza
strategica per il futuro. Questo atteggiamento non aiuta nessuno e
mi pare dettato da un nervosismo che non porta da alcuna parte.
Avremo anche voluto un Segretario politico indipendente, libero, ma
soprattutto capace di unire e non asservito a una sola area!
Oggi vogliamo ripartire con l'obiettivo di partecipare alla
costruzione di un "grande Centro" moderato, moderno e autonomista,
che si ponga come nuovo punto di equilibrio nel panorama politico;
quel Centro che è stato rappresentato per tanti anni solo ed
esclusivamente dall'"Union Valdôtaine". Oggi la sua difficoltà
mette in discussione questo ruolo: per questo motivo il Centro ha
di nuovo bisogno di alzare la sua voce e rivendicare con forza il
cosiddetto "governo del buon senso", quel Centro che sappia
rimettersi in gioco partendo dalla questione morale che rivaluti
sempre più il ruolo fondamentale della famiglia, della solidarietà
e dei diritti in genere; un Centro che dialogando con Unionisti e
"DS-Gauche Valdôtaine" sia in grado di riscrivere e, se necessario,
codificare le regole della politica con l'attribuzione di pari
dignità per tutte le componenti; quel Centro che sappia rilanciare
lo slogan di "Aosta capitale", dandole il giusto ruolo di satellite
trainante della nostra economia con strumenti e risorse che sono
sempre più venute scemando nel tempo; quel Centro che sappia
guardare all'evoluzione della società, con particolare attenzione
verso le diverse culture multirazziali e religiose, ma sappia
salvaguardare la propria identità, senza scadere - come qualcuno fa
- nelle ipocrisie intellettuali di chi coscientemente ignora chi si
permette di calpestare i nostri principi e le nostre tradizioni
culturali.
Rientriamo in "Stella Alpina" per una scelta precisa, perché in
questo momento nel panorama politico regionale più di tutti questo
movimento incarna quell'area di Centro moderato autonomista che può
rappresentare meglio le nostre idee e che ci può consentire di dare
concretezza ai nostri programmi. A tal proposito, ci sentiamo di
condividere in pieno e sostenere le proposte già di inizio
legislatura di "Stella Alpina", volte ad ottenere tariffe
autostradali agevolate per i lavoratori valdostani, così come le
iniziative mirate a garantire ai residenti opportunità di risparmio
per quanto concerne i consumi energetici. Vogliamo riportare
all'interno di un movimento, del quale abbiamo condiviso la
nascita, un'area che fonda i propri valori nella laicità e nel
liberismo e che ha come riferimento il vecchio Partito Repubblicano
di La Malfa e Spadolini. Aggrapparci ai vecchi valori non è tornare
indietro: è solo porre le basi per un rilancio generale della
politica, che ci consenta di considerarla prima di tutto un
servizio al cittadino. E questo distacco, pur difficile e doloroso
come ogni separazione, lo consideriamo un contributo al dibattito
politico in corso, con lo scopo prima di tutto di far emergere con
chiarezza le diverse posizioni politiche, anche nell'ottica
necessaria di una semplificazione del quadro politico; in secondo
luogo, ricercare le giuste convergenze anche nelle singole
diversità verso obiettivi comuni, in grado di dare con capacità e
serietà regole nuove al nostro sistema.
Attraversiamo un momento in cui la crisi politica è trasversale
a tutti i partiti, dove il collegamento con la società civile è
sempre più difficile, anche per la mancanza di risposte adeguate. I
vertici dell'amministrazione pubblica sono sempre più interamente
assorbiti dal loro quotidiano e poco portati al confronto con le
diverse assemblee elettive e i suoi cittadini. Sulla base di questa
premessa, avvertendo fortemente l'esigenza di un sereno confronto
sulle cose da fare, riteniamo di dover fornire il nostro contributo
per cercare di risvegliare nell'animo di chi governa un richiamo al
dibattito politico, un richiamo senza retorica alla "Politica" con
la maiuscola.
Presidente
- La parola al Consigliere Rini.
Rini (FA)
- Vorrei oggi spiegare le motivazioni che mi
hanno portato alla scelta che voi tutti conoscete, e che mi porta
ad essere nuovamente in maggioranza; maggioranza che avevo
abbandonato circa 4 mesi fa, lasciando l'"Union Valdôtaine",
movimento di cui mi onoro di aver fatto parte per molti anni e del
quale riconosco un importante ruolo per lo sviluppo socioeconomico
della Valle d'Aosta, movimento del quale non condividevo un certo
modo gestionale, criticato fra l'altro anche da altri amici
unionisti che auspicano un cambiamento: qui, devo ammettere che in
questi ultimi tempi mi è sembrato, con l'arrivo del Consigliere
Cesal, sia iniziato un certo positivo cambiamento.
Perché nella "Fédération Autonomiste"? Con questa forza ho
trovato un'intesa che mira al rilancio dei valori dell'autonomia,
del federalismo, del progresso economico e sociale e per un'azione
volta alla difesa dell'identità culturale che porti a una nuova
fase di progresso e sviluppo, ma soprattutto ho condiviso la
volontà di lavorare con senso di responsabilità per la stabilità e
la governabilità, che sono alla base del rilancio dell'economia. Il
sottoscritto, con "Fédération", si impegna per un sostegno leale e
costruttivo alla "Giunta Caveri", appoggiando e lavorando per
portare a termine un programma che ho condiviso e votato al momento
del suo insediamento; quindi daremo il nostro appoggio totale alla
Giunta, che vede fra l'altro la determinante partecipazione della
"Fédération Autonomiste" con l'amico La Torre.
Come prima azione, ho voluto dare il mio appoggio per l'elezione
del Capogruppo dell'"UV" alla Presidenza della II Commissione
consiliare, che mi onoro di aver presieduto e che ha già potuto ora
iniziare a lavorare con correttezza e autorevolezza. Sono certo che
la strada intrapresa sia quella giusta e che questa maggioranza
possa arrivare intatta all'appuntamento elettorale del 2008 senza
ulteriori traumi o scossoni. Se ciò non avvenisse, provocheremmo un
grave danno alla Valle d'Aosta e alla già non buona immagine di
questo Consiglio. Saremmo, fra l'altro, poco rispettosi nei
confronti di chi propone i referendum ed ha diritto di poter
discutere con un interlocutore, cioè con questo Consiglio, che in
caso di elezioni anticipate verrebbe eletto con la legge vigente,
che anche molti di noi presenti in quest'aula vorrebbero
modificare.
Sinceramente avrei voluto togliermi anche "qualche sassolino
dalle scarpe" e rispondere a certe critiche di questi giorni, ma il
buon senso mi porta alla ragione e immagino che sia giunto il
momento di pensare, in primo luogo, ad adempiere con responsabilità
il nostro lavoro di rappresentanti dei cittadini, cercando di
risolvere i veri problemi che attanagliano anche la nostra Valle,
tralasciando le sterili polemiche. È veramente arrivato il momento
di dire "basta!" e voltare pagina.
Voglio citare una frase della collega Charles: "changer ou
mourir"; mi auguro che un cambiamento venga dalla forza a cui
appartiene, ma credo che questa frase valga per noi tutti,
soprattutto in un momento difficile in cui dobbiamo essere forti e
uniti, anche per poter lottare e difenderci da uno Stato centrale
sempre più lontano dalle esigenze delle Regioni a Statuto
speciale.
Giriamo quindi pagina e dimostriamo ai cittadini di essere delle
persone serie ed esenti da qualsivoglia ambiguità, capaci di creare
un clima di entusiasmo, partecipazione e condivisione. È giusto che
ognuno possa giocare il ruolo che più gli si addice, ma lo deve
fare collocandosi da una parte o dall'altra con estrema
chiarezza.
Presidente
- La parola al Consigliere Frassy.
Frassy (CdL)
- Una breve considerazione sulle
comunicazioni più politiche del Presidente del Consiglio e sulle
dichiarazioni che hanno fatto seguito alle comunicazioni
stesse.
Penso che possiamo e dobbiamo esprimere una preoccupazione come
forza di opposizione, come forza che ha un suo progetto politico e
che ha a cuore i destini e soprattutto i problemi della Regione.
Oggi abbiamo capito che non c'è stato un cambiamento di posizioni
politiche, non c'è stata una novità politica, ma è stato fondato un
nuovo partito ed è un partito che nessuno ha voluto dichiarare, ma
penso che ormai sia nei fatti, ed è il "partito delle trottole"...
allora pensiamo che la Valle d'Aosta non possa essere prigioniera
di "giochini" che normalmente vengono lasciati ai bambini!
Facciamo allora un appello all'"Union Valdôtaine" - lo facciamo
dall'opposizione - e l'appello che facciamo all'"Union", che ha la
responsabilità che gli elettori - ahimè - le hanno conferito
nell'ormai lontano 2003, lontano non nel tempo quanto rispetto alla
realtà che viviamo, è di governare - se ci riescono! - lasciando a
noi che stiamo all'opposizione, e sottolineo "all'opposizione", il
compito di essere propositivi, di essere critici, di fare i
controlli, il compito di integrare quel concetto di democrazia che
spetta all'opposizione: non esiste democrazia senza opposizione.
Siamo di conseguenza consapevoli che il nostro ruolo politico in
questo momento sia forse importante tanto quanto il ruolo di chi
governa o di chi dovrebbe comunque governare.
Allora, Presidente Caveri, se riesce a governare, lei fa bene a
governare, ma se non riesce a governare ne prenda atto, perché lei
non può essere ostaggio del mercato della politica! E del mercato
della politica purtroppo ne abbiamo avuto eco da quello che sta
accadendo a Roma, perché chi si erge a difesa dei principi e delle
questioni morali - e prima abbiamo sentito dei "paladini di
questioni morali" che farebbero bene a guardare nelle case in cui
sono stati, nelle case in cui si sono trasferiti e nelle case in
cui sono ritornati! -... uno di questi "paladini della questione
morale", il Senatore Perrin, che diceva che le regole valgono per
tutti e che le regole devono essere rispettate, è stato il primo a
fare in modo, con una furberia da alunno di scuola media, che le
regole per lui non valessero e potessero essere riconsiderate in
quelli che sono i termini.
Allora, colleghi di maggioranza, di opposizione, di coloro che
stanno nel mezzo e di coloro che sono sospesi, usciamo un attimo
dalla logica delle parole che non sia conseguente ai comportamenti!
Mi rivolgo agli amici della "Stella Alpina"; voi vi siete
presentati all'elettorato della Valle d'Aosta con un progetto a
tutto campo, che campeggiava ogni muro di questa Regione, "l'altra
Valle d'Aosta"! E tu, Salzone, viene qui e racconti del "grande
Centro"? Ma il problema dovresti averlo con i tuoi elettori, con
quegli elettori che hanno creduto nelle vostre promesse, "promesse
da marinai"!
Siete liberi di fare il "grande Centro", e poi dire che il
"grande Centro" è fatto con la Sinistra e che poi il "grande
Centro" è fatto con gli amici degli amici degli amici, voi siete
liberi; gli elettori forse iniziano ad averne a sufficienza di
questi "giri di walzer" di chi ieri ha governato in Regione e poi
diventa il "Renouveau",
di chi ieri ha governato in Regione
e poi diventa "Aosta Viva"! Questa Regione forse ha bisogno di
persone con meno idee, ma con la capacità di portarle avanti e non
di cambiare ogni 2 minuti le idee e gli scenari e di non risolvere
mai i problemi... questa è la nostra preoccupazione,
Presidente!
Si dà atto che dalle ore 9,47 presiede il Vice-presidente
Fiou.
Presidente
- La parola alla Consigliera Squarzino
Secondina.
Squarzino (Arc-VA)
- Rispetto al fatto politico che
stamani è avvenuto e che è stato dichiarato con il cambiamento di
collocazione, non solo nei banchi di questo Consiglio, da parte di
2 colleghi, credo che valga la pena di riflettere un attimo.
Pensiamo che lasciare una formazione politica per aderire ad
un'altra formazione politica non sia come fare "una passeggiata";
non è un fatto che si può compiere in "souplesse". È una decisione
non facile, che deve avere delle forti motivazioni: si tratta di
lasciare persone con cui si è condiviso un percorso e progetti
politici e delle scelte, per entrare in un altro luogo dove vi sono
altre persone, altri progetti politici, altre scelte, probabilmente
anche altri punti di riferimento culturale. Per fare questo salto
ci devono essere delle forti motivazioni, delle forti scelte
politiche e ieri sera, in quella riunione che è avvenuta a Gressan,
in cui si sono confrontate le varie "anime" dell'"Union
Valdôtaine", sono state presentate le forti motivazioni politiche
alla base di forti scelte compiute da "Renouveau" e da "Vallée
d'Aoste Vive". Quando lo stesso collega Perrin aveva annunciato, in
questo Consiglio, di lasciare l'"Union" e di fare parte di un
gruppo a sé, lo ha fatto in base a un progetto politico chiaro,
preciso, che ha motivato, ed era così chiaro questo progetto
politico che è stato capito dalla popolazione e il 9 e 10 aprile è
stato premiato. C'era effettivamente una forte motivazione politica
alla base della scelta di cambiamento di collocazione.
Invece - non me ne vogliano i 2 colleghi con cui i rapporti
personali sono sempre buoni e sono su un altro piano, credo, ma in
questo momento siamo chiamati a dare una valutazione di tipo
politico, non di rapporto personale o di stima rispetto alle
singole persone - in questi ultimi mesi abbiamo assistito a questi
cambiamenti repentini e successivi anche dello stesso Consigliere
che va e viene, in questo senso il termine di "trottola" dato dal
collega Frassy forse è azzeccato, ma non abbiamo percepito alcun
progetto politico nuovo alle basi di queste scelte. Abbiamo
ascoltato quello che ci hanno detto il collega Rini e il collega
Salzone, sì, hanno parlato di progetti politici, ma abbiamo
l'impressione che alla base di queste scelte ci sia piuttosto
quell'atteggiamento di "uso della politica" che ha pervaso ormai il
partito di maggioranza dell'"Union": una politica intesa come mezzo
di potere, come strumento per garantire interessi propri e dei
propri gruppi, per continuare situazioni di privilegio. In questo
senso ha ragione il Presidente dell'"Union", Cesal, quando parlava
di "unionizzazione" della Regione, nel senso che purtroppo - dico
io - i metodi dell'"Union", metodi di uso spregiudicato del potere
in tutti i sensi, stanno pervadendo molti altri partiti della
Valle!
Perché dico questo? Perché dalle motivazioni dei colleghi
Salzone e Rini, al di là delle affermazioni di grande cambiamento
politico, in realtà... cosa emerge? Essi affermano, in soldoni, di
aderire a questa maggioranza, di aderire a questo Centro in cui ci
sono "Fédération", "Union" e "Stella Alpina", tutti insieme per un
progetto di cambiamento della Valle d'Aosta, non lo so, ma credo
che sarà il 2008 a dirci quali saranno i progetti vincenti per
questa Valle! L'impressione che abbiamo oggi è che si voglia
cambiare tutto per non cambiare... "il faut changer pour ne pas
mourir comme hommes de pouvoir, comme hommes qui sont dans les
institutions", sembra vogliano dirvi i nostri colleghi, ma - a mio
avviso - "il faut changer pour changer cette Vallée d'Aoste, pas
pour tenir nos petites places de pouvoir". Merci!
Presidente
- La parola al Consigliere Sandri.
Sandri (GV-DS-PSE)
- Brevemente, perché molte delle cose
che intendevo dire le ha già dette il collega Frassy, quindi non
posso che condividere l'impostazione di democrazia e di richiamo ai
fondamenti della democrazia nei rapporti fra maggioranza e
minoranza, che così bene ha spiegato.
Questa situazione, a noi dei "DS", interessa molto meno di
quanto possa interessare altre forze politiche, perché ci dà
l'impressione che siano i riverberi di giochi di potere iniziati
prima delle elezioni politiche, quando - e vorrei ricordarlo al
collega Salzone - non è andata in crisi una Giunta perché il
progetto politico di quella Giunta era in difficoltà o perché si
voleva fare una sterzata politica, ma è andata in crisi quella
maggioranza perché "qualcuno" ha preteso di imporre le proprie
aspirazioni elettorali alla maggioranza che all'epoca governava la
Regione; quel "qualcuno" sapete tutti chi è, ma sapete bene come
poi è andata a finire! Questa manovra di basso potere che ha messo
a rischio la gestione della Valle d'Aosta e in difficoltà
l'Amministrazione regionale per interessi squisitamente personali,
è stata pesantemente bocciata dagli elettori!
Quello che vediamo oggi è il risultato finale di un progetto
bocciato: agitazione verso Destra, verso Sinistra, di sopra, di
sotto... è uno dei passaggi a cui assisteremo, ne vedremo altri nei
prossimi mesi, non ci stupiremo di ulteriori degradi, ma perché
quel progetto di alleanze politiche di tipo elettoralistico è stato
bocciato dagli elettori e oggi se ne sta prendendo atto,
soprattutto perché c'era forse una possibilità per quel progetto di
avere un futuro, quello di creare un progetto politico davvero per
la Valle d'Aosta, con contenuti, non 4 contributi per l'autostrada
o per i kW elettrici, insomma! Un progetto per la Valle d'Aosta per
governare questi cambiamenti che ci troviamo di fronte, per
affrontare i grandi problemi che abbiamo davanti, per capire che le
risorse non sono così infinite, forse ci dovremo dare degli
strumenti diversi; bisogna evolvere e affrontare le scadenze che ci
troviamo di fronte.
È una sfida che avete voi di maggioranza, è una sfida che
abbiamo noi di minoranza, con un vantaggio, per noi di minoranza:
che grazie all'attività di opposizione possiamo già fare
intravedere dove vogliamo arrivare, quali sono le nostre linee di
condotta che sono diverse fra Destra e Sinistra, ma che ci sono,
perché dietro le iniziative dell'opposizione di Destra e
dell'opposizione di Sinistra potete leggere dei progetti e delle
idee che ci aiutano e che porteremo alla valutazione degli
elettori, ma di questo avremo molto più tempo di parlarne al
momento della discussione sul bilancio e sulla finanziaria
regionale.
Presidente
- La parola al Consigliere Lavoyer.
Lavoyer (FA)
- Per la verità non volevo intervenire, però
mi toccherà anche difendere le scelte del Consigliere Salzone ad un
certo punto, perché le battute di coloro che sono intervenuti sono
proprio da rinviare al mittente...
Partiamo dal collega Frassy: mi risulta che fosse nato nel
"MSI", poi fosse passato nella "Lista civica", infine è passato in
"Forza Italia"... non parlo del suo collega... La collega Squarzino
mi ricordo che fece una campagna elettorale con il sottoscritto dei
"DP", prima di passare nei "Verdi alternativi"... I trascorsi di
Sandri sono in "Nuova Sinistra", quindi il mio intervento è per
dire...
(proteste da parte dei Consiglieri Squarzino Secondina e
Frassy, fuori microfono)
... quindi il mio intervento è per sottolineare che "Fédération
Autonomiste" ha un progetto politico chiaro. Ci sono 2 progetti in
questo momento: quelli del disordine, del caos, del disfattismo, e
c'è un progetto della governabilità; ambedue sono linee politiche
rispettabili.
Siamo contro il disordine, siamo contro il qualunquismo, siamo
contro il populismo e siamo contro il disfattismo. Per la
"Fédération Autonomiste" nei momenti difficili è necessaria
l'assunzione di responsabilità. Troppo facile essere contro tutti e
contro tutto! Noi, proprio in questo momento difficile, dove
sarebbe troppo facile criticare, mettersi all'opposizione,
attaccare il Governo in una situazione di difficoltà generale,
vogliamo pensare in positivo, vogliamo costruire, vogliamo
amministrare, governare, essere classe dirigente responsabile; in
questo momento amiamo le sfide difficili.
La "Fédération Autonomiste" non corre in soccorso all'"Union
Valdôtaine", ma alla Valle d'Aosta e la Valle in questo momento non
può fare a meno dell'"Union Valdôtaine", checché se ne dica, e la
Valle in questo momento ha bisogno di progetti credibili seri.
L'alternativa di alcuni progetti e di alcune alleanze sono solo il
buio, il caos, il disordine e le macerie. La "Fédération
Autonomiste" si ricorda anche bene il 2002. Nelle difficoltà non
bisogna ricattare, non bisogna essere vili, necessita coraggio fino
in fondo per difendere le proprie idee. Tra la linea del disordine
scegliamo la governabilità, fra la linea dell'opposizione che in
questo momento parrebbe perfino troppo facile scegliamo la linea
della soddisfazione di essere protagonisti in un momento difficile,
fra la linea dell'opposizione distruttiva e qualunquista
l'atteggiamento positivo e costruttivo, fra la linea del contro
quella di essere per la Valle d'Aosta, fra la linea del salto nel
buio una gestione razionale e responsabile del presente.
Esistono quindi in questo momento 2 linee chiare; noi ci
schieriamo con coloro che cercano di governare nel modo più
indolore possibile per i Valdostani e condurre nel modo più
positivo possibile questa fase di transizione. Quello che non
possiamo accettare è la posizione di coloro che stanno in mezzo,
non si può stare in mezzo, politicamente è mortale; non si può
prendere il buono della maggioranza e il buono della critica a
quello che fa la maggioranza! Rispettiamo l'opposizione che deve
criticare e avere una azione di stimolo nei confronti del Governo
regionale, l'unica cosa che chiediamo è la chiarezza: quelli che
stanno in maggioranza devono stare in maggioranza, quelli che
stanno all'opposizione devono stare legittimamente
all'opposizione!
Presidente
- La parola al Consigliere Viérin Marco.
Viérin M. (SA)
- Innanzitutto vorrei toccare un aspetto
prima di affrontare il tema toccato in questi primi 50' di seduta,
cioè esprimere la nostra piena soddisfazione per quanto il Santo
Padre ci ha comunicato: questo ci conferma quanto da noi sostenuto
in questo Consiglio, che era cioè opportuno prendere una posizione
di tipo politico su quei fatti.
Sull'argomento che sembra trovare più consenso nel dibattito,
crediamo che qui, tutti, hanno fatto strade politiche molto
diverse, non tutti, chiedo scusa, penso a coloro che sono
intervenuti... così ci capiamo meglio. Su questo concordo con il
collega Lavoyer, perché dalla Consigliera Secondina Squarzino ai
Consiglieri Frassy e Sandri, si sono percorse le strade le più
diverse da quelle di oggi!
Volevo dire al collega Frassy che prima di parlare di progetti
che non si riescono a realizzare, credo che voi dobbiate cominciare
a ragionare del "perché" in tutti questi anni non siete ancora
riusciti a fare il progetto della "CdL" in Valle d'Aosta... questo
è un interrogativo che vi dovete porre...
(interruzione del Consigliere Frassy, fuori
microfono)
... dico questo perché ogni giorno leggiamo... infatti, 2003,
oggi non c'è più!
Allora il ragionamento è che la "Stella Alpina" è nata, la
"Stella Alpina" c'è, il collega Salzone non ha bisogno di essere
difeso dal sottoscritto, ne prendo le parti solo in qualità di
Capogruppo, il collega Salzone si è presentato con la "Stella
Alpina" ed è stato eletto nelle file della "Stella Alpina", tanto
per essere chiari e ricordare il passato!
Sul messaggio invece che il Capogruppo di "Fédération" ha
lanciato - ma ne ha lanciati altri in questi giorni fuorvianti,
abbiamo letto oggi che qualcun altro non la pensa così -, sul
disfattismo, sulla non volontà della governabilità e sulla volontà
della chiarezza, noi siamo stati chiari fin dall'inizio, da quel
fatto politico che il Consigliere Rini ha ribadito in maniera
pesantissima 3 mesi fa! Non voglio leggere l'intervento del collega
Rini, perché tutti lo possono leggere, parlando del "figlio del
capo", parlando della "CVA", parlando di metodi che sono peggio di
quelli di 50 anni fa... probabilmente il Consigliere Rini è stato
folgorato sulla "Via di Damasco" nei ripensamenti!
Volevo dire che invece "Stella Alpina" ha fatto un passaggio
molto chiaro e ha detto di voler fare una verifica di maggioranza,
per capire il rispetto che si vuole dare al nostro movimento, che è
un movimento di Centro che vuole - come ha detto il Consigliere
Salzone - rappresentare quell'area insieme ad altri, ma quell'area
per noi è vitale, ed è il dibattito che sta avvenendo anche a
livello nazionale... adesso tutti si vogliono mettere al Centro!
Noi già allora eravamo - lo abbiamo sempre detto, qui siamo tutti
di area "DP", Democristiani, Repubblicani... - un'area di
Centro...
(interruzione del Consigliere Cesal, fuori microfono)
... certo, ma tutta di quell'area, caro Cesal! Non è che abbiamo
avuto un'area di Destra piena arrivata al Centro, o di Sinistra
piena o di Nuova Sinistra arrivata al Centro, ma persone che hanno
creduto sempre in quella posizione. Allora la chiarezza dipende dal
tema di cui si parla o da cosa si vuol dire con quel termine. La
chiarezza sta nell'aver chiesto una verifica per capire che dignità
e che rispetto questa maggioranza vuol dare alla "Stella
Alpina".
Tanto per essere chiari, abbiamo posto 3 quesiti molto semplici:
il programma, le cose che abbiamo detto, il Consigliere Sandri le
può definire "4 cose", ma credo che ai Valdostani interessi molto
se si arriverà a fare una riduzione importante sulle bollette
elettriche, se si potrà fare la riduzione sulle tariffe
autostradali, sapere quale ruolo abbiamo in favore della famiglia,
visto che anche iniziative di questo tipo sono presentate dal suo
gruppo, e sapere in senso generale dove si vuole andare nei
prossimi anni: questo vuol dire chiarezza! Abbiamo detto fin
dall'inizio che sui fatti amministrativi, fino al momento della
nostra decisione ci saremmo stati, ci siamo stati, gli uffici ci
hanno garantito il fatto che la commissione potrà funzionare;
qualcuno ha strumentalizzato e chiudo la parentesi, perché noi
stiamo agli uffici e non alle parole di alcuni Consiglieri.
Noi, l'11, avremo l'assemblea: in quel momento faremo chiarezza
anche sotto l'aspetto politico e saremo consequenziali su quella
scelta.
