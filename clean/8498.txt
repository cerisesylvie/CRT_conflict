Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2979 del 9 luglio 1987 - Resoconto
OGGETTO N. 2979/VIII - MOZIONE D'ORDINE, RICHIESTA DI
ISCRIZIONE DI NUOVI OGGETTI.
PRESIDENTE:
Ha chiesto la parola, per mozione d'ordine,
il Consigliere Torrione; ne ha facoltà.
TORRIONE (P.S.I.):
Chiedo alla Presidenza se è possibile
inserire tra gli argomenti in discussione un ordine del giorno
relativo al parcheggio pluripiano in fregio a Via Carrel ad
Aosta.
Poiché è un argomento di estrema attualità, del quale abbiamo
parlato ieri mattina, ne chiedo formalmente l'iscrizione in via
d'urgenza. Grazie.
PRESIDENTE:
Ha chiesto la parola, per mozione d'ordine,
il Consigliere Pascale; ne ha facoltà.
PASCALE (P.S.I.):
Anch'io ho presentato alla Presidenza
del Consiglio un ordine del giorno, anche a nome dei colleghi
Consiglieri Pedrini, Tamone, De Grandis, Baldassarre, Sandri, Cout
e Berti, sull'applicazione dell'intesa sottoscritta tra il Ministro
della Pubblica Istruzione, Falcucci, ed il Presidente della
Conferenza Episcopale Italiana, Cardinale Poletti,
sull'insegnamento della religione cattolica. Pregherei la
Presidenza del Consiglio di farlo distribuire e di metterlo in
discussione all'ordine del giorno, in via d'urgenza.
PRESIDENTE:
Colleghi Consiglieri, come primo passo,
provvediamo alla distribuzione dei due ordini del giorno che sono
stati presentati alla Presidenza del Consiglio e per i quali è
stata richiesta l'iscrizione d'urgenza.
La Presidenza propone di continuare con la trattazione degli
altri oggetti e, quando i Consiglieri avranno esaminato i documenti
che vengono ora distribuiti, faremo la discussione e la votazione
per la loro iscrizione in via d'urgenza.
IL CONSIGLIO prende atto.
