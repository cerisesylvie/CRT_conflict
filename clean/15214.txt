Classificazione
SANITÀ VETERINARIA E ZOOTECNIA
Sanità veterinaria


Resoconto integrale del dibattito dell'aula
Oggetto del Consiglio n. 1735 del 20 dicembre 1995 - Resoconto
SEDUTA POMERIDIANA DEL 20 DICEMBRE 1995
OGGETTO N. 1735/X Disegno di legge: "Norme di profilassi e cura
delle malattie degli animali".
Articolo 1 (Finalità)
1. La Regione Valle d'Aosta, nell'ambito delle finalità e dei
principi di cui alla legge regionale 11 maggio 1981, n. 24 (Norme
per l'esercizio delle funzioni amministrative in materia
veterinaria ed il riordino dei servizi veterinari ai sensi degli
articoli 16 e 32 della legge 23 dicembre 1978, n. 833), come
modificata dalla legge regionale 16 agosto 1994, n. 45, e alla
legge regionale 17 giugno 1988, n. 56 (Aggiornamento del piano
sociosanitario della Regione Valle d'Aosta per il triennio
1983/1985), al fine di promuovere e favorire la profilassi e la
cura delle malattie degli animali, nonché un razionale e
qualificato impiego del farmaco per uso veterinario, concede, agli
allevatori residenti e che detengono i capi in allevamenti situati
in Valle d'Aosta, un contributo nell'acquisto di tutti i farmaci e
i prodotti immunizzanti registrati dal Ministero della sanità, ad
eccezione delle premiscele per alimenti medicamentosi e degli
alimenti medicamentosi di cui all'articolo 1, comma 1, lett. f) e
g), del decreto legislativo 27 gennaio 1992, n. 119 (Attuazione
delle direttive n. 81/851/CEE, n. 81/852/CEE, n. 87/20/CEE e n.
90/676/CEE relative ai medicinali veterinari), mediante assunzione
a proprio carico del cinquanta per cento del relativo prezzo di
vendita al pubblico.
2. Il contributo di cui al comma 1 si applica ai farmaci
destinati alla cura delle specie animali bovina, equina da lavoro
agricolo, suina, ovina, caprina, avicola, cunicola e delle api.
3. Il contributo di cui al comma 1 è limitato, per quanto
riguarda le api, ai soli casi di malattia che non costituiscono
grave epizoozia, per le quali si deve far riferimento a quanto
stabilito dalla legge regionale 24 agosto 1982, n. 56
(Provvedimenti per la difesa e l'incremento dell'apicoltura nella
Valle d'Aosta), e successive modificazioni.
Articolo 2 (Prelievo dei medicinali)
1. Al fine di usufruire dei benefici economici di cui
all'articolo 1, il prelievo dei medicinali, presso le farmacie
pubbliche e private convenzionate della Valle d'Aosta, è
effettuabile in base a prescrizione medico-veterinaria redatta su
moduli predisposti dall'Amministrazione regionale, in cinque copie,
le quali sono attribuite nel modo seguente:
a) una copia per il farmacista;
b) una copia per l'utilizzazione finale;
c) una copia per l'Unità sanitaria locale (USL), competente per
territorio, ove si verifica l'utilizzazione finale;
d) una copia per l'Assessorato regionale della sanità ed
assistenza sociale;
e) una copia per il veterinario.
2. Il modulario deve recare l'intestazione "Regione autonoma
Valle d'Aosta" ed essere utilizzato esclusivamente dai veterinari
che svolgono la loro attività professionale in Valle d'Aosta in
maniera continuativa.
3. L'uso del modulario è obbligatorio per tutti i medicinali
registrati dal Ministero della sanità.
4. Per ogni ricetta il veterinario non può prescrivere più di
quattro specialità medicinali; per ogni specialità non possono
essere prescritte più di sei confezioni per ogni capo di bestiame.
Ogni ricetta non può riferirsi ad un numero di capi di bestiame
superiore a dieci.
5. Per la consegna dei medicinali e la regolamentazione dei
rapporti conseguenti con le farmacie, si applicano, previa intesa
con l'ordine dei farmacisti della regione, le modalità e le norme
stabilite negli accordi nazionali stipulati ai sensi dell'articolo
48 della legge 23 dicembre 1978, n. 833 (Istituzione del servizio
sanitario nazionale), in quanto compatibili con la presente
legge.
6. Il prelievo dei medicinali, in conformità a quanto prescritto
dal veterinario, è effettuato con pagamento diretto, da parte del
richiedente, del cinquanta per cento del prezzo di vendita al
pubblico del medicinale, quale risulta dalla relativa fustella.
Articolo 3 (Farmaci di pronto intervento e di primo impiego)
1. Per l'espletamento di terapie di pronto intervento e di primo
trattamento, i veterinari che svolgono in maniera continuativa la
loro attività nella regione possono acquistare direttamente nelle
farmacie, nelle forme e secondo le modalità di cui alla presente
legge e dell'articolo 32 del decreto legislativo 119/1992, alcune
confezioni di medicinali di più corrente uso nelle terapie
suddette.
2. Nel caso di espletamento delle suddette terapie, l'allevatore
interessato deve rimborsare direttamente al veterinario l'onere del
cinquanta per cento sostenuto dallo stesso per l'acquisto dei
medicinali impiegati. Con periodicità trimestrale, il veterinario
che ha espletato le terapie di cui al presente articolo, trasmette
al Servizio di igiene ed assistenza veterinaria dell'USL una
distinta particolareggiata dei farmaci usati, redatta su apposito
modulo predisposto dall'Assessorato della sanità ed assistenza
sociale.
Articolo 4 (Prestazioni veterinarie)
1. Le prestazioni veterinarie per trattamenti immunizzanti o
terapeutici disposti dalla Regione sono espletate dal Servizio di
igiene, sanità pubblica e assistenza veterinaria dell'USL, secondo
quanto stabilito dal tariffario USL.
Articolo 5 (Disposizioni finanziarie)
1. Per l'attuazione della presente legge è autorizzata la spesa
annua di lire 250.000.000.
2. Gli oneri derivanti dall'applicazione della presente legge
graveranno sullo stanziamento iscritto al capitolo 59640 (Spese per
la profilassi e cura delle malattie degli animali) della parte
spesa del bilancio di previsione della Regione per l'anno 1995 e
per gli anni successivi.
3. All'onere derivante dall'applicazione della presente legge si
provvede, per l'anno 1995, mediante utilizzo di pari importo
iscritto al cap. 59640. A decorrere dall'esercizio 1996, gli oneri
necessari verranno determinati con legge finanziaria.
Articolo 6 (Abrogazione)
1. La legge regionale 3 marzo 1983, n. 6 (Profilassi e cura
delle malattie degli animali) è abrogata.
Articolo 7 (Entrata in vigore)
1. La presente legge sarà pubblicata sul Bollettino ufficiale
della Regione ed entrerà in vigore dopo sessanta giorni dalla sua
pubblicazione.
Presidente Ha chiesto la parola il relatore, Consigliere Perrin
Giuseppe Cesare.
Perrin G.C. (UV) Il y a 12 ans, ce Conseil avait réglementé le
problème relatif à la prophylaxie et au traitement des maladies des
animaux. La loi n° 6, votée en 1983, prévoyait l'institution d'une
commission qui devait former une liste des médicaments, sur
lesquels les agriculteurs pouvaient avoir une réduction de 50 pour
cent sur l'achat, soit pour les médicaments, soit pour les produits
immunisants, en plus justement dans la liste. Depuis lors, une
série de directives de la CEE ont mieux réglementé la matière et un
décret législatif, le n° 119/92, a à son tour donné application aux
directives de la CEE.
Puisque par ce décret législatif la liste des médicaments
possibles est déjà fixée, il s'avère nécessaire de modifier la loi
régionale et c'est ce que ce projet de loi se propose.
Je fais confiance à mes collègues conseillers qui certainement
ont approfondi le thème, donc je crois qu'il n'y a pas besoin d'une
longue illustration. En application soit du décret législatif, soit
des directives communautaires, ce projet de loi élimine la
commission régionale qui en ce moment devient inutile, réglemente
le prélèvement des médicaments de prompte intervention et de
premier emploi, réglemente de quelle façon les vétérinaires doivent
agir et quant aux dispositions financières maintient le montant qui
avait été établi alors et qui est en ce moment encore
suffisant.
L'Assesseur aux finances a présenté un amendement à la partie
financière, amendement qui prévoit que les dépenses soient prises
en charge par le chapitre correspondant non sur le budget régional
de 1995, mais sur celui de 1996 et les budgets pluriannuels
1996-1998.
Presidente E' aperta la discussione generale. Se nessuno chiede
la parola, dichiaro chiusa la discussione generale. Si passa
all'esame dell'articolato.
Pongo in votazione l'articolo 1.
Presenti, votanti e favorevoli: 29
Presidente Pongo in votazione l'articolo 2.
Presenti, votanti e favorevoli: 29
Presidente Pongo in votazione l'articolo 3.
Presenti, votanti e favorevoli: 29
Presidente Pongo in votazione l'articolo 4.
Presenti, votanti e favorevoli: 29
Presidente All'articolo 5 vi sono gli emendamenti presentati
dall'Assessore Lévêque, di cui do lettura:
Emendamenti Il comma 2 dell'articolo 5 è così modificato:
"2. Gli oneri derivanti dall'applicazione della presente legge
graveranno sullo stanziamento iscritto al capitolo 59640 (Spese per
la profilassi e cura delle malattie degli animali) della parte
spesa del bilancio di previsione della regione per l'anno 1996 e
pluriennale 1996/1998, già approvati dal Consiglio regionale".
Il comma 3 dell'articolo 5 è soppresso.
Presenti, votanti e favorevoli: 29
Pongo in votazione l'articolo 5 nel testo così emendato:
Articolo 5 1. Per l'attuazione della presente legge è
autorizzata la spesa annua di lire 250.000.000.
2. Gli oneri derivanti dall'applicazione della presente legge
graveranno sullo stanziamento iscritto al capitolo 59640 (Spese per
la profilassi e cura delle malattie degli animali) della parte
spesa del bilancio di previsione della Regione per l'anno 1996 e
pluriennale 1996/1998, già approvati dal Consiglio regionale.
Presenti, votanti e favorevoli: 29
Presidente Pongo in votazione l'articolo 6.
Presenti, votanti e favorevoli: 29
Presidente Pongo in votazione l'articolo 7.
Presenti, votanti e favorevoli: 29
Presidente Pongo in votazione la legge nel suo complesso.
Presenti, votanti e favorevoli: 29
Il Consiglio approva all'unanimità
