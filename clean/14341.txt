Classificazione
SPORT E TEMPO LIBERO
Manifestazioni sportive


Resoconto integrale del dibattito dell'aula
Oggetto del Consiglio n. 877 del 27 luglio 1994 - Resoconto
OGGETTO N. 877/X - Disegno di legge: "Concessione, per il
triennio 1994/1996, di contributi annui all'Hockey Club di
Courmayeur-Aosta, per la partecipazione al campionato nazionale di
hockey su ghiaccio, serie A".
Articolo 1 - (Finalità)
1. La Giunta regionale è autorizzata a concedere all'Hockey Club
Courmayeur-­Aosta, avente sede in Valle d'Aosta, per il triennio
1994/1996, un contributo annuo di lire 350.000.000, a titolo di
sostegno per la partecipazione al campionato nazionale di hockey su
ghiaccio, serie A, per le stagioni agonistiche 1994/1995, 1995/1996
e 1996/1997.
Articolo 2 - (Modalità di erogazione e di liquidazione)
1. Per l'ottenimento dei contributi di cui all'articolo 1
l'Hockey Club Courmayeur?Aosta presenta apposita domanda
all'As­sessorato regionale del turismo, sport e beni culturali
entro il 20 novembre di ogni anno.
2. La domanda di cui al comma 1 è corredata da una relazione
dettagliata illustrante l'attività programmata per la stagione
agonistica a cui si riferisce il contributo, anche in riferimento
al settore giovanile.
3. L'Assessorato regionale del turismo, sport e beni culturali
esamina la domanda, ne verifica la regolarità e entro trenta giorni
dalla data di presentazione predispone l'atto da sottoporre alla
Giunta regionale, che decide in via definitiva.
4. Il contributo è liquidato come segue:
a) il sessanta per cento dello stanziamento annuo, a titolo di
acconto, entro il 31 dicembre;
b) il quaranta per cento dello stanziamento annuo, a titolo di
saldo, a campionato concluso e previa presentazione di una
relazione attestante l'attività svolta nella stagione sportiva cui
si riferisce il contributo, anche in riferimento al settore
giovanile.
Articolo 3 - (Divieto di cumulo)
1. I contributi di cui alla presente legge non sono cumulabili
con i contributi previsti dalla legge regionale 30 ottobre 1987, n.
85 (Interventi a favore dello sport).
Articolo 4 - (Disposizioni finanziarie)
1. L'onere derivante dall'applicazione della presente legge,
come determinato dall'articolo 1, graverà sul capitolo 66506, di
nuova istituzione, del bilancio di previsione della Regione per
l'anno 1994 e sul corri­spondente capitolo di spesa del bilancio
preventivo per gli anni successivi.
2. Alla copertura dell'onere di cui al comma 1 si provvede, per
l'anno 1994, mediante riduzione di lire 350.000.000 degli
stanziamenti iscritti ai capitoli n. 64100 per lire 35.000.000, n.
64440 per lire 45.000.000, n. 66555 per lire 165.000.000 e n. 69020
per lire 105.000.000 a valere sull'accantonamento previsto
all'allegato n. 8 (Osservatorio astronomico ? F 9.) del bilancio di
previsione della Regione per l'esercizio 1994.
3. Per gli esercizi finanziari 1995 e 1996, alla copertura
dell'onere di cui al comma 1 si provvederà mediante utilizzo per
lire 350.000.000 annui delle disponibilità iscritte sul bilancio
pluriennale della Regione 1994/1996 al capitolo 69020 (Iniziative
per la realizzazione di strutture per il golf) codice B 2.7.
Articolo 5 - (Variazioni di bilancio)
1. Alla parte spesa del bilancio di previsione della Regione per
l'anno 1994 sono apportate le seguenti variazioni, sia in termini
di competenza che di cassa:
a) in diminuzione:
cap. 64100 "Spese per pubblicità ed azioni promozionali
turistiche"
lire 35.000.000;
cap. 64440 "Contributi all'Unione val­dostana guide di alta
montagna per l'organiz­zazione di corsi di formazione e
perfezionamento per guide e aspiranti guide alpine e per il
funzionamento della stessa Unione valdostana guide di alta
montagna"
lire 45.000.000;
cap. 66555 "Spese per la manutenzione straordinaria delle
piscine di proprietà"
lire 165.000.000;
cap. 69020 "Fondo globale per il finanziamento di spese di
investimento"
lire 105.000.000.
b) in aumento:
programma regionale: 2.2.4.10
codificazione: 01.01.01.06.02.02.08.009.09.32
cap. 66506 (di nuova istituzione) "Contributo all'Hockey Club
Courmayeur?Aosta per la partecipazione al campionato nazionale di
hockey su ghiaccio, serie A"
lire 350.000.000.
Presidente -
Ha chiesto la parola il relatore,
Consigliere Perron.
Perron (UV) -
Toujours avec le même esprit dont je
parlais auparavant, il me semble de comprendre que les collègues
conseillers sont d'accord si je donne par lue la relation qui
accompagne la loi.
Presidente -
Je rappelle qu'il y a un nouveau
texte de la Vème Commission.
Pongo in votazione l'articolo 1.
Presenti: 30
Votanti e favorevoli: 29
Astenuti: 1 (Chiarello)
Presidente -
Pongo in votazione l'articolo 2.
Presenti: 30
Votanti e favorevoli: 29
Astenuti: 1 (Chiarello)
Presidente -
Pongo in votazione l'articolo 3.
Presenti: 30
Votanti e favorevoli: 29
Astenuti: 1 (Chiarello)
Presidente -
Pongo in votazione l'articolo 4.
Presenti: 30
Votanti e favorevoli: 29
Astenuti: 1 (Chiarello)
Presidente -
Pongo in votazione l'articolo 5.
Presenti: 30
Votanti e favorevoli: 29
Astenuti: 1 (Chiarello)
Presidente -
Ha chiesto la parola il Consigliere
Chiarello per dichiarazione di voto.
Chiarello (RC) -
Mi ritengo sportivo per
eccellenza, perché ho giocato per vent'anni e mi piacciono tutti
gli sport; non ho mai preso una lira dallo sport e non ammetto lo
sport quando si parla di soldi.
L'unica cosa che non mi fa votare contro questa legge è
l'immagine pubblicitaria che può averne la Valle d'Aosta da una
partecipazione ad un campionato largo, europeo, probabilmente di
queste squadre; però non ritengo che la Regione debba partecipare
con una così alta cifra a pagare una parte dei professionisti che
sono in queste squadre.
Presidente -
Pongo in votazione il disegno di
legge nel suo complesso.
Presenti: 32
Votanti e favorevoli: 31
Astenuti: 1 (Chiarello)
Il Consiglio approva
