Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1527 del 19 ottobre 1990 - Resoconto
OGGETTO N. 1527/IX - INDAGINE PRELIMINARE AD UNO STUDIO DI
FATTIBILITA' PER UN PROGETTO DI SALVAGUARDIA AMBIENTALE DEL
COMPRENSORIO DEL MONTE BIANCO. (Approvazione di
risoluzione)
PRESIDENTE:
Do lettura di una proposta di risoluzione
presentata dai Consiglieri del Gruppo dell'Union Valdôtaine e dai
Consiglieri Lanivi e Riccarand, iscritta in via d'urgenza
all'ordine del giorno.
RESOLUTION
Le Conseil régional de la Vallée d'Aoste
Ayant constaté avec satisfaction que, suite aux prises de
position du Conseil de la Vallée, la Région Autonome de la Vallée
d'Aoste a été invitée à prendre part à la réunion des Ministres de
l'Environnement de France, de Suisse et d'Italie qui a eu lieu à
Annecy le i3 octobre dernier;
Considérant que ladite rencontre des Ministres de
l'Environnement de France, de Suisse et d'Italie et des
représentants des régions et cantons frontaliers a représenté un
jalon important dans le chemin vers une coopération efficace dans
le domaine de la protection de l’environnement;
Prenant acte des résolutions adoptées lors de ladite rencontre,
résolutions qui s'inscrivent dans les orientations déjà exprimées
par ce Conseil dans le passé;
SOUHAITE
la création d’un groupe de travail au niveau du
Conseil régional chargé de l’étude préliminaire des
initiatives de protection de la nature dans la région du Massif du
Mont Blanc;
une implication plus directe et concrète du Conseil régional et
des Commissions permanentes du Conseil dans l'examen des études de
faisabilité des projets de protection et d'aménagement de la région
du Mont Blanc;
une concertation permanente avec les collectivités locales
concernées, ainsi qu’avec les régions et cantons
frontaliers pour la définition des objectifs commune et pour la
mise en oeuvre des interventions qui seront concordes.
PRESIDENTE:
Do ora lettura della proposta di risoluzione
presentata dal Presidente della Giunta, Bondaz, e
dall’Assessore all'Agricoltura, Foreste ed Ambiente
naturale, Lanièce, iscritta d'urgenza all'ordine del giorno.
RISOLUZIONE
IL CONSIGLIO REGIONALE
DELLA VALLE D'AOSTA
- Consapevole della inscindibilità dei legami che uniscono le
popolazioni locali al loro territorio e dell'importanza che
qualsiasi iniziativa di protezione dell'ambiente passi attraverso
una fase operative che coinvolga direttamente le comunità in tutte
le loro espressioni;
- espressa soddisfazione per le risultanze emerse dall'incontro
svoltosi ad Annecy il 13 ottobre scorso, nel corso del quale i
Ministri dell'Ambiente di Italia, Francia e Svizzera, unitamente ai
rappresentanti delle regioni frontaliere, hanno concordato
soluzioni che vanno nella direzione auspicata dalla Regione
Autonoma della Valle d'Aosta e che tengono quindi conto della
imprescindibile necessità di un preliminare confronto con le
collettività locali, prima di addivenire alla stesura di un
progetto di salvaguardia ambientale del comprensorio del Monte
Bianco;
- nella convinzione che per raggiungere l'obiettivo di una
perfetta integrazione tra salvaguardia dei diritti delle
popolazioni e tutela dell'ambiente siano necessari unità di intenti
e il coinvolgimento delle volontà degli organi istituzionali della
regione, degli enti locali e delle popolazioni)
PROPONE CHE:
1. si proceda alla creazione di una Commissione, incaricata di
predisporre una indagine preliminare ad uno studio di fattibilità
che trovi l'assenso delle popolazioni locali, così composta:
- dal Presidente della Giunta Regionale o suo delegato;
- dall'Assessore all'Agricoltura, Foreste e Ambiente Naturale o
suo delegato;
- da tre Consiglieri regionali, di cui uno designato dalla
minoranza; - da un rappresentante di tutti i Comuni
interessati;
- da un rappresentante della Comunità Montana Valdigne-Mont
Blanc;
2. la Commissione si avvalga, nell'espletamento delle proprie
funzioni, della collaborazione di un gruppo di lavoro
tecnico-scientifico, la cui composizione sarà proposta dalla
Commissione stessa al Consiglio regionale;
3. i lavori della Commissione siano oggetto di confronto e
approfondimento in seno al Consiglio regionale e alle Commissioni
consiliari permanenti.
PRESIDENTE:
Ha chiesto la parola il Presidente della
Giunta, Bondaz; ne ha facoltà.
BONDAZ (DC):
Vi leggo il testo di una proposta di
risoluzione concordata fra i promotori delle due risoluzioni lette
dal Presidente, che mi auguro possa trovare il consenso di tutto il
Consiglio.
"RISOLUZIONE
IL CONSIGLIO REGIONALE
DELLA VALLE D'AOSTA
Constatato che, a seguito della presa di posizione del Consiglio
regionale, la Regione Autonoma Valle d'Aosta è stata invitata a
partecipare alla riunione dei Ministri dell'Ambiente dell'Italia,
della Francia e della Svizzera svoltasi ad Annecy il 13 ottobre
u.s.;
Preso atto delle risultanze emerse dall'incontro di cui sopra,
nel corso del quale i Ministri dell'Ambiente di Italia, Francia e
Svizzera, unitamente ai rappresentanti delle Regioni di frontiera,
hanno concordato soluzioni che vanno nella direzione auspicata
dalla Regione Autonoma della Valle d'Aosta e che tengono quindi
conto della imprescindibile necessità di un preliminare confronto
con le collettività locali, prima di addivenire alla stesura di un
progetto di salvaguardia ambientale del comprensorio del Monte
Bianco;
Nella convinzione che per raggiungere l'obiettivo di una
perfetta integrazione tra salvaguardia dei diritti delle
popolazioni e tutela dell'ambiente siano necessari unità di intenti
e il coinvolgimento delle volontà degli organi istituzionali della
Regione, degli enti locali e delle popolazioni, di concerto con le
Regioni di frontiera;
PROPONE CHE:
1. si proceda alla costituzione di una Commissione incaricata di
predisporre una indagine preliminare ad uno studio di fattibilità
che trovi l'assenso delle popolazioni locali, così composta:
- dal Presidente della Giunta Regionale o suo delegato;
- dall'Assessore all'Agricoltura, Foreste e Ambiente Naturale o
suo delegato;
- dal Presidente della III Commissione consiliare permanente o
suo delegato;
- da tre Consiglieri regionali, di cui uno designato dalla
minoranza; - da un rappresentante di tutti i Comuni
interessati;
- da un rappresentante della Comunità Montana Valdigne-Mont
Blanc;
2. la Commissione si avvalga, nell'espletamento delle proprie
funzioni, della collaborazione di un gruppo di lavoro
tecnico-scientifico, la cui composizione sarà proposta dalla
Commissione stessa al Consiglio regionale;
3. i lavori della Commissione siano oggetto di confronto e
approfondimento in seno al Consiglio regionale e alle Commissioni
consiliari permanenti.
PRESIDENTE:
Se nessuno chiede la parola, pongo in
votazione il testo concordato della risoluzione testé letta dal
Presidente della Giunta, Bondaz.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
