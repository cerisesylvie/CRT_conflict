Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2394 del 17 novembre 1986 - Resoconto
OGGETTO N. 2394/VIII - DISEGNO DI LEGGE CONCERNENTE: "NORME
CONCERNENTI L'INDIVIDUAZIONE DEGLI AMBITI TERRITORIALI IN CUI IL
MANTO DI COPERTURA DEI TETTI DEVE ESSERE REALIZZATO IN LOSE DI
PIETRA E LA DISCIPLINA DEI RELATIVI BENEFICI ECONOMICI".
PRESIDENTE:
Ha chiesto la parola l'Assessore al Turismo,
Urbanistica e Beni Culturali Borbey; ne ha facoltà.
BORBEY (D.C.):
Il presente disegno di legge ha lo scopo
di salvaguardare e migliorare il paesaggio per quanto concerne i
manti di copertura degli edifici.
La legge precedente, la n. 18 del 15 giugno 1978, elargisce dei
contributi là dove gli strumenti urbanistici comunali prevedono
l'obbligo delle coperture in lose, ma quei contributi sono ormai
inadeguati a causa della loro scarsa incidenza percentuale sul
costo di un tetto in lose in rapporto al costo di un tetto
tradizionale. I contributi, infatti, si aggirano intorno alle 4
mila lire al metro quadrato, per fabbricati ad uso civile, ed
intorno alle 6 mila lire, sempre al metro quadrato, per fabbricati
ad uso rurale.
Può succedere inoltre che un comune, pur meritando, sotto questo
aspetto, di veder tutelato paesaggisticamente il proprio
territorio, non preveda nel P.R.G.C. una precisa norma di tutela
dei manti di copertura; mentre in un altro comune, dove questa
opportunità non è del tutto evidente, ma vi è una maggiore
sensibilità verso la tutela paesaggistica, si imponga ai cittadini
di ricoprire i tetti con le lose.
È ovvio che un maggiore esborso di 35.000 lire al metro quadrato
in più per il tetto in lose, rispetto ad un normale tetto in
tegole, incida in misura notevole sulle tasche dei cittadini,
specie se aggiunto al già elevato costo degli alloggi.
Il disegno di legge, quindi, indica le località in cui diventa
obbligatorio eseguire i tetti in lose. La sua filosofia può essere
accettata o meno, ma la Giunta regionale l'ha discussa con vari
esperti del settore ed in modo particolare con quelli della
Sovraintendenza e dell'Urbanistica, tra i quali ricordiamo gli
architetti Bellone, Prola, Montanari ed altri.
Si rende obbligatoria l'adozione del manto di copertura in lose
in tutte le zone situate oltre i 1.000 metri di altezza, perché si
ritiene che quasi tutti i comuni al di sopra di questa quota
abbiano il 90% della loro economia legata all'attività turistica,
pur essendoci numerosi villaggi con un'economia ancora
prevalentemente agricola. Diventa importante perciò il discorso
della salvaguardia del paesaggio, anche perché le stesse strutture
agricole cercano di salvaguardare sempre più l'aspetto
paesaggistico, proprio per le interconnessioni che l'economia
agricola può avere con quella più tipicamente turistica.
Si è cercato poi di fare anche una lettura storica del
paesaggio, specie in riferimento agli insediamenti di più vecchia
datazione. Per cui si è stabilito che tutti i fabbricati censiti al
momento dell'impianto del catasto, cioè intorno al 1900, debbano
essere ricoperti da un manto in lose.
La Giunta regionale avrà circa 180 giorni di tempo per
delimitare i vari centri storici, costituiti per l'80% od il 90%,
da fabbricati censiti al momento dell'impianto del catasto, e
valuterà l'obbligatorietà del manto in lose anche per alcuni
fabbricati sorti in data successiva a quella dell'impianto del
catasto.
È ovvio che quando si obbliga il cittadino a realizzare il tetto
in lose in una zona così estesa, bisogna elargire dei contributi e
questo disegno di legge prevede un contributo a fondo perso, pari
alla differenza di costo tra il tetto in lose ed un normale tetto
in tegole nere, per i comuni in cui viene resa obbligatoria la
copertura dei tetti con le lose. In definitiva il cittadino non
dovrà pagare altro che il costo di un normale tetto in tegole
tradizionali di cemento nero, così sarà anche ben felice di
realizzare il tetto in lose e cercherà di mettervi delle buone
lose, simili a quelle di Morgex, alle quali fa appunto riferimento
il disegno di legge.
Si indicano anche alcuni aspetti particolari delle lose in
riferimento alla porosità, alla gelività ed alla durezza. Alla
Giunta regionale è demandata l'approvazione di una scala della
porosità con indice da 1 a 5 oltre il quale non si potrà andare. Le
ditte o le cave fornitrici di lose dovranno rilasciare un
certificato di garanzia dal quale deve risultare che le lose
rientrano nei parametri stabiliti dalla Giunta regionale. Per il
momento non li abbiamo ancora, ma l'ing. Capietto, che voi tutti
conoscete, ha già avuto diversi contatti con i laboratori del
Politecnico di Torino e sembra che sia già riuscito a stendere
questi parametri.
Qualcuno potrà obiettare che le ditte faranno certamente questa
dichiarazione di garanzia per il materiale, ma come potrà, l'ente
pubblico, controllare se le lose avranno effettivamente le
caratteristiche da noi richieste. Ci dovranno essere dei controlli
veramente seri e quindi costosi. Nei primi anni sarà indispensabile
effettuare molti controlli, anche per far sapere al cittadino che
si opera seriamente perché i contributi sono piuttosto elevati.
Dare dei contributi da 35.000 a 38.000 lire al metro quadrato,
come risulta dai calcoli che noi abbiamo fatto e che, come
prescritto dalla legge, l'Assessorato ai Lavori Pubblici dovrà
effettuare ad ogni inizio d'anno, significa che l'ente pubblico
andrà incontro ad un esborso pari a 3,5 - 4 miliardi all'anno, che
costituiscono un investimento non indifferente.
Pertanto non dovremo più avere dei tetti in lose come capita di
vederne adesso. Non voglio dire che la losa di Bergamo non debba
essere utilizzata per ricoprire i tetti in Valle d'Aosta, però la
maggior parte delle lose che giungono da Bergamo sono inidonee,
perché dopo uno o due anni hanno la ruggine, per cui,
paesaggisticamente parlando, stanno quasi meglio i tetti con le
tegole di cemento piuttosto che quelli con le lose di Bergamo.
Molti cittadini che hanno ricoperto i loro tetti con quelle lose
circa 15 o 16 anni fa, ora le devono già sostituire; mentre un buon
tetto in lose deve durare, come minimo, 30 anni, ma anche 50 ed
oltre, ed il disegno di legge prevede appunto che non si possa dare
un nuovo contributo prima che siano trascorsi 30 anni.
Molte cave di Bergamo sono valide, anche se non sempre tutte le
falde o vene della stessa cava offrono pietra buona. La Francia,
come ci hanno confermato alcuni rivenditori, acquista da tempo lose
di Bergamo, però, poiché in Francia c'è una normativa precisa che
esige quanto noi prescriveremo con il presente disegno di legge, vi
giungono soltanto le migliori pietre estratte dalle cave di
Bergamo.
Poiché di tutto ciò abbiamo discusso a lungo con i vari
Consiglieri e la documentazione allegata è abbastanza completa, non
mi voglio dilungare oltre. Posso solo aggiungere che per tutte le
domande presentate nel 1986 e relative a quelle zone in cui
l'adozione delle lose è prevista come obbligatoria, ci sarà un
contributo forfettario di 25.000 lire al metro quadrato.
Nelle zone per le quali la legge regionale non prescrive
l'obbligo delle lose, ma lo stesso obbligo è previsto dal lo
strumento urbanistico comunale, ci sarà un contributo regionale a
fondo perso pari al 25% di quanto il cittadino riceve nelle zone in
cui l'obbligo è imposto dalla legge regionale.
La Commissione mi ha invitato a presentare alcuni emendamenti
all'articolo 5. Spero di aver bene interpretato i suoi
suggerimenti, però sono disponibile a modificare la mia
interpretazione se essa risulta diversa da quanto suggerito dalla
Commissione.
Mi scuso per l'ultimo emendamento (Che forse non era stato
presentato in sede di Commissione, anzi no, mi sembra che se ne sia
parlato) relativo all'articolo 3, che recita testualmente:
"3. La Giunta regionale, su richiesta motivata dei Comuni, da
presentarsi entro tre mesi dalla entrata in vigore della presente
legge, e sentito il parere della Sovraintendenza per i beni
culturali e ambientali, ha facoltà di definire ambiti territoriali
nei quali è obbligatoria l'esecuzione di manti di copertura dei
tetti in lose di pietra in aggiunta a quelli previsti dall'articolo
2."
È una specie di valvola di sfogo che lascia ai Comuni la
possibilità di chiedere alla Giunta regionale, entro tre mesi
dall'entrata in vigore della presente legge, l'inserimento di
alcuni ambiti specifici, non prevedibili in modo dettagliato dalla
legge, nell'obbligo della realizzazione del tetto in lose, venendo
così a beneficiare dei relativi contributi. Si potrà così andare
incontro a tutte le richieste particolari, come ad esempio a quelle
che sicuramente saranno avanzate dal comune di Morgex e delle quali
si è già parlato in sede di Commissione. Dopo aver effettuato una
verifica planimetrica, riteniamo più opportuno lasciare fisso il
limite dei 1.000 metri di quota, senza abbassarlo a 900 od a 950
metri, perché da ciò potrebbero derivare enormi disguidi nel
territorio di diversi comuni.
I membri della Commissione hanno ritenuto illogico non inserire
il Comune di Morgex che si trova a 930 m. di altitudine nelle zone
in cui vige l'obbligo della copertura dei tetti con le lose, perché
proprio il paese di Morgex ospita le cave delle lose della Valle
d'Aosta ed il cittadino di Morgex è stato sempre sensibile a questo
tema, anche in assenza dell'obbligo, tant'è che è uno dei pochi
comuni che ha tutti i fabbricati con tetti in lose, ad eccezione di
un capannone industriale. Tra i pochi altri comuni è da ricordare
anche Gaby. È giusto quindi che questi comuni possano avere un
giusto riconoscimento alle loro scelte...
(Voce fuori microfono):
"Brusson!"
BORBEY (D.C.):
Non c'è neppure bisogno di dirlo, perché
Brusson è un comune senza pecche!
Ho terminato e quindi sono a disposizione dei Consiglieri per
eventuali chiari menti.
PRESIDENTE:
Ha chiesto la parola il Consigliere Viberti;
ne ha facoltà.
VIBERTI (N.S.):
Noi riteniamo giusto che si cerchi,
finalmente, di dare più corpo ai contributi che l'Amministrazione
regionale eroga a favore dei cittadini che vogliono mantenere una
delle caratteristiche peculiari delle abitazioni della nostra
Regione ed indubbiamente il manto di copertura dei fabbricati in
lose è una caratteristica che contraddistingue l'architettura della
nostra Regione.
Da questo, però, a far diventare il manto di copertura una delle
caratteristiche più rilevanti del paesaggio, ce ne vuole! Non
intendiamo negare che il tetto in lose sia una delle componenti del
paesaggio, però ci sembra un pochino eccessivo voler giustificare
il tutto come se il tetto in lose fosse uno dei principali elementi
del paesaggio, perché, secondo noi, ben altri sono gli elementi che
caratterizzano il paesaggio della nostra Regione!
Ci fa piacere sentire affermare nella relazione che:
"Il
paesaggio è una delle risorse più importanti della Valle
d'Aosta...".
Se questa stessa affermazione fosse stata posta
all'inizio della relazione che motivava i finanziamenti per
l'autostrada, non so se sarebbe stato altrettanto facile sostenere
la necessità della sua prosecuzione da Aosta al tunnel del Monte
Bianco!
Perché faccio queste considerazioni che possono sembrare
scollegate? Perché non si può giustificare un intervento di un
certo tipo, portando avanti anche una filosofia di un certo tipo,
quando nello stesso tempo si mette in atto tutta una serie di
provvedimenti in contrasto con questa filosofia. Pertanto noi
diciamo che ben venga questo intervento sui tetti in lose, ma
diciamo anche che questa filosofia deve essere la stessa per tutti
i provvedimenti. Non si può essere democristiani quando si tratta
di prendere un contributo, comunisti quando si tratta di andare in
piazza e magari di Nuova Sinistra quando c'è la manifestazione
antinucleare! Se uno è democristiano, è sempre democristiano! Del
resto credo che anche la Democrazia Cristiana abbia dei principi ai
quali si ispirano i suoi militanti!
Pertanto, se uno fa professione di "ambientalista" e dice "il
paesaggio è una delle risorse più importanti della Valle d'Aosta",
non deve dimenticare questa affermazione quando parla di altro.
Secondo noi, infatti, già nella relazione c'è una contraddizione
tra quello che c'è scritto e quanto si fa sul territorio della
Regione. A noi, quindi, preme che venga evidenziata la
contraddizione esistente, sperando che ciò porti la Giunta ad
effettuare una riflessione per aggiustare la sua posizione nei
confronti della tutela paesaggistica ed ambientale.
Non di secondaria importanza è la considerazione che per fare i
tetti in lose ci vogliono le pietre, che, evidentemente, "devono
essere cavate" da qualche parte e che quindi, mentre da una parte
si cerca di intervenire per conservare una delle caratteristiche
del paesaggio, dall'altra (Visto che le caratteristiche specifiche
dovranno essere giustamente riconosciute come idonee alla
situazione ambientale e meteorologica della nostra Regione) si
rischia di incentivare il fenomeno dell'apertura di nuove cave
nella nostra stessa Regione.
L'Assessore diceva che tutte le cave che forniranno lose in
Valle d'Aosta dovranno consegnare un certificato di origine e non è
detto che ciò non comporti un aumento delle cave nella nostra
Regione. Faccio però notare che le cave che forniscono da secoli il
comune di Morgex, oggi sono ben visibili anche dal fondovalle e ciò
è possibile proprio perché è stata incrementata una certa
produzione che non è destinata solo al consumo locale, ma anche a
quello estero. Sappiamo del resto che la vicina Svizzera utilizza
anche lose di Morgex.
La preoccupazione quindi per la tutela del paesaggio, che è uno
dei motivi per i quali si danno i finanziamenti previsti da questo
disegno di legge, non è conseguente. Butto sul tappeto questo
problema, avendo ben chiaro il fatto che, se si vogliono fare i
tetti in lose, occorrerà pur prendere queste pietre da qualche
parte. Se vogliamo, quindi, la risposta è anche abbastanza evidente
e facile: prenderemo le pietre "all'estero", cioè fuori Valle, ma
ne prenderemo anche e sempre di più nella nostra Regione. E
allora?
È poi così utile e giusto dare que sto contributo? Io mi auguro
che il dibattito, che c'è già stato e che ha portato alla
formulazione di questo disegno di legge, ci porti anche delle
risposte più precise di quelle che riesco a darmi da solo su questo
tema. Mi auguro anche che l'Assessore, nel chiudere la discussione
generale, voglia rispondere a questa domanda, che riformulo
brevemente, in modo che tutto quello che ho detto sia più
chiaramente identificabile ed appuntabile: "In che relazione sta il
territorio della nostra Regione e la sua difesa dal punto di vista
paesaggistico con la formulazione di questa legge e la conseguente
possibile apertura e maggior sfruttamento di cave per lose nella
nostra Regione?"
Io mi auguro che questo problema sia stato analizzato e che
l'Assessore ci possa dire qualcosa in merito.
Un'altra questione che ci disturba in modo particolare e che è
stata oggetto di discussioni in sede di Commissione, ma che in
qualche modo si cerca di aggirare, è quella relativa ai 1.000
metri. Noi non riteniamo che essa debba essere considerata
discriminante di per sé. In effetti, una distinzione di questo
genere può, grosso modo, essere anche fatta.
Però ci dà fastidio in modo particolare il quarto comma
dell'articolo 7 dove si afferma che, nel caso che lo strumento
urbanistico di un comune determini l'obbligo per il cittadino di
eseguire il manto di copertura in lose di pietra, si dà un
contributo, determinato con gli stessi criteri che per gli altri
cittadini che stanno sopra i 1.000 metri di quota, pari però al 25%
di quello approvato ai sensi del secondo comma.
Mi sembra che il Presidente della Commissione di Coordinamento
potrebbe eccepire qualcosa in merito, perché si tratta di
un'evidente disparità di trattamento tra cittadini che si trovano
ne le stesse condizioni. Non fa nessuna differenza il fatto che
l'obbligo sia imposto dal P.R.G.C. o che sia imposto
dall'Amministrazione regionale, perché si tratta sempre di un
obbligo per il cittadino che viene a trovarsi di fronte alla stessa
necessità di spesa. Però, quello che abita sopra i 1.000 metri
prende tutto, quello invece che abita sotto i 1.000 metri, pur
trovando si anch'egli nelle stesse condizioni di obbligo, prende
solo il 25%.
Pertanto, avendo visto che l'Assessore no ha assolutamente
toccato questo tema negli emendamenti da lui proposti, faccio
presente che già venerdì scorso hanno fornito agli uffici un
brevissimo emendamento al quarto comma dell'artico lo 7, che adesso
formalizzo, con il qua le si chiede di togliere l'ultimo periodo. e
cioè quello che dice: "In questi casi, l'importo unitario del
contributo è determinato in misura pari al 25% di quello approvato
ai sensi del secondo comma".
Secondo noi, i cittadini che si trovano obbligati per effetto
del P.R.G.C. hanno diritto, tanto quanto quelli che vivono sopra i
1.000 metri di altitudine, a beneficiare della pienezza del
contributo. Se poi si vuole sostenere che sopra i 1.000 metri di
altitudine il tetto può costare qualcosa di più, occorre
intervenire con degli accorgimenti di natura tecnica per coprire la
differenza di costo e che il disegno di legge già prevede; agendo
in questo modo non si "favoriscono" ma si esercita una parità di
trattamento.
Tra l'altro non vedo perché i comuni che hanno la stragrande
maggioranza di manti di copertura in tegole rosse dovrebbero essere
così "folli" da inimicarsi la popolazione imponendole un obbligo!
Noi non riteniamo che esista il pericolo che comuni, che oggi hanno
i tetti rossi, facciano diventare un domani i loro tetti rosso-neri
e cioè in lose. Mi spiego: noi non riteniamo che la presenza di un
contributo, anche per questi comuni, identico a quello che si dà
per i comuni al di sopra dei 1.000 metri di altitudine, porterebbe
ad un eccessivo utilizzo del manto in lose.
No, no, Assessore! Perché il P.R.G.C. prevede comunque certe
tipologie ed obbliga comunque i cittadini ad uniformarvisi. Ora, se
il tetto in lose non è utilizzato abitualmente, mi sembrerebbe
ridicolo ed illogico che il professionista che stende il P.R.G.C.
ed il Consiglio comunale che lo adotta, vadano ad inserire delle
norme di questo genere!
Può sempre succedere di tutto e questo lo sappiamo. Infatti ci
sono dei Comuni che hanno consentito la costruzione di certe strade
la cui autorizzazione ci sarebbe parsa assolutamente impossibile!
Però deve pur esserci un certo rispetto per l'autonomia comunale!
In questo caso, invece, oltre alla discriminazione tra cittadino e
cittadino, si mette in essere anche una discriminazione tra Comune
e Comune. Tutto ciò ovviamente per quanto concerne la filosofia del
disegno di legge e quindi presento lo specifico emendamento.
Vorrei avere qualche precisazione in merito all'articolo 3 che
riguarda la perimetrazione degli insediarne ti antichi. Come mai,
ancora una volta, è stato previsto che questo lavoro spetti alla
Giunta regionale e non si è provato a demandarlo ai Comuni o alle
Comunità Montane? Mi si risponderà ancora una volta che
l'Amministrazione Regionale è in grado di svolgerlo, mentre i
Comuni e le Comunità Montane non sono attrezzati, non hanno il
personale ed i mezzi idonei.
Siccome, però, sappiamo che questo lavoro verrà svolto da
professionisti, si potrebbe prevedere che almeno questi incarichi
siano assegnati dai Comuni invece che dall'Amministrazione
regionale, in modo che i Comuni possano scegliere persone di
fiducia per determinare i perimetri degli insediamenti antichi di
cui alla lettera b) del primo comma dell'articolo 2. Potrebbe
essere un'altra "gentilezza" nei confronti dei Comuni, visto che si
vuole avere il massimo rispetto del Comune e della Comunità
Montana, anche se quest'ultima forse non è tenuta in altrettanta
considerazione.
Concludendo posso dire che sostanzialmente noi ci troviamo
d'accordo con questo provvedimento legislativo e, se arriveranno i
chiarimenti richiesti e se ci sarà la perequazione tra i cittadini
che abitano sopra e sotto i 1.000 metri, che si troverebbero
discriminati nel caso in cui il P.R.G.C. prevedesse l'obbligo della
copertura dei tetti in lose, noi non avremo difficoltà a
votarlo.
Certo è che la questione delle cave e quella del rispetto
dell'ambiente, una delle risorse più importanti della Valle
d'Aosta, sono difficili da conciliare. Restiamo però in attesa di
conoscere il parere, non solo dell'Assessore ma di tutta la Giunta
e di tutti coloro che hanno contribuito alla stesura del disegno di
legge, prima di esprimerci definitivamente in suo favore.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
Il nostro Gruppo condivide il principio
ispiratore del disegno di legge e cioè che si debbano corrispondere
ai cittadini le differenze tra il costo del tetto ricoperto da lose
e quello ricoperto da tegole, quando vi sia un obbligo imposto.
Ci sembra strano però che la Regione preveda un serie di zone
nelle quali imporre questo obbligo quando poi al comma a)
dell'articolo 5, che tratta delle deroghe, si prevede che possono
fare eccezione "costruzioni e impianti pubblici e di pubblico
interesse". Ciò è in parte corretto dall'emendamento che presenta
l'Assessore, ma rimane comunque questa particolare e privilegiata
via di uscita per gli edifici pubblici.
Noi non siamo neppure d'accordo sul punto d) dell'articolo 5,
dove si dice che possono fare eccezione gli interventi
"disciplinati da un piano urbanistico di dettaglio". Può essere una
"scappatoia" rispetto all'obbligo imposto dalla legge e ci pare
però che non sia stato riproposto nell'emendamento presentato dalla
Giunta.
Esistono altre due questioni sulle quali vorremmo fare delle
osservazioni. La prima è quella della certificazione. Se le ditte
fornitrici sono obbligate a rilasciare una certificazione, occorre
che le qualità prescritte per le lose siano tali da favorire il
mantenimento delle caratteristiche paesaggistiche, ma non talmente
restrittive da rendere difficile il loro reperimento ed impedire
così di soddisfare la richiesta. Cioè se sono richieste particolari
qualità di lose poco comuni, l'applicazione della legge rischia di
incepparsi.
L'altra considerazione è relativa al riutilizzo delle lose
esistenti. Se è necessario rifare un tetto già ricoperto di lose
che non hanno alcun certificato, cosa bisogna fare? Bisogna buttare
via tutte quelle lose perché sono prive di certificazione oppure
possono essere riutilizzate? Come viene affrontato questo problema?
Noi pensiamo che si possano riutilizzare e lose già esistenti
quando si tratta di lose valdostane e proporremmo un emendamento in
questo senso.
Un'ulteriore osservazione è abbastanza simile a quella che
avanzava il Consigliere Viberti. Si dice in sostanza che l'obbligo
esiste sopra i 1.000 metri di quota, nei centri antichi e là dove,
su richiesta del Comune, la Regione riconosca che una zona debba
avere i tetti ricoperti di lose. Perciò non riusciamo a capire la
differenza del 25%. Perché?
O la Giunta sta pensando a territori a "pelle di leopardo" nei
quali ci siano alcune zone vincolate ed altre no; oppure (Se le
cose stanno come si presentano oggi a Morgex od in altri Comuni),
poiché l'obbligo è esteso a tutto il territorio comunale, succede
che la Giunta individua solo il centro antico, mentre il Comune può
avanzare la richiesta per tutto il territorio. Ne consegue che
quelli che si trovano dentro il centro antico ottengono il 100% di
risarcimento, mentre quelli che si trovano un pochino discosti,
ottengono solo il 25% di risarcimento. Ciò però non ci sembra
assolutamente corretto, perché se un Comune impone quest'obbligo su
tutto il suo territorio, diventa difficile (Specie per un Comune
che ha già riconosciuto in passato questa necessità) tornare
indietro. Pertanto: o le richieste dei Comuni verranno tutte
accolte, in modo che l'obbligo del 25% non esiste, e tutti avranno
il rimborso del 100%; oppure, se esistono delle zone non
interessanti per la Regione, ma interessanti per il Comune (Anche
se non riusciamo a capire come possano verificarsi concretamente),
noi riteniamo che anche in questo caso bisognerebbe dare il
contributo al 100%. Infatti, tra il 25% ed il 100% c'è una
differenza troppo alta, che potrebbe anche far supporre che
l'obbligo imposto dal Comune viene ricompensato con il 25% e quello
imposto dalla Regione con il 100%.
Questo non deve succedere, perché il cittadino si trova di
fronte ad un obbligo che gli è imposto da un ente pubblico, non
importa che si tratti del Comune o della Regione, e proprio in
virtù di tale obbligo deve avere lo stesso rimborso, per cui non ci
sembra giusta la distinzione proposta.
Noi quindi presentiamo gli emendamenti per il riutilizzo delle
lose esistenti e per l'uniformità del rimborso rispetto all'obbligo
imposto.
PRESIDENTE:
Ha chiesto la parola il Consigliere
Segretario Tamone; ne ha facoltà.
TAMONE (U.V.):
Nous sommes satisfaits que ce projet de
loi ait vu le jour et que nous puissions en discuter aujourd'hui.
Voilà longtemps que nous le demandions et nous, de l'Union
Valdôtaine, avions préparé un texte totalement différent du texte
d'aujourd'hui, différent surtout dans les procédures
d'identification des endroits où l'on devait placer les toits en
lauzes mais nous reconnaissons en même temps que les objections qui
nous ont été faites concernant la modification de tous les plans
d'aménagement de la région nous permettaient d'éviter des
obstacles.
Nous avons donc accepté la réglé des 1000 m. Nous nous
apercevons indubitablement qu'il s'agit d'un choix; main tenant je
n'ai pas bien compris ce qu'a dit l'Assesseur Borbey pour la
question de Morgex: s'il s'agissait d'introduire la commune de
Morgex ou de la baisser à une autre hauteur. Je bavardais et je
m'en excuse.
Ce n'est pas cela qui nous préoccupe. Nous pensons que le
problème de Morgex doit être étudié d'une façon correcte, comme l'a
dit l'Assesseur. Nous pensons également que cette loi fait justice
dans un problème qui nous concerne. Je voudrais répondre brièvement
à M. Viberti même si je sais qu'il y avait une petite provocation
de sa part. Comme nous l'avons dit maintes fois dans ce Conseil,
nous pensons avoir produit un tracé d'autoroute, que nous croyons
l'un des meilleurs entre Aoste et le Tunnel du Mont Blanc. Si l'on
peut encore l'améliorer, nous sommes disposés à en discuter.
Nous sommes pour l'autoroute, qui nous placera au coeur de
l'Europe; si l'on ne voulait pas faire l'autoroute, il fallait
avant, prendre d'autres décisions.
C'est toujours la même rengaine. Nous ne voulons pas faire
l'autoroute pour augmenter le passage des voitures et des tirs. Je
crois que le tracas quant au paysage peut vivre dans des groupes
autres que "Nuova Sinistra" chacun de nous a conscience de la
sauvegarde du milieu en Vallée d'Aoste et nous, en tant qu'Union
Valdôtaine nous pensons être les premiers et ne voulons pas être
accusés du contraire. Les enracinements dans ces territoire sont
très relatifs surtout l'enracinement dans un discours vraiment
valdôtain n'est que façade.
Vouloir essayer de récupérer quelque chose qui est particulier à
notre région comme la couverture des toits en ardoise ou en lauzes
est un fait que nous voulons mais que nous ne voulons pas voir
peser sur les épaules du contribuable.
Nous avons nous aussi la préoccupation des carrières: ce
problème doit être résolu en Vallée d'Aoste. Nous avons entendu
dire que le Gouvernement régional avait chargé des techniciens de
repérer des endroits susceptibles d'être exploités. Il s'agit d'une
activité qui a toujours été exercée en Vallée d'Aoste alors
pourquoi ne pas la reprendre d'une façon raisonnable, compte tenu
de la nécessité de sauvegarder certains milieux.
De plus, nous pensons que l'idée des caractéristiques des lauzes
qui a été proposée par l'Assessorat est très bonne et dans ce sens
nous pensons que les lauzes valdôtaines peuvent répondre, mieux que
les autres, aux caractéristiques qui sont demandées dans le tableau
préparé par l'Assessorat.
La recherche doit être annoncée, à notre avis; je dirais même
plus: dans notre projet de loi il y avait une partie (qui n'a pas
été reprise) concernant toute la partie recherches ainsi
quel'exploitation.
S'il est possible d'exploiter un certain nombre de carrières
d'une façon rationnelle et intelligente, avec le maximum de respect
du milieu, nous pourrons créer un certain nombre d'emplois très
qualifiés en Vallée d'Aoste, ce qui n'est pas à négliger.
En conclusion nous pensons, nous de l'Union Valdôtaine, compter
parmi ceux qui ont sollicité ce projet; nous ne pouvons qu'en
convenir avec le Gouvernement qui l'a présenté et nous restons dans
l'attente de toute la problématique afférente aux recherches, à
l'exploitation des carrières et nous votons ce projet par ce qu'il
donne finalement une solution à un problème très complexe.
PRESIDENTE:
Ha chiesto la parola l'Assessore al Turismo,
Urbanistica e Beni Culturali, Borbey; ne ha facoltà.
BORBEY (D.C.):
In merito alle richieste del Consigliere
Viberti e più in particolare in riferimento alla prima, nella quale
egli prospetta una certa incongruenza tra l'esigenza di tutelare
l'ambiente e quella di reperire una notevole quantità di lose che
rischia di far aprire nuove cave, mi sento "di sposare in pieno"
quanto detto dal Consigliere Tamone (non me ne voglia il
Consigliere Viberti!) e cioè che, se potessimo, apriremmo nel
territorio valdostano molte altre cave, sempre però nell'intento di
tutelare il paesaggio quanto più ci è possibile.
Questa Giunta e questa maggioranza, come abbiamo ripetuto tante
volte, sono sempre state, e lo sono tuttora, estremamente sensibili
alla tutela dell'ambiente, ma tengono anche in considerazione il
discorso economico che è altrettanto importante per la Valle
d'Aosta. Ciò è fattibile ed occorre solo operare con attenzione.
Non si può operare guardando solo in un'unica direzione,
dimenticandosi dell'altra. Pertanto concordo in pieno con quanto
sostenuto dal Consigliere Tamone.
Nel merito degli emendamenti presentati dai Consiglieri Viberti
e Mafrica posso dire di essere più favorevole ad accogliere quello
presentato da quest'ultimo. Il Consigliere Viberti chiede infatti
la soppressione delle ultime 4 righe del quarto comma dell'articolo
7, mentre l'emendamento del Consigliere Mafrica chiede di innalzare
il contributo dal 25% al 100%. Obietto però che sarebbe facile per
il Governo regionale accettare un emendamento del genere, solo che,
invece di spendere 4 miliardi, se ne spenderebbero 10.
Abbiamo detto che si tratta di un discorso di tutela
paesaggistica. Il Consigliere Viberti chiede: "Perché spetta sempre
alla Giunta regionale delimitare le varie zone e non ai Comuni ed
alle Comunità Montane?"
Ma i Comuni, prima di adottare i P.R.G.C., devono avere per
legge il parere della Sovraintendenza. Non è che la Regione voglia
mortificare i Comuni o togliere loro autonomia o competenze, ma
attraverso gli Uffici della Sovraintendenza essa deve garantire un
certo indirizzo di tutela paesaggistica che si esprime ovviamente
in una forma di collaborazione dialettica e tocca alla
Sovraintendenza fornire alla Giunta regionale le indicazioni più
opportune, dopo aver sentito i pareri dei singoli Comuni e delle
Comunità Montane.
Come ho già detto nelle premesse, quindi, questa legge è stata
elaborata in accordo con gli esperti della Sovraintendenza che, a
loro volta, hanno anche avuto la collaborazione di altri esperti,
esterni all'Amministrazione. Un primo punto fermo scelto è stato
quello di indicare un limite di quota. Un altro punto è stato
individuato nei fabbricati che hanno una certa età e cioè quelli
che esistevano prima del 1900. Così in futuro sia il turista che il
cittadino valdostano sapranno che i fabbricati con il tetto in lose
sono quelli che esistevano prima del 1900.
(...INTERRUZIONE...)
Non è un discorso da prendere sul ridere. A me da terribilmente
fastidio il fatto che tutti noi, Amministratori regionali, crediamo
di essere degli esperti e mi spiace di riferirmi in modo
particolare al Consigliere Viberti che continua sempre ad
atteggiarsi ad esperto...
VIBERTI (fuori microfono):
Ma il meno esperto sei proprio
tu, perché dici delle cose che non stanno né in cielo e né in
terra!
BORBEY (D.C.):
Posso continuare? Ho già detto in premessa
che la Giunta regionale presenta questo disegno di legge dopo
averlo lungamente dibattuto con gli esperti dai quali "ha voluto"
precise indicazioni.
Quando diciamo che "obblighiamo" i cittadini a mettere le lose,
siamo conseguenti ad una certa filosofia, e non chiediamo loro
nessuno sforzo finanziario, perché la differenza è pagata dall'Ente
pubblico. Noi non pretendiamo di affermare che quanto ci è stato
consigliato è perfetto. Però la scelta che noi abbiamo operato è
conseguente ad una certa filosofia.
Se noi allarghiamo i limiti posti, questa filosofia viene meno.
Sarebbe preferibile dire che è obbligatorio l'uso delle lose su
tutto il territorio valdostano.
Tutti i Comuni, tranne Issogne o altri della bassa Valle,
sapendo che non si richiede alcun esborso economico da parte del
cittadino, imporrebbero obbligatoriamente l'uso delle lose, perché
sarebbero addirittura pressati dai cittadini ad adottare una misura
del genere. Ma una simile imposizione deve pur essere concordata
con noi, altrimenti non si è obiettivi!
Dato che ci siamo dati una certa filosofia per la tutela del
paesaggio, riteniamo che i Comuni non obbligheranno i cittadini ad
usare le lose, proprio per ché non si tratta di un discorso di
tutela paesaggistica, nel senso che non lo è più perché non ce n'è
il motivo, ad esclusione di quegli ambiti particolari per i quali è
previsto l'obbligo, con richiesta motivata e precisa, autorizzato
dalla Giunta regionale dietro parere della Sovraintendenza.
Questo è un modo corretto di procedere, altrimenti tutta la
filosofia che sta alla base della nostra impostazione non regge. Mi
stupisco che il Gruppo comunista insista su questo aspetto!
Si tratta di risolvere un problema di difesa paesaggistica. Si
può discutere sul limite dei 1.000 metri di altitudine e sui
fabbricati censiti prima del novecento, ma allora si cambia
l'impostazione generale e la filosofia che ne sta alla base. Noi
però non pretendiamo che quella scelta debba essere considerata
valida in assoluto, però crediamo che abbia una sua validità ed un
suo significato.
Se la si vuole cambiare, come dite voi, succede che i Comuni,
sapendo che il cittadino non deve più spendere nulla per ricoprire
il tetto in lose, rendano questa misura obbligatoria! Questo è
abbastanza evidente!
Penso invece che sia accettabile l'emendamento all'art. 5
proposto dal Consigliere Mafrica. Il suo contenuto non l'abbiamo
specificato nel disegno di legge perché riteniamo che il cittadino
stesso riusi tutto il materiale valido, come le lose, di cui può
disporre. Se il materiale non è valido, non può rischiare di
riutilizzare neppure quella parte di lose che può sembrare valida.
Se il materiale invece è valido, sia esso di Barge, di Luserna o di
Bergamo, può tranquillamente essere riutilizzato anche se non è di
origine valdostana.
Invito quindi il Consigliere Mafrica ad aiutarmi a specificare
meglio questo concetto nel testo del disegno di legge, facendovi
rientrare anche altre lose che hanno caratteristiche analoghe a
quelle già precisate nel primo comma dell'articolo, dove si
prescrive che debbano essere utilizzate lose valdostane o lose che
abbiano caratteristiche analoghe.
Diciamo che uno degli obiettivi del presente disegno di legge è
di evitare che si riutilizzino troppo le vecchie lose, anche perché
il contributo è dato dalla differenza del loro costo. Potrebbe
infatti capitare che, chi è interessato a qualche forma di
speculazione, venda le lose vecchie per pavimentazioni e
marciapiedi, e compri invece le lose nuove, perché questa legge gli
garantisce la totale differenza del costo della copertura in lose
nuove.
Se riutilizzo le lose vecchie, gli uffici competenti dei Lavori
Pubblici mi dovranno analizzare i prezzi, non valutandomi più la
losa vecchia come la losa nuova, ed il suo valore a metro quadro
scenderà a 30.000 o forse a 27.000 lire. Speriamo che questo
pericolo non sussista e ci affidiamo alla sensibilità del
valdostano che ha sempre cercato di riutilizzare le vecchie lose.
Anch'io ad esempio sto rifacendo un tetto e riutilizzo
tranquillamente le vecchie lose, anche perché esse contribuiscono
ad incrementare il pregio dei vecchi caseggiati.
Credo quindi che non esista nessuna difficoltà ad accettare
questo emendamento anche perché è nella forza stessa delle cose
lasciare che si riusi ciò che è vecchio, specie quando è in buone
condizioni. L'emendamento sarebbe anche inutile, però se lo
vogliamo inserire sono ben lieto di accettarlo.
In riferimento a quanto richiesto dal Consigliere Tamone, posso
precisare che all'art. 3 là dove si dice:
"La Giunta regionale,
su richiesta motivata dei comuni e sentito il parere della
Sovrintendenza per i beni culturali e ambientali, ha facoltà di
definire ambi ti territoriali nei quali è obbligatoria l'esecuzione
di manti di copertura dei tetti in lose di pietra, in aggiunta a
quelli previsti dall'art. 2",
ci si intende riferire a
motivazioni ben precise.
La Giunta regionale, sentito anche il parere della
Sovrintendenza, non accoglierà certamente in modo indiscriminato
tutte le richieste che saranno avanzate dei Comuni, altrimenti
cadrebbe nel discorso già fatto in precedenza dal Consigliere
Mafrica, ma riconoscerà solo quei particolari ambiti nei quali è
possibile ritenere valido un certo discorso storico, come è il caso
del Comune di Morgex.
Si dà atto che dalle ore 17,01 riassume la Presidenza il
Presidente BONDAZ.
PRESIDENTE:
Ha chiesto la parola il Presidente della
Giunta, Rollandin; ne ha facoltà.
ROLLANDIN (U.V.):
Il n'y a pas grand-chose à ajouter mais
je voudrais souligner - dommage que M. Viberti ne soit pas là car
il avait soulevé le problème - à propos des carrières les
Conseillers se rappelleront certainement qu'au mois de mai, le 28,
une délibération du Conseil avait chargé l'étude de Grenoble de
faire une recherche sur les carrières. Personne ne l'a rappelé. Les
techniciens s'emploient déjà à étudier les caractéristiques et les
zones qui étaient exploitées comme carrières, il y a des dizaines
d'années. C'est une des raisons pour lesquelles nous avons fait le
choix des 1000 m. Si l'on autorisait tout à coup, dans son
ensemble, tout le territoire, pour l'intervention financière, nous
nous parvenions à l'intervention sans avoir les carrières. C'est un
discours logique: avant, il convient d'exploiter à fond les
disponibilités régionales, sans qu'il y ait la contribution du
milieu: c'est une des caractéristiques de la convention que nous
avons passée avec Grenoble. Lorsque nous aurons une réponse - et vu
qu'il y a des requêtes pour exploiter les carrières sur les
résultats de cette étude, nous pourrons à notre tour donner des
réponses aux requêtes.
Nous avons pensé faire une intervention en deux temps: prévoir,
avant tout qu'il y ait une réponse aux communes dont les exigences
sont fondamentales en raison des problèmes de neige etc.... et,
dans un deuxième temps, après avoir su donner des indications aux
personnes concernées car, à présent si on libéralise ce problème,
les lauzes viendront d'ailleurs ce qui réduira les possibilités
d'exploitation locale, les emplois, etc....
Ce discours a été entamé voilà un mois et demi. En janvier 85,
on avait contacté l'université de Grenoble pour effectuer cette
expertise. Après la réponse positive, le Conseil régional a
approuvé une délibération, le 28 mai, pour une convention qui a
déjà été signée: en effects nous avions transmis cette requête au
mois de septembre.
Cette précision est due à Monsieur Viberti. Pour ce qui est de
l'amendement de l'article 6 l'Assesseur a déjà dit que le fait de
réutiliser les lauzes des vieux toits est approuvé par tous - je ne
vois pas pourquoi l'on doit dire nécessairement qu'il faut les
utiliser: "Potranno comunque". Mais ce n'est pas défendu à
l'article 6.
Ou bien les lauzes ne présentent pas les caractéristiques et
dans ce cas c'est une faute de les utiliser; ou bien elles ont les
caractéristiques et donc peuvent être réutilisées.
Je partage l'esprit dans lequel a été dicté cet amendement mais
je déplore cette attitude de toujours vouloir expliciter.
PRESIDENTE:
Se nessuno chiede la parola passiamo
all'esame dell'articolato.
Do lettura dell'articolo 1:
Articolo 1
(Finalità)
1.
La Regione Valle d'Aosta, in relazione alla propria
competenza legislativa esclusiva in materia di tutela del
paesaggio, di cui fanno parte integrante i tetti tipici in lose di
pietra, disciplina con la presente legge gli interventi regionali
diretti ad assicurare il mantenimento di dette caratteristiche
ambientali.
2.
In relazione alle finalità di cui al primo comma,
le disposizioni della presente legge definiscono:
a)
gli ambiti in cui il manto di copertura dei tetti
delle costruzioni deve essere realizzato in lose di pietra;
b)
le caratteristiche cui tali manti di copertura
devono rispondere;
c)
i benefici economici e le relative modalità di
erogazione.
PRESIDENTE:
Se nessuno chiede la parola pongo in
votazione l'articolo 1 testé letto:
ESITO DELLA VOTAZIONE
Presenti: 30
Votanti: 29
Favorevoli: 29
Astenuti: 1 (Viberti)
Il Consiglio approva.
PRESIDENTE:
Do lettura dell'articolo 2:
Articolo 2
(Ambiti territoriali in cui è obbligatoria l'esecuzione dei
manti di copertura dei tetti in lose di pietra)
1.
il manto di copertura dei tetti delle costruzioni,
salve le eccezioni previste all'articolo 4 e le deroghe di cui
all'articolo 5, deve essere realizzato in lose di pietra nei casi
seguenti:
a)
costruzioni situate o previste su terreni posti a
quota superiore a metri 1000 sul livello del mare;
b)
costruzioni comprese negli agglomerati antichi
censite nelle mappe di impianto del nuovo catasto terreni, ancorché
situate su terreni posti a quota inferiore a 1000 metri sul livello
del mare. Con la procedura di cui all'articolo 3, la Giunta
regionale può individuare altre costruzioni, contigue a quelle
anzidette, in quanto concorrenti alla definizione paesistica degli
insediamenti antichi di cui fanno parte, mediante la delimitazione
del perimetro degli insediamenti stessi.
2.
Sono altresì soggette alle disposizioni del primo
comma le costruzioni situate a quota inferiore a metri 1000 sul
livello del mare purché comprese o previste in una zona omogenea,
di cui alla lettere C del decreto ministeriale 2 aprile 1968, la
cui attuazione non sia ancora iniziata alla data di entrata in
vigore della presente legge, nei casi in cui il perimetro di tale
zona sia intersecato dalla isoipsa metri 1000 sul livello del
mare.
3.
Le disposizioni di cui ai commi primo e secondo
prevalgono su quelle dei piani regolatori generali e dei
regolamenti edilizi comunitari e comunali concernenti il manto di
copertura dei tetti della costruzioni.
4.
Le comunità montane e i comuni, entro un anno dalla
data di entrata in vigore della presente legge, adeguano i
rispettivi piani regolatori generali e regolamenti edilizi alle
disposizioni del primo comma. Tale adeguamento non è soggetto alle
procedure previste dagli articoli 10 e 11 della legge regionale 28
aprile 1960, n. 3, e successive modificazioni, in materia
urbanistica e di tutela del paesaggio. Decorso inutilmente detto
termine, si applicano le disposizioni previste dal quinto comma
dell'articolo 8 della legge regionale 28 aprile 1960, n. 3, e
successive modificazioni.
PRESIDENTE:
Se nessuno chiede la parola pongo in
votazione l'articolo 2 testé letto:
ESITO DELLA VOTAZIONE
Presenti: 30
Votanti: 29
Favorevoli: 29
Astenuti: 1 (Viberti)
Il Consiglio approva.
PRESIDENTE:
Do lettura dell'articolo 3 nel testo
emendato:
Articolo 3
(Delimitazione dei perimetri degli insediamenti
antichi)
1. Entro 180 giorni dalla data di entrata in vigore della
presente legge, la Giunta regionale, sentito il parere delle
comunità montane e dei comuni competenti per territorio, delimita,
in cartografia catastale, il perimetro degli insediamenti antichi
di cui alla lettera b) del primo comma dell'articolo 2.
2. Le comunità montane e i comuni esprimono il parere di cui al
primo comma, con deliberazione consigliare, entro 30 giorni dalla
data di ricezione della richiesta. Trascorso inutilmente detto
termine, si prescinde dal parere medesimo.
3.
La Giunta regionale, su richiesta motivata dei
comuni e sentito il parere della Sovrintendenza per i beni
culturali e ambientali, ha facoltà di definire ambiti territoriali
nei quali è obbligatoria l'esecuzione di manti di copertura dei
tetti in lose di pietra, in aggiunta a quelli previsti
dall'articolo 2.
4. Le deliberazioni della Giunta regionale di cui al primo e
terzo comma sono pubblicate nel Bollettino ufficiale, parte
seconda; la loro efficacia d corre dal quindicesimo giorno
successivo a quello di pubblicazione.
PRESIDENTE:
Do lettura dell'emendamento presentato
dall'Assessore Borbey a questo articolo:
Emendamento 1
Articolo 3
Il terzo comma dell'art. 3 è sostituito dal seguente:
"3. La Giunta regionale, su richiesta motivata dei Comuni da
presentarsi entro tre mesi dalla entrata in vigore della presente
legge e sentito il parere della Sovrintendenza per i beni culturali
e ambientali, ha facoltà di definire ambiti territoriali nei quali
è obbligatoria l'esecuzione di manti di copertura dei tetti in lose
di pietra, in aggiunta a quelli previsti dall'articolo 2".
PRESIDENTE:
Se nessuno chiede la parola
pongo in votazione l'emendamento testé letto:
ESITO DELLA VOTAZIONE
Presenti: 30
Votanti: 29
Favorevoli: 29
Astenuti: 1 (Viberti)
Il Consiglio approva.
PRESIDENTE:
Do lettura dell'articolo 3:
Articolo 3
(Delimitazione dei perimetri degli insediamenti
antichi)
1.
Entro 180 giorni dalla data di entrata in vigore
della presente legge, la Giunta regionale, sentito il parere delle
comunità montane e dei comuni competenti per territorio, delimita,
in cartografia catastale, il perimetro degli insediamenti antichi
di cui alla lettera b) del primo comma dell'articolo 2.
2.
Le comunità montane e i comuni esprimono il parere
di cui al primo comma, con deliberazione consigliare, entro 30
giorni dalla data di ricezione della richiesta. Trascorso
inutilmente detto termine, si prescinde dal parere
medesimo.
3.
La Giunta regionale, su richiesta motivata dei
Comuni da presentarsi entro tre mesi dalla entrata in vigore della
presente legge e sentito il parere della Sovrintendenza per i beni
culturali e ambientali, ha facoltà di definire ambiti territoriali
nei quali è obbligatoria l'esecuzione di manti di copertura dei
tetti in lose di pietra, in aggiunta a quelli previsti dall'arti
colo 2.
4.
Le deliberazioni della Giunta regionale di cui al
primo e terzo comma sono pubblicate nel Bollettino ufficiale, parte
seconda; la loro efficacia decorre dal quindicesimo giorno
successivo a quello di pubblicazione.
PRESIDENTE:
Se nessuno chiede la parola pongo in
votazione l'articolo 3 nel testo emendato testé letto:
ESITO DELLA VOTAZIONE
Presenti: 30
Votanti: 29
Favorevoli: 29
Astenuti: 1 (Viberti)
Il Consiglio approva.
PRESIDENTE:
Do lettura dell'articolo 4:
Articolo 4
(Eccezioni)
1. È consentito l'impiego di un manto di copertura diverso
dalle lose di pietra nelle costruzioni che, pur situate o previste
negli ambiti di cui al primo comma dell'articolo 2, abbiano
particolare destinazione di uso, e precisamente:
a)
i bivacchi ed i rifugi alpini;
b)
le costruzioni direttamente funzionali agli
impianti di risalita quando, per modalità ed esigenze costruttive e
d'uso, non siano realizzate con tecniche e materiali
tradizionali;
c)
le costruzioni realizzate dalle Ferrovie dello
Stato a diretto servizio della linea ferroviaria.
PRESIDENTE:
Se nessuno chiede la parola pongo in
votazione l'articolo 4 testé letto:
ESITO DELLA VOTAZIONE
Presenti: 30
Votanti: 29
Favorevoli: 29
Astenuti: 1 (Viberti)
Il Consiglio approva.
PRESIDENTE:
Do lettura dell'articolo 5:
Articolo 5
(Deroghe)
1. All'obbligo previsto dall'articolo 2 può essere derogato
nei casi seguenti:
a)
costruzioni di impianti pubblici e di pubblico
interesse;
b)
costruzioni destinate ad attività industriali e
artigiane con superficie coperta superiore a 500 metri quadrati o
costruzioni che, in conformità alla normativa urbanistico edilizia
applicabile nei rispettivi comuni, siano dotate o previste con
copertura piana o con falde con pendenze inidonee per l'impiego
delle lose di pietra;
c)
costruzioni funzionali alla monticazione del
bestiame situate a quota superiore a metri 2000 sul livello del
mare;
d)
interventi di nuova edificazione disciplinati da un
piano urbanistico di dettaglio, che prescriva manti di copertura
comunque finalizzati al migliore inserimento ambientale.
2. Per l'esercizio dei poteri di deroga, il sindaco, previa
favorevole deliberazione del consiglio comunale, trasmette la
relativa domanda all'Assessore regionale competente in materia di
beni culturali e ambientali. La concessione o l'autorizzazione può
essere rilasciata solo previo nulla-osta dall'Assessore anzidetto,
emanato su parere della sovrintendenza regionale per i beni
culturali e ambientali.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
L'emendamento proposto dall'Assessore
coincide sostanzialmente con quelli proposti da noi all'articolo 5,
tranne che per una questione sulla quale vorrei un chiarimento.
Quando si dice: "costruzioni destinate ad attività
industriali... con superfici superiori a 500 metri quadrati...", la
cosa mi sta bene e non ci sono dubbi di sorta. Quando invece si
dice: "...in conformità alla normativa urbanistico-edilizia
applicabile nei rispettivi comuni, siano dotate o previste con
copertura piana o con falde con pendenze inidonee per l'impiego
delle lose di pietra", non si può presentare il caso in cui, per
sfuggire all'obbligo del manto di lose, il progetto preveda già
all'origine un tetto con falde inidonee, per cui viene a cadere
l'obbligo del manto in lose? Non vorrei che questa deroga fosse
intesa come una specie di scappatoia per aggirare l'obbligo della
copertura in lose. Si tratta più che altro di un dubbio.
PRESIDENTE:
Ha chiesto la parola il Consigliere
Segretario Tamone; ne ha facoltà.
TAMONE (U.V.):
Veramente non eravamo rimasti d'accordo in
questo senso. Se si è d'accordo sulla prima parte, nella seconda si
dovrebbe solo ribadire che si tratta di costruzioni esclusivamente
industriali ed artigiane, altrimenti non possiamo accettare
quell'emendamento che, nel modo in cui è scritto (E l'ho riletto
con attenzione contemporaneamente al Consigliere Mafrica), consente
di far rientrare in quella clausola tutte le costruzioni, tanto che
diventerebbe assai difficile riuscire la posa anche di una sola
losa!
In sede di Commissione voi ci aveva te detto che avreste
presentato un emendamento diverso da quello da noi proposto, però
quell'emendamento, riscritto in quel modo, ci complica le cose.
Noi lo possiamo accettare solo se si ribadisce che si tratta di
costruzioni destinate esclusivamente ad attività industriali ed
artigiane, ma se si scrive "costruzione" in senso generico, grazie
a questo emendamento salta tutta la legge!
PRESIDENTE:
Ha chiesto la parola l'Assessore al Turismo,
Urbanistica e Beni Culturali Borbey; ne ha facoltà.
BORBEY (D.C.):
Sì, in effetti c'è questo errore. Qui si
parla di "costruzioni destinate ad attività industriali ed
artigiane" e non di costruzioni destina te ad altre attività.
Pertanto la seconda parte del comma si riferisce a costruzioni,
con superficie anche inferiore ai 500 metri quadrati, adibite solo
ad uso industriale o artigianale, le quali, se in conformità alla
normativa urbanistico-edilizia e con tetto piano, possono avere la
deroga dall'obbligo delle lose. Pertanto bisognerebbe togliere la
parola "costruzioni" e leggere il comma b) del punto 1 in questo
modo:
"b) costruzioni destinate ad attività industriali e artigiane
con superficie coperta superiore a 500 metri quadrati o che, in
conformità alla normativa urbanistico-edilizia applicabile nei
rispettivi comuni, siano dotate o previste con copertura piana o
con falde con pendenze inidonee per l'impiego delle lose di
pietra".
PRESIDENTE:
Do lettura dell'emendamento sostitutivo
presentato a questo articolo dall'Assessore Borbey:
Emendamento 2
Il testo originale dell'articolo 5 (Deroghe) è sostituito col
seguente:
"1. All'obbligo previsto dall'articolo 2 può essere derogato nei
casi seguenti:
a)
costruzioni destinate ad attività industriali e
artigiane con superficie coperta superiore a 500 metri quadrati o
che, in conformità alla normativa urbanistico-edilizia applicabile
nei rispettivi comuni, siano dotate o previste con copertura piana
o con falde con pendenze inidonee per l'impiego delle lose di
pietra;
b)
costruzioni funzionali alla monticazione del
bestiame situate a quota superiore a metri 2000 sul livello del
mare.
2. Per l'esercizio dei poteri di deroga, il sindaco, previa
favorevole deliberazione del consiglio comunale, trasmette la
relativa domanda all'Assessore regionale competente in materia di
beni culturali e ambientali. La concessione o l'autorizzazione può
essere rilasciata solo previo nulla-osta dall'Assessore anzidetto,
emanato su parere della sovrintendenza regionale per i beni
culturali e ambientali.
3. All'obbligo previsto dall'articolo 2 può essere, altresì
derogato nei casi di costruzioni e impianti pubblici, che per
esigenze architettoniche in relazione all'attività cui essi sono da
adibire richiedano l'impiego di materia li di copertura diversi
dalle lose di pietra. In tali casi la concessione è assentata dal
sindaco su conforme parere della Giunta regionale, sentita la
Sovrintendenza per i beni culturali e ambientali".
PRESIDENTE:
Se nessuno chiede la parola pongo in
votazione l'emendamento testé letto:
ESITO DELLA VOTAZIONE
Presenti: 30
Votanti: 29
Favorevoli: 29
Astenuti: 1 (Viberti)
Il Consiglio approva.
PRESIDENTE:
Do lettura degli emendamenti presentati a
questo articolo dal Consigliere Mafrica che, però, sono considerati
decaduti:
Emendamento n. 3
Articolo 5
Sopprimere il punto a) del primo comma. Sopprimere il punto
d) del primo comma.
PRESIDENTE:
Do lettura dell'articolo 6:
Articolo 6
(Caratteristiche delle lose)
1. Le lose da impiegare nei manti di copertura, ai sensi della
presente legge, devono presentare caratteristiche fisico-chimiche e
meccaniche atte a garantire nel tempo la durata del materiale. A
tali fini, la Giunta regionale, entro 30 giorni dalla data di
entrata in vigore della presente legge, approva specifiche norme
tecniche concernenti, essenzialmente, le caratteristiche
seguenti:
a)
- assorbimento naturale di acqua;
b)
- impermeabilità;
c)
- comportamento al gelo;
d)
- comportamento alle atmosfere aggressive;
e)
- resistenza meccanica.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
L'emendamento partiva dalla
constatazione che per ottenere i contributi è necessario avere due
documenti: quello rilasciato dal Comune, sull'ultimazione del tetto
secondo le norme prescritte, ed il certificato di provenienza delle
lose.
Poiché per i tetti vecchi non esiste il certificato che
garantisce la qualità delle lose, il comma da aggiungere aveva
semplicemente lo scopo di superare questa circostanza, con la
precisazione che possono essere impiegate le lose aventi certe
caratteristiche, anche in assenza della prescritta
certificazione.
Se noi non prevediamo questo caso, come fanno gli interessati a
presentare la relativa domanda?
Io credo infatti che una certa utilità nell'uso delle lose
vecchie debba pur esistere anche se la Regione per le lose nuove,
da un contributo che è solo pari alla differenza tra il costo del
tetto in lose ed il costo del tetto in tegole.
Lo spirito dell'emendamento era di superare la difficoltà, per
chi voglia utilizzare le lose vecchie, dal loro utilizzo senza
esserne distolto dalla mancanza della relativa certificazione
d'origine.
Se questo dilemma può essere risolto a livello di regolamento
oppure dando una lettura più autentica alla legge, la cosa ci sta
bene. Non vogliamo però che chi ha intenzione di reimpiegare le
lose vecchie venga a trovarsi di fronte all'impossibilità di
presentare la relativa certificazione e quindi di ricevere il
relativo contributo.
PRESIDENTE:
Ha chiesto la parola l'Assessore al Turismo,
Urbanistica e Beni Culturali Borbey; ne ha facoltà.
BORBEY (D.C.):
Io penso che, per evitare questo
emendamento, si possa promettere di inviare una circolare
esplicativa a tutti i Comuni e Sindaci, nonché agli Ordini
professionali. È importante che anche i professionisti operino
nell'intento di far riutilizzare le vecchie lose, anche perché è
più valido, esteticamente parlando, l'unione delle lose nuove con
le lose vecchie, che non la separazione tra tetti ricoperti solo di
lose nuove ed altri solo di lose vecchie.
Però è opportuno che il cittadino sia informato delle
caratteristiche che devono essere rispettate nella realizzazione
dei tetti in lose, per evitare che vengano riutilizzate, anche solo
in misura percentuale, lose di cattiva qualità.
PRESIDENTE:
Se nessuno chiede la parola pongo in
votazione l'articolo 6 nel suo testo originale:
ESITO DELLA VOTAZIONE
Presenti: 30
Votanti: 29
Favorevoli: 29
Astenuti: 1 (Viberti)
Il Consiglio approva.
PRESIDENTE:
Do lettura dell'articolo 7:
Articolo 7
(Benefici economici)
1. Sono concessi contributi per la costruzione e la
ricostruzione dei manti di copertura in lose di pietra dei tetti
delle costruzioni situate o previste negli ambiti territoriali di
cui agli articoli 2 e 3. La misura unitaria del contributo è pari
alla differenza tra i costi unitari presenti di un tetto con manto
di copertura in lose di pietra locale e di un tetto con manto di
copertura in tegole di colore scuro, strutturati per assicurare
uguali prestazioni protettive e previsti in località site a quota
di metri 1300 sul livello del mare.
2. Ai fini della determinazione della misura unitaria del
contributo si tiene, caso per caso, conto dei costi analitici
unitari presunti relativi alle opere effettivamente eseguite per la
realizzazione di ogni singolo tetto.
3. La misura unitaria del contributo è approvata, entro il 31
marzo di ogni anno, con deliberazione della Giunta regionale su
proposta dell'Assessore regionale competente in materia di tutela
del paesaggio. A tal fine, l'Assessorato regionale dei lavori
pubblici, su richiesta dell'Assessore anzidetto, determina, ogni
anno, i costi analitici unitari presunti dei due tipi di tetto
indicati nel primo comma. In sede di prima applicazione della
presente legge il termine anzidetto è stabilito nel 31 marzo
1987.
4. Sono altresì concessi contributi per la costruzione e la
ricostruzione dei manti di copertura in lose di pietra dei tetti di
costruzioni situate in ambiti territoriali diversi da quelli
indicati nell'articolo 2 e nel 3° comma dell'articolo 3, nei casi
in cui l'esecuzione del manto di copertura in lose di pietra sia
obbligatorio per effetto di norme regolamentari locali vigenti. In
questi casi, l'importo unitario del contributo è determinato in
misura pari al 25% di quello approvato ai sensi del secondo
comma.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
Noi riteniamo che l'emendamento abbia
un senso e quindi lo manteniamo, perché non crediamo che l'unica
alternativa sia che la Regione imponga l'obbligo delle coperture in
lose su tutto il territorio regionale oppure che i Comuni impongano
lo stesso obbligo sul loro territorio.
Noi ci poniamo il problema dei Comuni che, in una loro
particolare logica urbanistica effettuata nel passato, hanno
chiesto l'estensione di questo obbligo su tutto il loro territorio,
mentre oggi si vedono riconosciuta dalla Regione questa circostanza
solo per una zona limitata. I loro cittadini sarebbero
discriminati: quelli dentro la zona antica beneficerebbero del 100%
del contributo, mentre gli altri beneficerebbero di un contributo
pari solo al 25% del costo del tetto in lose.
(...INTERRUZIONE...)
Ma allora il caso non si presenterà mai, perché se la Regione è
intenzionata a riconoscere le situazioni di fatto e quelle che
hanno una certa logica urbanistica o paesaggistica, il Comune
manifesterebbe certamente altre esigenze. Tenete presente, però,
che se si dovesse presentare questa discrepanza, si tratterebbe
certamente di una questione piuttosto antipatica.
PRESIDENTE:
Ha chiesto la parola il Consigliere Viberti;
ne ha facoltà.
VIBERTI (N.S.):
Credevo di aver già illustrato a
sufficienza l'emendamento proposto, comunque, poiché quello del
Consigliere Mafrica è sostanzialmente identico a quello già votato,
ho richiesto la parola per illustrare la mia posizione di
astensione, determinata proprio dal fatto che non si è voluto
intervenire per perequare una condizione discriminatoria tra i
cittadini valdostani.
L'articolo 3 della nostra Costituzione repubblicana dice:
"Tutti i cittadini hanno pari dignità sociale e sono uguali
davanti alla legge, senza distinzioni di sesso, di razza, di
lingua, di religione, di opinione politica e di condizioni
personali o sociali".
Io ritengo che, a norma del primo e del secondo comma
dell'articolo 3, ci siano dei vizi di legittimità in questo
provvedimento che comporta una discriminazione tra cittadini
italiani residenti nella nostra Regione, perché genera una
disparità di trattamento di fronte a degli obblighi posti
dall'Amministrazione regionale o dalle amministrazioni
comunali.
Io mi auguro che il diniego che fa l'Assessore Borbey,
corrisponda anche all'opinione di chi è impegnato a verificare la
legittimità dei provvedimenti che questo Consiglio vota, ma noi
riteniamo che in questo caso si commetta un errore. Riteniamo
altresì scorretto credere che gli amministratori comunali siano lì
solo per sfruttare tutte le possibili strade per far spendere più
soldi all'Amministrazione regionale. Noi crediamo, invece, che gli
amministratori comunali, come gli Amministratori regionali,
cerchino di fare il loro dovere, ovviamente entro i propri limiti.
Non crediamo assolutamente, come invece sembra ipotizzare
l'Assessore Borbey, che gli amministratori comunali siano solo in
attesa di favorire "il pompaggio" dalle casse dell'Amministrazione
regionale! Il modo in cui erano stati dipinti era proprio questo,
Assessore Borbey! "Lei può continuare a scuotere la sua bella
testolina", ma la realtà è questa!
Noi non siamo assolutamente d'accordo con questa impostazione,
anche se abbiamo parzialmente intuito la logica illustrata dal
Presidente della Giunta che tende ad evitare un intervento
massiccio di acquisto di materiale fuori della Valle.
Se da un lato questo particolare ci fa comprendere meglio il
significato dell'intervento, anche se non lo condividiamo per i
motivi di legittimità costituzionale ai quali ho fatto cenno, da un
altro lato, e cioè sotto l'aspetto della tutela dell'ambiente, ci
preoccupa notevolmente. Qui tutti sono bravi a parlare ed a
qualificarsi come i massimi difensori dell'ambiente, e ad
apostrofare gli altri come dei "déracinés" che non sanno neppure
che cosa sia un albero, un paesaggio o, ancora meglio, come si
possa difendere il proprio territorio, salvo poi andare esattamente
nella direzione opposta quando si tratta di assumere delle
decisioni! Purtroppo questa maggioranza, molto spesso anche se non
sempre, va nella direzione opposta alla conservazione ed alla
tutela dell'ambiente. Tra l'altro io ricordavo con precisione che
c'era stata una deliberazione del Consiglio regionale, ma non
ricordavo che in quell'occasione si fosse parlato di lose. Ricordo
perfettamente, anzi, che feci persino una battuta relativa ad altri
studi, a suo tempo fatti da un professionista di fuori Valle, sulle
cave presenti nella nostra Regione, per chiedere se era una
riedizione.
Quella deliberazione l'abbiamo votata, ma non ricordo che allora
avessimo parlato delle cave di lose. Io ho una memoria non buona
come quella del Presidente della Giunta e sono felice che la Giunta
si preoccupi di reperire il materiale "in loco". Certo è che
l'apertura di una cava non è una scelta facile da fare e riporto
ancora l'attenzione sulle cave di Morgex che ormai si vedono dal
fondovalle. Continuando di questo passo i buchi diventeranno molto
più grossi e non sappiamo se, dal punto di vista paesaggistico, le
conseguenze saranno in stretta correlazione e consonanti con la
frase iniziale della relazione.
Per questi motivi voterò a favore dell'emendamento analogo al
mio e presentato dal Consigliere Mafrica, ma mi asterrò dal votare
la legge, pur ripetendo che noi non avevamo soverchie difficoltà a
votarla purché scomparisse questa "incomprensibile" (stando così le
cose) disparità di trattamento.
Concludo, signor Presidente, scusandomi anche per questa
dichiarazione su un emendamento che si è trasformata in una
dichiarazione di voto più complessiva, ma poi non prenderò più la
parola, ricordando che c'è un controllo, sulla formazione dei
P.R.G.C., esercitato dall'Amministrazione regionale, e che in
quella circostanza è molto semplice, molto facile e molto
giustificabile, per la Regione bloccare i provvedimenti relativi
alla copertura dei tetti in lose, per quei Comuni e per quei luoghi
nei quali, per ragioni storiche o per come sono venuti a
configurarsi nel corso degli ultimi 15 o 30 anni, non si reputi più
indispensabile il manto di copertura dei tetti in lose.
Secondo noi, quindi, è solamente pretestuoso sostenere che ci
sarebbe questa "enorme rincorsa". Tra l'altro sappiamo benissimo
che i posatori di tetti in lose non sono infiniti e costituiscono
una mano d'opera talmente specializzata da non essere facilmente
reperibile sul mercato. Questo è un altro motivo per il quale è da
ritenersi che non ci sarebbe una così grande proliferazione, come
quella che si vorrebbe far intendere, da mettere addirittura in
difficoltà, sotto il profilo dell'approvvigionamento "in loco" e
dell'apertura di nuovi posti di lavoro in questo settore.
Secondo noi, pertanto, questo tema non è stato approfondito a
sufficienza, anche se questa maggioranza ne parla da molto tempo, e
noi abbiamo paura che, proprio a causa di questa mancanza di
approfondimento, nascano realmente in futuro dei veri problemi.
Chiedo scusa, signor Presidente, se mi sono permesso di
approfittare della sua gentilezza e termino qui.
PRESIDENTE:
Ha chiesto la parola l'Assessore Borbey; ne
ha facoltà.
BORBEY (D.C.):
Volevo quasi rinunciare, ma quando ho
sentito dire che il Consigliere Viberti non interverrà più, mi
sento in obbligo d'intervenire per dire due cose.
Mi dispiace che il discorso non si sia soffermato sul tema della
tutela paesaggistica ma solo sulla sperequazione che può esistere
tra un cittadino ed un altro.
Scusatemi, ma finora alcuni Comuni hanno imposto l'obbligo delle
lose, mentre altri non lo hanno fatto. Non è anche questa una forma
di sperequazione tra i cittadini? Anche in questo modo un ente
pubblico obbliga i cittadini a fare qualche cosa! Noi, come
Regione, e quindi come Ente pubblico, trattiamo i cittadini
valdostani nella stessa maniera. Facciamo una legge...
(...INTERRUZIONE...)
Ma lascia parlare, per favore! Stai diventando noioso! Lascia
parlare, no!
PRESIDENTE:
Consigliere Viberti!
BORBEY (D.C.):
Lascia parlare, no! Allora ci siamo dotati
di un disegno di legge...
VIBERTI (fuori microfono):
Ma non capisce proprio
niente!
PRESIDENTE:
Ma non importa! Stia zitto e lo lasci
parlare! Poi avrà la possibilità di replicare quello che vuole!
BORBEY (D.C.):
Eh, no! Se lui replica, io non parlo più!
Beh no! Allora non parlo più e mi siedo.
PRESIDENTE:
Do lettura dell'emendamento presentato a
questo articolo dal Consigliere Viberti:
Emendamento n. 4
"All'art. 7, 4° comma, togliere l'ultimo periodo."
PRESIDENTE:
Se nessuno chiede la parola metto in
votazione l'emendamento testé letto:
ESITO DELLA VOTAZIONE
Presenti: 30
Votanti: 30
Favorevoli: 10
Contrari: 20
Il Consiglio non approva.
PRESIDENTE:
Do lettura dell'emendamento presentato a
questo articolo dal Consigliere Mafrica:
Emendamento 5
Al quarto comma portare al 100% il contributo previsto nella
misura del 25%.
PRESIDENTE:
Se nessuno chiede la parola metto in
votazione l'emendamento testé letto:
ESITO DELLA VOTAZIONE
Presenti: 31
Votanti: 30
Favorevoli: 10
Contrari: 20
Astenuti: 1 (Aloisi)
Il Consiglio non approva.
PRESIDENTE:
Se nessuno chiede la parola pongo in
votazione l'articolo 7 nel suo testo originale:
ESITO DELLA VOTAZIONE
Presenti: 31
Votanti: 20
Favorevoli: 20
Astenuti: 11 (Bajocco, Baldassarre, Breuvé, Cout, Dolchi,
Mafrica, Millet, Pascale, Tonino, Torrione e Viberti)
Il Consiglio approva.
PRESIDENTE:
Do lettura dell'articolo 8:
Articolo 8
(Domanda di contributo)
1. Le domande di contributo, redatte in carta libera, sono
presentate all'Assessorato regionale del turismo, urbanistica e
beni culturali successivamente all'acquisizione della concessione o
autorizzazione edilizia e, comunque, non oltre quattro mesi dalla
data di ultimazione del manto di copertura, con allegata la
documentazione seguente:
a)
copia conforme della concessione o autorizzazione
edilizia e dei disegni di progetto illustranti la forma e le
dimensioni del tetto, ovvero dichiarazione concernente le opere
eseguite o da eseguire, per i casi di o pere di manutenzione
ordinaria;
b)
planimetria, in base catastale, di almeno
centimetri 10 di lato, con l'indicazione in colore rosso della
costruzione interessata;
c)
disegno quotato in scala 1:100 o 1:50 illustrante
la superficie effettiva del tetto e computo metrico della
superficie medesima.
2. Ai fini dell'erogazione del contributo deve essere
prodotta la documentazione seguente:
a)
dichiarazione del sindaco concernente:
1 - la data di ultimazione dei lavori di costruzione o
ricostruzione del manto di copertura;
2 - la conformità delle opere eseguite alle prescrizioni
della concessione o autorizzazione edilizia. Per le opere di
ordinaria manutenzione la dichiarazione riguarda la conformità
delle opere stesse alla normativa urbanistico-edilizia applicabile
nei rispettivi comuni;
3 - l'obbligatorietà del manto di copertura in lose di pietra
ai sensi dell'articolo 2 o di norme regolamentari locali;
b)
certificato di provenienza e garanzia delle lose di
pietra, rilasciato dalla ditta produttrice, attestante la loro
rispondenza alle caratteristiche fisico-chimiche e meccaniche
deliberate dalla Giunta regionale ai sensi dell'articolo 6.
PRESIDENTE:
Se nessuno chiede la parola pongo in
votazione l'articolo 8 testé letto:
ESITO DELLA VOTAZIONE
Presenti: 31
Votanti: 30
Favorevoli: 30
Astenuti: 1 (Viberti)
Il Consiglio approva.
PRESIDENTE:
Do lettura dell'articolo 9:
Articolo 9
(Istruttoria della domanda)
1. Le domande di contributo, previa istruttoria ed eseguiti i
necessari accertamenti a cura dei competenti uffici
dell'Assessorato regionale del turismo, urbanistica e beni
culturali, sono accolte o respinte con deliberazione della Giunta
regionale, su proposta dell'Assessore regionale al turismo,
urbanistica e beni culturali; con tale deliberazione è stabilita,
per le domande accolte, l'entità del contributo ed è approvata e
finanziata la relativa spesa.
PRESIDENTE:
Se nessuno chiede la parola pongo in
votazione l'articolo 9 testé letto:
ESITO DELLA VOTAZIONE
Presenti: 31
Votanti: 30
Favorevoli: 30
Astenuti: 1 (Viberti)
Il Consiglio approva.
PRESIDENTE:
Do lettura dell'articolo 10:
Articolo 10
(Cumulabilità)
1. I contributi disciplinati dalla presente legge sono
cumulabili con altre provvidenze previste da norme statali o
regionali; in tal caso tuttavia il costo del tetto che viene
inserito nel preventivo generale dell'opera quale riferimento per
la determinazione delle altre provvidenze, deve essere calcolato
assumendo come costo unitario quello presunto del manto di
copertura in tegole di colore scuro, di cui al primo e secondo
comma dell'articolo 7.
PRESIDENTE:
Se nessuno chiede la parola pongo in
votazione l'articolo 10 testé letto:
ESITO DELLA VOTAZIONE
Presenti: 31
Votanti: 30
Favorevoli: 30
Astenuti: 1 (Viberti)
Il Consiglio approva.
PRESIDENTE:
Do lettura dell'articolo 11:
Articolo 11
(Domande proposte ai sensi della legge regionale 15 giugno
1978, n. 18)
1.
Sono fatte salve le prescrizioni inerenti al manto
di copertura dei tetti contenute nelle concessioni o autorizzazioni
edilizie rilasciate prima della data di entrata in vigore della
presente legge e ancora efficaci.
2.
Le domande di contributo presentate nel corso
dell'anno 1986 ai sensi della legge regionale 15 giugno 1978, n.
18, e concernenti fabbricati siti negli ambiti territoriali di cui
all'articolo 2 sono liquidate, ad avvenuta presentazione della
dichiarazione di ultimazione dei lavori ed eseguiti i necessari
accertamenti tecnici, in base al parametro di lire venticinquemila
al metro quadrato effettivo di tetto; nel caso il contributo sia
già stato liquidato in base ai parametri della legge regionale 15
giugno 1978, n. 18, si provvederà a una liquidazione
integrativa.
3.
Qualora le domande di cui al comma precedente
concernano fabbricati non ricadenti negli ambiti territoriali di
cui all'articolo 2, si applicano i parametri di contributo
stabiliti dalla legge regionale 15 giugno 1978, n. 18.
4.
Limitatamente alle domande di cui al presente
articolo si prescinde altresì dal possesso di requisiti qualitativi
delle lose di cui all'articolo 6.
PRESIDENTE:
Se nessuno chiede la parola pongo in
votazione l'articolo 11 testé letto:
ESITO DELLA VOTAZIONE
Presenti: 31
Votanti: 30
Favorevoli: 30
Astenuti: 1 (Viberti)
Il Consiglio approva.
PRESIDENTE:
Do lettura dell'articolo 12:
Articolo 12
(Ripetibilità del contributo)
1. I contributi previsti dalla presente legge possono essere
concessi anche per il rifacimento del manto di copertura in lose di
pietra del tetto di un fabbricato che già abbia fruito del medesimo
beneficio, a condizione che siano trascorsi almeno 30 anni dalla
data di erogazione del precedente contributo.
2. Nel caso il beneficio sia stato concesso in base alle
analoghe norme precedentemente in vigore l'intervallo temporale di
cui al precedente comma è ridotto a 20 anni.
PRESIDENTE:
Se nessuno chiede la parola pongo in
votazione l'articolo 12 testé letto:
ESITO DELLA VOTAZIONE
Presenti: 31
Votanti: 30
Favorevoli: 30
Astenuti: 1 (Viberti)
Il Consiglio approva.
PRESIDENTE:
Do lettura dell'articolo 13:
Articolo 13
(Finanziamento)
1. L'onere derivante dall'applicazione della presente legge
graverà sul capitolo 25300 del bilancio di previsione per
l'esercizio in corso e sui corrispondenti capitoli dei futuri
bilanci e viene così determinato:
- £. 1.500.000.000 per l'anno 1986 relativamente a quanto
disposto dall'art. 11;
- £. 3.000.000.000 per l'anno 1987;
- per gli anni successivi gli oneri saranno determinati con
la legge finanziaria di cui all'art. 19 della legge regionale 7
dicembre 1979, n. 68.
2. Alla relativa copertura si provvede:
- per l'anno 1986 mediante riduzione per £. 1.500.000.000
dello stanziamento iscritto al capitolo 50150 "Fondo globale per il
finanziamento di spese per ulteriori programmi di sviluppo (spese
di investimento)", a valere sull'apposito accantonamento previsto
all'allegato n. 8 del bilancio per l'anno 1986;
- per l'anno 1987 mediante utilizzo delle risorse disponibili
iscritti al programma 3.2. "altri oneri non ripartibili" del
bilancio pluriennale 1986/1988.
PRESIDENTE:
Se nessuno chiede la parola pongo in
votazione l'articolo 13 testé letto:
ESITO DELLA VOTAZIONE
Presenti: 31
Votanti: 30
Favorevoli: 30
Astenuti: 1 (Viberti)
Il Consiglio approva.
PRESIDENTE:
Do lettura dell'articolo 14:
Articolo 14
(Variazioni di bilancio)
1. Al bilancio di previsione per l'esercizio 1986 sono apportate
le seguenti variazioni:
- in diminuzione
capitolo 50150 "Fondo globale per il finanziamento di spese
per ulteriori programmi di sviluppo (spese di
investimento)"
Lire 1.500.000.000
- in aumento
capitolo 25300 "Contributi per la costruzione, ricostruzione
di tetti in lose e di balconi tipici in legno
- L.R. 15.6.1978, n. 18
- L.R. n. art. 11
Lire 1.500.000.000
2. Le norme contenute nella presente legge, con l'eccezione di
quelle relative al regime transitorio di cui all'articolo 11,
entrano in vigore il 1° gennaio 1987. A decorrere da tale data la
legge regionale 15 giugno 1978, n. 18, è abrogata.
PRESIDENTE:
Se nessuno chiede la parola pongo in
votazione l'articolo 14 testé letto:
ESITO DELLA VOTAZIONE
Presenti: 31
Votanti: 30
Favorevoli: 30
Astenuti: 1 (Viberti)
Il Consiglio approva.
PRESIDENTE:
Do lettura dell'articolo 15:
Articolo 15
(Dichiarazione di urgenza)
La presente legge è dichiarata urgente ai sensi del terzo
comma dell'articolo 31 dello Statuto speciale ed entrerà in vigore
il giorno successivo a quello della sua pubblicazione nel
Bollettino Ufficiale della Regione.
È fatto obbligo a chiunque spetti di osservarla e di farla
osservare come legge della Regione Autonoma Valle d'Aosta.
PRESIDENTE:
Se nessuno chiede la parola pongo in
votazione l'articolo 15 testé letto:
ESITO DELLA VOTAZIONE
Presenti: 31
Votanti: 30
Favorevoli: 30
Astenuti: 1 (Viberti)
Il Consiglio approva.
PRESIDENTE:
Il Consiglio è chiamato ora a pronunciarsi
per votazione segreta sul complesso della legge:
VOTAZIONE A SCRUTINIO SEGRETO
ESITO DELLA VOTAZIONE
Presenti: 31
Votanti: 30
Favorevoli: 27
Contrari: 3
Astenuti: 1 (Viberti)
Il Consiglio approva.
