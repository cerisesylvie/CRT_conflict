Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2263 del 6 ottobre 1986 - Resoconto
OGGETTO N. 2263/VIII - LEGGE REGIONALE 25 AGOSTO 1980, N. 38.
- INTERVENTI REGIONALI PER FAVORIRE L'ACCESSO AL CREDITO DELLA
CASSA DEPOSITI E PRESTITI. - PROPOSTA DI ACCOGLIMENTO
DOMANDE.
PRESIDENTE:
Do lettura della delibera in oggetto:
IL CONSIGLIO
Vista la L.R. 25.8.1980, n. 38 concernente "Interventi
regionali per favo rire l'accesso al credito della Cassa Depositi e
Prestiti";
Esaminate le domande presentate dai seguenti Comuni per la
realizzazione delle opere a fianco di ognuno indicate:
VILLENEUVE Costruzione impianti illuminazione
pubblica
CHATILLON Ristrutturazione edificio "ex Michaud" da adibire a
scuola materna regionale (III lotto)
ARNAD Ricostruzione e potenziamento acquedotto
comunale
FONTAINEMORE Manutenzione straordinaria strada Fraz.
Pillaz
DONNAS Potenziamento acquedotto comunale
POLLEIN Sistemazione acquedotto comunale capoluogo - I - II -
III stralcio
PONTEY Costruzione scuola materna - IV lotto
BRUSSON Rifacimento rete interna acquedotto comunale
capoluogo
BRUSSON Miglioramento opere di presa sorgenti "Cason"
acquedotto comunale -Salomont-Crotte - Mutuo suppletivo
BRUSSON III stralcio lavori di potenziamento e
ristrutturazione interna capoluogo
BRISSOGNE Impianto di pubblica illuminazione
PRE-ST-DIDIER Costruzione viale Champex
Considerato che dette domande sono state istruite ai sensi
dello art. 3 della citata legge regionale 25.8.1980, n. 38.
DELIBERA
a)
di accogliere, in via di massima
e
salve le determinazioni della Cassa Depositi e Prestiti, le
domande di contributo di cui alla L.R. 38/1980 sui mutui richiesti
dai Comuni citati in premessa;
b)
di delegare alla Giunta regionale ogni successivo
provvedimento deliberativo per la determinazione della percentuale
del contributo
e
la quantificazione della relativa
spesa.
PRESIDENTE:
Ha chiesto la parola per mozione d'ordine il
Consigliere Torrione; ne ha facoltà.
TORRIONE (P.S.I.):
Per dare un certo ordine all'andamento
dei lavori e sempre che sia possibile, noi proporremmo di
completare l'esame degli oggetti sino al numero 32 e di rinviare
l'esame degli altri oggetti ad una prossima seduta, perché
altrimenti dovremmo andare avanti sino a mezzanotte e noi purtroppo
abbiamo un impegno di Partito. Grazie.
PRESIDENTE:
Il Consigliere Torrione propone di terminare
i lavori della giornata con l'oggetto n. 32. Chiedo se il Consiglio
è d'accordo.
IL CONSIGLIO
prende atto, concordando.
PRESIDENTE:
Ha chiesto la parola l'Assessore alle Finanze
Martin; ne ha facoltà.
MARTIN (A.D.P.):
Sarò molto breve perché penso che la
deliberazione non richieda particolari chiarimenti. Si tratta di
esaminare una serie di domande pervenute da diversi Comuni della
Regione, che chiedono di ottenere dei mutui dalla Cassa Depositi e
Prestiti per la costruzione di opere di pubblica utilità e di
accogliere le stesse domande ai sensi della legge n. 38 che prevede
un contributo sulle rate di ammortamento dei mutui contratti
appunto presso la stessa Cassa.
PRESIDENTE:
Ha chiesto la parola il Consigliere Viberti;
ne ha facoltà.
VIBERTI (N.S.):
Devo dire che non sono affatto
soddisfatto della richiesta del Consigliere Torrione. Non capisco
perché, come al solito, debbano essere le mozioni ad essere in
qualche modo sacrificate...
(Voce fuori microfono): "C'è anche la legge...".
VIBERTI (N.S.):
Sì c'è anche una grossa legge, ma so che
per la sua approvazione ci sono dei problemi e probabilmente
sarebbe stata comunque rinviata. Come al solito, però, viene
mortificato l'aspetto politico della discussione. Il sottoscritto,
ad esempio, avrebbe piacere di sapere quali sono gli impegni di
spesa per i quali la Regione si dovrebbe impegnare relativamente ai
Comuni di: Villeneuve, Châtillon, Arnad, Fontainemore, Donnas,
Pollein, Pontey, Brusson, Brissogne e Pré-Saint-Didier.
Mi chiedo poi come mai manchi anche la richiesta che mi sembrava
fosse stata avanzata dal Comune di Pont-Saint-Martin per finanziare
la costruzione di una piscina con il ricorso alla Cassa Depositi e
Prestiti.
PRESIDENTE:
Ha chiesto la parola l'Assessore alle Finanze
Martin; ne ha facoltà.
MARTIN (A.D.P.):
Forse per l'ultima richiesta relativa al
Comune di Pont-Saint-Martin il Consigliere Viberti intendeva
scherzare, perché il Comune di Pont-Saint-Martin ha contratto due
mutui con la Cassa Depositi e Prestiti, ma nessuno dei due riguarda
la piscina, perché sono relativi ad altre opere pubbliche che non
sono ancora state esaminate in quanto lo stesso Comune non ha
ancora chiesto di ammettere le stesse domande ai benefici della
legge n. 38.
Le richieste degli altri Comuni elencati nella deliberazione che
stiamo esaminando si riferiscono alle seguenti opere: per il Comune
di Villeneuve, mutuo di L. 121.938.000 per la costruzione
dell'impianto di illuminazione pubblica, con un contributo
regionale del 75%; per il Comune di Châtillon, mutuo di 500 milioni
per la ristrutturazione dell'edificio "ex Michaud" da adibire a
scuola materna regionale (III lotto) con un contributo regionale
del 100%; per il Comune di Arnad, mutuo di 500 milioni per la
ricostruzione ed il potenziamento dell'acquedotto comunale, con un
contributo regionale del 90%; per il Comune di Fontainemore, mutuo
di 115 milioni per la manutenzione straordinaria della strada per
la Frazione Pillaz, con un contributo regionale del 75%; per il
Comune di Donnas, mutuo di 32 milioni per il potenziamento
dell'acquedotto comunale, con un contributo regionale del 90%; per
il Comune di Pollein, mutuo di 80 milioni per la sistemazione
dell'acquedotto comunale del capoluogo (I stralcio), con un
contributo regionale del 90%; ancora per il Comune di Pollein,
mutuo di 160 milioni per la sistemazione dell'acquedotto comunale
del capoluogo (II stralcio), con un contributo regionale del 90%;
ancora per il Comune di Pollein, mutuo di 155 milioni per la
sistemazione dell'acquedotto del capoluogo (III stralcio), con un
contributo regionale del 90%; per il Comune di Pontey, mutuo di 200
milioni per la costruzione della scuola materna (IV lotto), con un
contributo regionale pari al 100%; per il Comune di Brusson, mutuo
di 265 milioni per il rifacimento della rete interna
dell'acquedotto comunale del capoluogo, con un contributo regionale
pari al 90%; ancora per il Comune di Brusson, mutuo di L.
83.870.000 per il miglioramento delle opere di presa delle sorgenti
"Cason" dell'acquedotto comunale Salomont Crotte, con un contributo
regionale pari al 90%; ancora Brusson, mutuo di L. 399.750.000 per
il potenziamento e la ristrutturazione della rete interna
dell'acquedotto del capoluogo (III stralcio), con un contributo
regionale pari al 90%; per il Comune di Brissogne, mutuo di L.
20.510.000 per l'impianto di pubblica illuminazione con un
contributo regionale pari al 75%; per il Comune di
Pré-Saint-Didier, mutuo di L. 200 milioni per la costruzione del
viale Champex, con un contributo regionale pari al 75%.
PRESIDENTE:
Pongo in votazione la delibera in
oggetto:
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
