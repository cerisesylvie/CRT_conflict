Classificazione
COMMERCIO
Fiere, mostre e mercati
TURISMO E INDUSTRIA ALBERGHIERA



Oggetto del Consiglio n. 874 del 18 novembre 2014 - Resoconto
OGGETTO N. 874/XIV - Interpellanza: "Individuazione delle
iniziative e dei soggetti partecipanti a Expo 2015".
Presidente -
Per l'illustrazione chiede la parola la
Consigliera Certan, ne ha la facoltà.
Certan (ALPE) -
Grazie.
Questa iniziativa è molto semplice, vuole porre l'accento su
tutta una serie di progetti che ci sono, che sono stati banditi per
EXPO 2015, credo che proprio in questi giorni si stia vedendo
quanto anche a livello pubblicitario si stia spingendo la
manifestazione di EXPO a Milano, e quindi stanno avendo il lancio
di tantissime iniziative, in particolare abbiamo appreso che i
nuovi nominati nella società di scopo di EXPO 2015 hanno avuto
degli incontri anche con la Chambre Valdôtaine, e quindi ci
interessava capire a che punto erano tutte le varie concertazioni
con i soggetti interessati del territorio valdostano. In
particolare nell'incontro con la Chambre Valdôtaine, mi sembra che
si sia trattato - poiché nella lettera che era stata inviata si
parlava -anche del programma "L'anno che verrà", che di solito era
a capo dell'Assessorato al turismo, e che parrebbe, da questa nota,
che potrebbe essere l'occasione di lancio per EXPO 2015, in Valle
d'Aosta e delle varie iniziative che si vorrebbero fare a tal
proposito in Valle d'Aosta. Volevamo capire, quindi, chi si
occuperà di questa trasmissione RAI, se l'Assessorato oppure la
società di scopo. Inoltre, già dal mese di giugno, questo
precedente chiaramente all'estate, il Ministero dell'istruzione
aveva lanciato una serie di progetti scuola-EXPO 2015 e la
Sovraintendente agli studi aveva informato e sollecitato le varie
istituzioni, i vari dirigenti delle istituzioni scolastiche
riguardo a questa circolare ministeriale, che in particolare
forniva indicazioni alle scuole sulle modalità di partecipazione ai
diversi progetti promossi per l'esposizione universale di Milano
2015 e dai relativi bandi, la scuola per EXPO, "Togheter in EXPO
2015", "Poli-culture EXPO". Erano, quindi, dei progetti e volevamo
capire se questi progetti...se la società, la nuovissima società è
a conoscenza di questi progetti anche per le scuole, se si intende
partecipare a questi progetti e chi se ne sta occupando.
Il secondo punto, in particolare, l'ho già un po' illustrato,
insieme al primo, vorremmo capire se sarà la società EXPO VDA a
coordinare, a essere referente di tutte le iniziative oppure
l'Assessorato. Grazie.
Presidente -
Per la risposta ha chiesto la parola
l'Assessore Marguerettaz, ne ha facoltà.
Marguerettaz (UV) -
Grazie Presidente.
Rispetto all'EXPO credo che sia un tema trasversale e lo
dimostra la delibera che abbiamo adottato prima ancora della
costituzione della società di scopo, dove c'erano dei gruppi di
indirizzo e dei gruppi tecnici: c'erano tutti gli assessorati
(quindi l'Assessorato al turismo, all'agricoltura, alla cultura,
all'ambiente). È chiaro che è un'occasione dove bisogna cercare di
mettere a fattor comune quello che può essere un patrimonio o una
potenzialità dell'Amministrazione regionale.
Rispondo, quindi, alla rovescia, prima alla seconda domanda: è
ovvio che abbiamo una società di scopo che è un riferimento, questo
non vuol dire che è la società di scopo che fa tutto, coordina
tutta l'attività della Pubblica Amministrazione e molte volte
questo ragionamento l'abbiamo fatto quasi in senso critico, dove
tutta una serie di azioni sembrava fossero scollegate l'una
dall'altra. Allora, in questo caso c'è un regista, c'è un punto di
riferimento a cui ci si riferisce, sia per le azioni che vengono
fatte direttamente dalla società, sia per delle azioni che vengono
fatte nell'ambito dei propri assessorati, in modo tale che ci sia
un'attività coordinata. Ed è, quindi, ribadisco, la società di
scopo che è un punto di riferimento. Sulla prima domanda, mi corre
solo l'obbligo di una precisazione dal punto di vista formale, nel
senso che la società non è costituita, ma è costituenda, nel senso
che ad oggi non abbiamo ancora l'atto costitutivo, e quindi nel
senso che la società a rigore non può ancora impegnare, perché non
è nata. Ciò detto le persone designate con l'incarico di
amministratori, hanno già fatto una serie di incontri preparatori,
perché bisogna ovviamente cercare di anticipare, e tutta una serie
di azioni, di atti sono in fase di elaborazione, quindi appena ci
sarà la costituzione e quindi la formalizzazione si potranno fare
gli atti conseguenti. Però, oggi, abbiamo sicuramente tutti i
lavori preparatori, che hanno visto interlocuzioni con la Camera di
commercio, con le associazioni, con i vari operatori che hanno un
ruolo e anche da parte nostra, da parte del Governo, qualora vi
siano delle proposte. Direi che stiamo procedendo, quindi, cercando
di cogliere non tanto i problemi che ha EXPO, ma le opportunità che
ci dà EXPO. Vogliamo ragionare in termini positivi.
Presidente -
Per la replica chiede la parola la
Consigliera Certan, ne ha la facoltà.
Certan (ALPE) -
Sì, grazie Assessore.
Ci fa piacere che lei abbia ribadito, abbia sottolineato il
fatto che EXPO è un'iniziativa, una manifestazione trasversale che
quindi riguarda tutti gli assessorati, in effetti capisco che agli
inizi, soprattutto nelle fasi preparatorie
l'interlocuzione...diciamo fosse fra tutti i diversi assessorati,
però poi avete fatto una scelta, mi pare, no, quella di...e
quindi...per questo noi avevamo proposto di mantenere questa
trasversalità, che a nostro avviso poteva davvero diventare una
regia interessante, fra i vari assessorati, per promuovere anche a
livello turistico la Valle d'Aosta.
Voi avete scelto però di...e quindi volevamo proprio capire il
ruolo di questa società. Capisco anche della piccola disquisizione
che è comunque corretta, sicuramente, fra costituita e costituenda,
è una formalizzazione, però volevo un po'capire, visto che comunque
molte lettere sono già state scritte dai componenti della nuova
società, anche se appunto le scrivevano come partecipanti a questo
tavolo di coordinamento. Volevamo, però, capire in particolare
quali...mi sembra che un punto riguardasse proprio quello, quali
sono gli intendimenti futuri, proprio riguardanti le varie
manifestazioni e le varie iniziative a cui si partecipa, ad esempio
le avevo citato i progetti della scuola VDA, e su questo mi pare di
non aver avuto ricevuto risposta, comunque grazie, per ora, teniamo
conto che sarà la società EXPO VDA quella di riferimento, il punto
di riferimento, grazie.
Si dà atto che dalle ore 12,20 riassume la presidenza il
Presidente Marco Viérin.
Viérin M. (Presidente) -
Punto 17 all'ordine del
giorno.
