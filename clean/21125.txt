Classificazione
GIUNTA REGIONALE



Oggetto del Consiglio n. 1074 del 13 gennaio 2005 - Resoconto
OGGETTO N. 1074/XII - Disegno di legge: "Disposizioni per la
manutenzione del sistema normativo regionale. Modificazioni e
abrogazioni di leggi e disposizioni regionali".
Président - Je vous rappelle que nous étions dans la votation du
projet de loi n° 51, nous reprenons de là. Nous avions voté hier
soir l'article 14, nous procédons dans l'examen des articles.
La parole à la Conseillère Squarzino Secondina sur l'article
15.
Squarzino (Arc-VA) - Rispetto a questo articolo il problema che
si pone non è tanto sulla modifica che l'articolato fa rispetto
alle percentuali che vengono attribuite alle diverse categorie di
teatro, quanto al fatto che le risorse messe rispetto alla realtà
teatrale sono scarse, non c'è neanche l'adeguamento ISTAT in questi
ultimi 10 anni. Allora capisco che gli uffici cerchino di
utilizzare meglio le risorse che hanno, finalizzandone al teatro
professionale, e questa è una scelta che non si può non
condividere; quello che non è condivisibile è il fatto di
utilizzare questi meccanismi contabili per far fronte ad un
problema, le cui cause sono altre: sono la carenza di risorse.
Ripeto per l'ennesima volta - e mi rivolgo anche all'Assessore
che siede alla sua destra -, mentre da una parte mettiamo
giustamente dei fondi per facilitare e per consentire ai giovani di
attivare un lavoro, di avere delle possibilità lavorative in Valle
d'Aosta, qui, che avremmo delle possibilità lavorative abbastanza
consistenti, non le valorizziamo! Questo è il punto su cui volevo
soffermarmi, con una richiesta esplicita a lei e al Presidente
della Giunta, di verificare nel momento della variazione di
bilancio di individuare risorse aggiuntive rispetto a questa
tipologia di attività lavorativa.
Président - La parole à l'Assesseur à l'éducation et à la
culture, Charles Teresa.
Charles (UV) - En demandant une variation de budget, cela ne
rentre pas exactement dans cet article, c'est pour préciser,
puisque là il s'agit d'un article éminemment technique avec de
nouveaux pourcentages pour subdiviser la somme prévue par le budget
pour le soutien de l'activité théâtrale, en considération justement
d'un phénomène, c'est-à-dire de l'augmentation des compagnies
professionnelles et, en même temps, de la diminution des compagnies
d'amateurs. On ne fixe pas un minimum de pourcentage pour éviter
l'engagement inutile de ressources pour des initiatives qui
pourraient ne servir à personne, quand il n'y a pas de requêtes. De
cette manière, c'est-à-dire à travers cette nouvelle formule, on
peut mettre tout l'argent à disposition de ceux qui en font
requête; donc, alors déjà une rationalisation de la somme et la
possibilité de la dépenser à 100% va déjà dans la direction que
vous demandez. Pour tout le reste c'est un problème du moment du
budget.
Président - Je soumets au vote l'article 15:
Conseillers présents: 28
Votants: 23
Pour: 23
Abstentions: 5 (Curtaz, La Torre, Lattanzi, Riccarand, Squarzino
Secondina)
Le Conseil approuve.
Président - Sur l'article 16 il y a beaucoup d'amendements. Pour
faciliter les travaux je vous demande d'examiner auparavant tous
les amendements du groupe "Arcobaleno" et, ensuite, ceux de la
"Stella Alpina". Merci.
A l'article 16 il y a l'amendement n° 9 du groupe "Arcobaleno",
dont je vous donne lecture:
Emendamento
Articolo 16
I commi 2, 3 e 7 sono abrogati.
La parole au Conseiller Riccarand.
Riccarand (Arc-VA) - Prima di illustrare questo emendamento,
vorrei fare alcune considerazioni di carattere generale su questo
articolo, perché è un articolo molto pesante all'interno di questo
disegno di legge. È composto di ben 16 commi e va a modificare ben
5 articoli della legge urbanistica n. 11/1998 ed esattamente
l'articolo 34 che riguarda le zone umide e i laghi, l'articolo 35
che riguarda la inedificabilità delle zone franose, l'articolo 36
che riguarda l'inedificabilità delle zone sottoposte a inondazione,
l'articolo 38 che disciplina la revisione delle cartografie degli
ambiti inedificabili da parte dei Comuni; inoltre l'articolo 79 che
riguarda le sanzioni per interventi non autorizzati su immobili
vincolati. Si tratta di un intervento estremamente corposo, che non
ha nulla di manutentivo, ma va a toccare l'impianto normativo su un
settore molto delicato come quello degli ambiti inedificabili. Il
problema è che qui si interviene in questa materia in modo
totalmente disomogeneo, privo di qualsiasi organicità, in modo
contraddittorio rispetto ad altre normative regionali che pure
rimangono in vigore.
Ci troviamo di fronte, più che a un intervento di manutenzione,
a un intervento vero e proprio di manomissione della normativa
regionale e di un impianto normativo che non solo è stato definito
dalla legge n. 11/1998, ma risaliva già alla precedente normativa
regionale statale. Fra l'altro, tutto questo avviene con una
procedura e una consultazione che è stata del tutto carente ed
inadeguata. Abbiamo esaminato questi articoli in III Commissione,
evidenziando tutta una serie di aspetti che non funzionavano, ma
dopo che abbiamo finito l'esame in III Commissione ci è arrivata
una lettera, a firma del Presidente dell'ordine dei geologi, dr.
Paolo Castello, di cui vi leggo solo le prime righe; aggiungo che
questa lettera è stata inviata al Presidente della Giunta,
all'Assessore, ma a noi, in commissione, non è mai stata data,
l'abbiamo avuta solo dopo che la commissione ha concluso i propri
lavori.
Dice la lettera:
"L'Ordine dei geologi è venuto a conoscenza
non ufficialmente e in ritardo del disegno di legge in oggetto,
contenente modifiche alla legge regionale n. 11/1998. Costernati
che non si sia ritenuto opportuno consultarci a proposito di
modifiche di tale importanza, inerenti un settore quale è quello
degli ambiti inedificabili, oggetto della nostra attività
professionale e a proposito del quale ci si è lungamente
confrontati in questi anni con gli uffici competenti, segnaliamo
che tale modifica della legge appare poco opportuna in questa fase
terminale di approvazione delle cartografie, che sono state,
finora, redatte su una differente ipotesi di vincolo".
L'Ordine
dei geologi dice: "intanto non siamo stati consultati" - e adesso
tornerò sul perché dovevano essere sentiti - e poi: "ma come,
abbiamo lavorato per anni per fare una cartografia degli ambiti
inedificabili, adesso che siamo alla fine vengono modificati dei
parametri e viene imposto ai Comuni di andare a ridelimitare una
serie di ambiti inedificabili, in particolare quelli dei laghi e
delle zone umide"! È una cosa che non si riesce a capire quale
logica abbia, ma... c'è di più!
Vorrei capire, siccome la Regione ha uno strumento per esaminare
la messa in attuazione della legge n. 11/1998 così come del PTP, ed
è stato creato con deliberazione di Giunta n. 2516/1999 un
osservatorio per l'attuazione della legge regionale n. 11/1998 e
per l'applicazione del PTP; questo osservatorio è composto dal
Presidente e dall'Assessore al territorio, dal Coordinatore del
Dipartimento del territorio, dal Coordinatore del Dipartimento
cultura, dalla Direzione urbanistica, dal Presidente del CELVA e da
un tecnico nominato dal CELVA, da un rappresentante dei tecnici
degli enti locali, dai rappresentanti degli ordini e dei collegi
professionali. Quali sono i suoi compiti? Raccoglie in modo
sistematico le diverse problematiche emergenti circa l'applicazione
della legge n. 11, formula proposte alla Giunta regionale di
integrazione o modificazione della legge n. 11, del PTP, per
correggere ed eliminare eventuali problemi applicativi o per
coordinare gli stessi con nuove disposizioni legislative.
La domanda che pongo all'Assessore è: quando l'osservatorio ha
esaminato, prodotto e formulato le proposte che stiamo discutendo
oggi? Quando queste proposte sono state discusse nella sede
istituzionale prevista per queste cose ed è stato ritenuto
opportuno portarle avanti? Ci dica l'Assessore quando questo è
avvenuto, che livelli di approfondimento ci sono stati su questi
argomenti, in modo che si possa capire quali sono le esigenze da
cui parte una cosa, rispetto alle quali c'è un intervento
totalmente disorganico, ci sono ordini professionali che dovevano
essere coinvolti e che non sono stati assolutamente coinvolti,
quindi ci troviamo di fronte a un intervento manomissivo su una
normativa importante, che creerà dei grossi problemi applicativi e
la necessità di continuare "a cascata" ulteriori interventi
correttivi, di cui sfugge qualsiasi logica organica, qualsiasi
disegno complessivo! Questo per quanto riguarda la premessa di
carattere generale.
Venendo all'articolo specifico, il nostro primo emendamento
riguarda i commi 2, 3, 7 di questo articolo 16, perché con questi
commi si fa un intervento pesante, nel senso che mentre l'attuale
normativa, l'attuale articolo 34 prevede al comma 1:
"È vietata
l'edificazione nelle zone umide e nelle fasce circostanti le zone
umide e i laghi naturali ed artificiali, per una profondità di
metri 100 dalle sponde, salvo restando le disposizioni di cui al
presente articolo"
, poi al comma 2 si precisa cosa si intende
per "zona umida", cosa si intende per "lago naturale", cosa si
intende per "lago artificiale" - rispettivamente a), b), c) -,
adesso qui si propone di eliminare dal comma 2 il punto c), quindi
non c'è più la definizione di lago artificiale nel comma 2. Ripeto,
nel comma 1 diciamo una cosa, nel comma 2 rimangono le lettere a) e
b), la lettera c) scompare e rimane un articolo palesemente
incompleto. Poi la definizione viene recuperata in quello che
diventa il comma 2 bis, con una dizione che dice: per quanto
riguarda i laghi artificiali, che in alcuni casi equivalgono del
tutto a dei laghi naturali perché sono ormai inseriti nel contesto
ambientale, per questi qua - e questa è una normativa che precede
la n. 11/1998 - si dice che non c'è più il vincolo di
inedificabilità, e si demanda ai Comuni la decisione di mettere dei
vincoli. Bella cosa! I vincoli dei Comuni sappiamo tutti che non
sono vincoli di legge, ma vincoli di carattere amministrativo,
oggetto di decadenza, e che non hanno assolutamente lo stesso
effetto! Qui andiamo a stravolgere una normativa che era
consolidata e non si capisce per quale motivo si fa questo!
Il nostro primo emendamento è di andare ad eliminare queste
formulazioni per evitare tale introduzione, che fra l'altro non
c'era nel testo originario della Giunta, ma che è stata inserita in
una fase successiva su sollecitazione del CELVA. Come si fa ad
assumere come unica fonte di consulenza e di espressione di
un'organica posizione in materia urbanistica il CELVA, che
esprimerà la sua posizione, ma non può essere presa come oro
colato! Noi abbiamo sostituito la funzione dell'osservatorio in cui
il CELVA è compreso con il CELVA stesso, e quello che loro ci
dicono noi ratifichiamo! Attenzione! Da questo vengono fuori una
serie di contraddizioni enormi, irrisolvibili, che poi vedremo man
mano che andremo avanti.
Président - La parole à l'Assesseur au territoire, à
l'environnement et aux ouvrages publics, Cerise.
Cerise (UV) - Cominciamo con le considerazioni di carattere
generale.
La modifica di questi articoli, in particolare il 34, 35, 36 e
38, non sono casuali, ma derivano da anni di applicazione anche di
quella famosa e più volte citata normativa pregressa alla legge n.
11, applicazione che lasciava una serie di interrogativi, di
equivoci e in alcuni casi di situazioni di degrado, tanto che le
riflessioni che abbiamo fatto in merito alle zone umide e ai laghi
artificiali e che poi hanno portato ad accettare la proposta del
CELVA, sono state oggetto di un confronto con chi si occupa delle
aree umide negli aspetti naturalistici. Qui si dà per scontato che
con questa norma urbanistica andiamo a cancellare vincoli,
limitazioni, come se non esistesse una legge sul paesaggio, come se
non esistessero zone vincolate per il paesaggio! Quando si dice che
i Comuni possono per i laghi artificiali decidere cosa fare
all'intorno, non possiamo non ignorare che là, dove esiste un
vincolo paesaggistico, il Comune è condizionato nelle sue scelte e
non può, indipendentemente dalla norma urbanistica, decidere
unilateralmente!
Volevo richiamare la questione dell'osservatorio: molti di
questi argomenti sono stati oggetto di discussioni reiteratamente
all'osservatorio, senza che l'osservatorio avesse mai preso una
decisione, certo non in maniera così organica: puntualmente
arrivavano i quesiti, una volta da un Comune, una volta dai
professionisti, se ne discuteva, ma in maniera disorganica, ma
sempre si è detto che queste problematiche trovavano risoluzione
andando a rimuovere gli ostacoli previsti dalla legge n. 11, perché
sono contenuti normativi che non hanno senso. Là dove si parla,
nella legge n. 11, di "laghi regolamenti censiti", si scopre che
non esiste un censimento dei laghi ai fini urbanistici...
(interruzione del Consigliere Riccarand, fuori
microfono)
... va bene, lo hanno fatto anche i miei amici pescatori un
censimento dei laghi, poi ognuno si fa il censimento dei laghi per
proprio conto, l'ARPA lo ha fatto per conto suo, ma non esiste un
censimento ufficiale dei laghi! Noi finalmente andiamo a dire che,
da un punto di vista urbanistico, si vanno ad individuare quali
laghi, in maniera anche coerente, cioè quelli previsti da norme
specifiche del PTP e sono 200 laghi!
Per quanto riguarda la lettera dei geologi, qui bisognerà fare
una piccola riflessione perché ieri sono stato ad una riunione per
l'incidente di un crollo, dove un geologo ha detto che andava tutto
bene. Non è che qui, alla fine, ci sono delle categorie
particolarmente titolate a dire quello che devono fare gli altri, e
poi, dopo, a guardare poco in casa loro? Comunque, alle
considerazioni fatte dai geologi, ritengo in maniera poco corretta
- ma questo sarà oggetto di una contestazione in altra sede - ho
tutta una serie di puntuali controdeduzioni, e quando ne ho parlato
con qualche geologo, mi ha detto che non avevano capito, avevano
interpretato male. Una per tutte è la questione dei vincoli: si fa
confusione fra cartografia e vincoli, che sono due cose
completamente diverse, anche da un punto di vista procedurale,
perché qui andiamo a modificare una legge; ricordo che la
definizione degli ambiti inedificabili non viene attraverso una
procedura di legge, ma attraverso i dispositivi previsti da una
deliberazione di Giunta che rimane integralmente valida.
Questo per rispondere a delle questioni di carattere generale;
nello specifico abbiamo ritenuto di accogliere il suggerimento
fatto dal CELVA, perché finalmente si va a mettere ordine in questa
materia che lasciava una serie di equivoci e di incertezze, che
hanno generato ulteriori confusioni. Peraltro, se è un lago
naturale ha una sua identità, viene escluso, quando si tratta di un
lago artificiale non si capisce perché questo, in assenza di altre
peculiarità che generano altri vincoli come può essere quello
naturalistico o quello paesaggistico, si debba per forza imporre a
dei Comuni tutta una serie di vincoli che non hanno ragione di
essere! E là, dove esiste una situazione consolidata per cui
l'integrazione fra sbarramento artificiale e lago naturale ha
generato un interesse di tipo naturalistico o paesaggistico, allora
sono scattati altri vincoli, che non perdono assolutamente della
loro efficacia, anzi si chiariscono finalmente rispetto a uno stato
generale alquanto confuso.
Ribadisco pertanto l'opportunità di questa normativa proposta e
chiedo di respingere la proposta di emendamento.
Président - La parole au Conseiller Riccarand pour déclaration
de vote.
Riccarand (Arc-VA) - Manteniamo questo emendamento e manteniamo
tutte le critiche che abbiamo espresso su questo modo di procedere;
del resto, le argomentazioni dell'Assessore non hanno fatto altro
che confermarci, perché l'Assessore ci ha confermato che queste
proposte di modifica non sono state esaminate dall'osservatorio. Le
chiederò, Assessore, di farci conoscere le date in cui
l'osservatorio è stato riunito, i verbali di questo osservatorio,
dove sono state discusse queste argomentazioni. Ricordo che
l'osservatorio ha dei consulenti pagati dall'Amministrazione per
esprimere dei pareri, ricordo che quando si modifica una legge di
carattere urbanistico, bisogna aver fatto un'istruttoria giuridica
e c'è un organismo appositamente istituito per fare questo. Allora
è inutile, e ho visto giustamente che "Forza Italia" nel suo
giornale ha pubblicato un elenco di osservatori regionali che sono
lì, sulla carta, questo è un esempio classico! Qui arriviamo a
modificare un impianto normativo delicato, c'è un organismo
competente e questo organismo non è stato investito di queste
modifiche: questa è la realtà drammatica per quanto riguarda il
problema urbanistico in Valle, come lo state gestendo voi!
Non avete consultato gli ordini, perché gli ordini sono parte
integrante di questo organismo, quindi non è stato fatto il lavoro
minimo che doveva essere fatto prima di porre mano a queste cose!
Non avete neanche delle opinioni consolidate, siete delle "bandiere
al vento", perché quando venite a dire nella proposta di legge
della Giunta che bisogna sostituire la dizione ufficialmente
censita e classificata con la dizione:
"individuati dalla carta
tecnica regionale"
, e dopo una settimana ci dite che non è più
la carta tecnica regionale, ma è l'allegato L della relazione
istruttiva del PTP, vuol dire che non avete alcuna convinzione, che
l'importante è ridurre, limitare tutto quello che può essere di
tutela! Solo questo è il principio filosofico che avete in
testa!
Non è possibile entrare in una materia così complessa in questo
modo. Nessuno di noi si rifiuta di dire: "ci sono delle cose da
modificare, modifichiamole"; è stato istituito un organismo
apposito per questo, ma vanno fatte delle modifiche organiche, non
perché c'è un problema specifico si modifica la normativa per
risolvere quel problema specifico e non ci si rende conto di tutte
le ricadute che la modifica ha! Perché è questo che succede quando
non si ha una visione complessiva, e la visione complessiva la si
può avere solo se si utilizzano gli strumenti che sono previsti, se
si attiva una vera concertazione!
Manteniamo pertanto i nostri emendamenti.
Président - Je soumets au vote l'amendement n° 9:
Conseillers présents: 29
Votants: 22
Pour: 3
Contre: 19
Abstentions: 7 (Comé, Frassy, La Torre, Lattanzi, Pastoret,
Salzone, Stacchetti)
Le Conseil n'approuve pas.
Président - Je donne lecture de l'amendement n° 10 du groupe
"Arcobaleno":
Emendamento
Articolo 16
Comma 4. Sostituire le parole "previo parere favorevole della
struttura regionale competente in materia di laghi e zone umide",
con le seguenti parole: "previo parere favorevole della struttura
regionale competente in materia di tutela del paesaggio".
La parole au Conseiller Riccarand.
Riccarand (Arc-VA) - Qui siamo al comma 4, sempre dell'articolo
16, sempre questa materia che riguarda le zone tutelate in riva ai
laghi... Qui, con questo comma 4, si introduce un elemento di
novità che è molto discutibile, per cui questi 100 metri vengono
divisi in due fasce, una di 20 e una dai 20 ai 100, molto
discutibili, oltretutto questo pone il problema ai Comuni di andare
a riperimetrare e tutta una serie di conseguenze "a cascata".
Il nostro emendamento riguarda un aspetto più specifico,
riguarda la struttura regionale che è competente in materia di
autorizzazioni per interventi comunque consentiti dalla normativa
in questa fascia protetta. Questo è un vincolo di carattere
paesaggistico, quindi la struttura regionale competente è la
struttura competente in materia di tutela del paesaggio; non si
capisce perché avete aggiunto in fondo al comma 4
"previo parere
favorevole della struttura regionale competente in materia di laghi
e zone umide".
Qual è la struttura regionale competente in
materia di laghi e zone umide? Ma la struttura competente in
materia di tutela del paesaggio non è la struttura in materia di
laghi e zone umide, non è mica un problema idrogeologico! Qui c'è
un problema di carattere paesaggistico, tant'è vero che siete in
contraddizione con quello che dice la normativa regionale - che
rimane in vigore - che è l'articolo 40 delle norme di adozione del
PTP. Al comma 2:
"Le aree di specifico interesse
paesaggisto...",
"ogni intervento su tali aree richiede la
preventiva acquisizione dei pareri favorevoli o favorevoli
condizionati alle strutture competenti regionali in materia di
tutela del paesaggio"
... adesso, qui, voi andate a sostituire
la struttura regionale competente in materia di tutela del
paesaggio con un altro organismo, che non ha questo tipo di
compito, in contraddizione con la normativa, oppure andate a
raddoppiare i pareri. Ma che senso ha andare a raddoppiare i pareri
richiesti, nel momento in cui questo è un vincolo di carattere
paesaggistico? Non ha alcun senso! Anche qui si fa un intervento,
perché c'è qualche settore dell'Amministrazione che voleva avere
una voce in capitolo in questo settore, ma qui parliamo di un
vincolo prettamente di carattere paesistico, la competenza è della
struttura di tutela del paesaggio e non di altri organismi, quindi
chiediamo di eliminare questo perché, se è in alternativa, è
assolutamente inaccettabile, se è in aggiunta ci sembra un doppione
non necessario!
Président - La parole à l'Assesseur au territoire, à
l'environnement et aux ouvrages publics, Cerise.
Cerise (UV) - Qui c'è un conforto anche dell'Ufficio legale
della Regione, che ha confermato che tutti gli altri pareri non era
necessario richiamarli perché sono già imposti, sia da questa
normativa, sia da altre normative.
Perché si è voluto aggiungere
"in materia di laghi e zone
umide"
? Perché i laghi e le zone umide fanno parte del reticolo
idrogeologico della regione, più in generale del contesto
idrogeologico di tutto il piano del bacino del Po, allora se prima
di tutto non c'è il parere di quella struttura che presidia
l'integrità, cioè se ad un certo punto si fa un intervento che
genera il prosciugamento della zona umida del lago, evidentemente
tutto il resto cade!
Noi abbiamo appena firmato una convenzione con il Ministero
dell'ambiente per la tutela di tutto l'assetto idrogeologico e
idraulico della nostra regione, dove c'è un capitolo che recita
laghi e zone umide, del quale esiste una struttura competente della
Regione che ne è responsabile: ecco il motivo per cui si è chiesto
di far esprimere un parere che non era previsto precedentemente, ma
perché la prima cosa che si deve salvaguardare è che ci possa
arrivare l'acqua. Tutti gli altri pareri - e là dove esiste un
vincolo di carattere naturalistico evidentemente è la struttura che
si preoccupa di tutelare gli aspetti naturalistici - sono già dati
per scontati perché richiamati proprio da quella norma che diceva
il collega Riccarand, cioè l'articolo 40 delle norme del PTP.
Respingo pertanto l'emendamento.
Président - La parole au Conseiller Riccarand.
Riccarand (Arc-VA) - Non so qual era la vostra reale intenzione,
so che così formulata questa cosa si presterà a tutte le
interpretazioni e sicuramente sarà fonte di un equivoco di
carattere generale.
Vorrei sapere: qual è questa struttura regionale competente in
materia di laghi e zone umide? Vorrei che fosse verbalizzato nei
resoconti qual è questa struttura, perché non sarà pacifica questa
cosa, lo so già, quindi vorrei che qualcuno mi rispondesse
ufficialmente e dicesse qual è questa struttura!
Président - La parole à l'Assesseur au territoire, à
l'environnement et aux ouvrages publics, Cerise.
Cerise (UV) - La struttura competente in materia di laghi e di
zone umide è il Dipartimento delle risorse idriche dell'Assessorato
al territorio, perché queste fanno parte integrante del sistema
idrico. Siccome i laghi e le zone umide sono sovente gravate da
altri vincoli, vedi - uno per tutti - il vincolo paesaggistico,
succede che si esprime il paesaggio; poi c'è un vincolo di tipo
naturalistico che ha un diverso grado di incidenza, cioè ci sono
degli aspetti naturalistici che sono morbidi ed altri che, invece,
sono molto forti, come nel caso in cui la zona umida o il lago
diventano riserva naturale. Nel caso in cui ci sia questo vincolo
di tipo naturalistico allora c'è la struttura che si occupa di
aspetti naturalistici, che esprime un suo parere, e sono questi dei
pareri condizionanti. Non sono stati richiamati in questo ambito
perché era pleonastico, nel senso che la stessa procedura da lei
citata li richiama questi pareri e noi li abbiamo ribaditi. Allora
evidentemente c'è una coerenza e si va a dare organicamente tutela
a questo tipo di risorsa naturale.
Président - Je soumets au vote l'amendement n° 10:
Conseillers présents: 32
Votants: 24
Pour: 3
Contre: 21
Abstentions: 8 (Comé, Frassy, Lanièce, La Torre, Lattanzi,
Salzone, Stacchetti, Tibaldi)
Le Conseil n'approuve pas.
Président - Je donne lecture de l'amendement n° 11 du groupe
"Arcobaleno":
Emendamento
Articolo 16
Comma 9.
Abrogare, nella parte conclusiva del comma, le seguenti
parole:
"Il Comune può deliberare l'eventuale aumento del carico
insediativi per gli interventi di cui al comma 2 realizzati
all'interno delle zone A di cui all'articolo 22 sulla base delle
indicazioni derivanti da uno specifico studio della situazione di
pericolosità del bacino che individui possibili misure di
mitigazione del rischio".
La parole au Conseiller Riccarand.
Riccarand (Arc-VA) - Questo emendamento riguarda il comma 9
dell'articolo 16; anche qui, vorrei fare una breve premessa e poi
entrare nel merito di questo emendamento.
Qui interveniamo su una normativa che riguarda le zone
sottoposte a frana, vorrei chiedere all'Assessore se su queste
modifiche è stato chiesto il parere da parte dell'organismo che è
competente in materia di PAI (piano di assetto idrogeologico),
perché la normativa della legge n. 11 è stata ritenuta congrua per
dare applicazione alle normative del PAI. È chiaro che se andiamo a
modificare anche una virgola della normativa nostra che riguarda
questi aspetti delle zone franose, dobbiamo avere il parere di
questo organismo per vedere se la compatibilità rimane o se ci
poniamo fuori da essa. Vorrei quindi capire se esiste questo parere
e se continua la nostra normativa ad essere coerente con il PAI
nazionale.
Venendo al comma 9, direi a tutto il Consiglio di valutare bene
cosa stiamo votando, perché i commi 8 e 9 riguardano le zone rosse,
zone ad alta pericolosità. Siamo nelle zone che l'articolo 35 della
legge urbanistica definisce così:
"aree dissestate di grande
estensione o coinvolgenti rilevanti estensioni di terreno o
comunque ad alta pericolosità, comprendenti grandi frane, aree
instabili con elevata propensione al dissesto o con elevata
probabilità di coinvolgimenti in occasione anche di deboli eventi
idrogeologici",
quindi aree ad alta pericolosità.
Cosa ci viene proposto con quella aggiunta in fondo al comma 9?
Ci viene proposto di inserire il principio che in queste zone ad
alta pericolosità il Comune può deliberare l'eventuale aumento del
carico insediativo sulla base delle indicazioni derivanti da uno
specifico studio della situazione di pericolosità del bacino, che
individui le possibili misure di mitigazione del rischio. Ma questa
è una cosa fuori dal mondo! Abbiamo tutto il comma 8 che
continuamente dice:
"nelle aree ad alto rischio sono consentiti
interventi di manutenzione ordinaria e straordinaria degli edifici
e delle infrastrutture, senza aumento del carico insediativo; punto
c): gli interventi volti a mitigare la vulnerabilità degli edifici
senza cambiamento di destinazione e di uso e senza aumento del
carico insediativo";
quindi sempre si sottolinea questo
concetto che è fondamentale, perché siccome si tratta di un'area ad
alto rischio, non bisogna aumentare il numero di persone che sono
potenzialmente a rischio, questo è il principio generale! Tutta la
normativa riguardante queste zone ad alto rischio va nel senso di
dire: "non aumentiamo il carico insediativo".
C'è di più: se andiamo a leggere il comma 10, che parla delle
aree a rischio di cui alla lett. b), quindi le zone franose
classificate gialle, con un rischio minore... cosa si dice qui? Si
dice che gli interventi di risanamento conservativo, restauri e
ristrutturazioni di edifici sono consentiti senza aumento di
superfici e di volume e senza aumento del carico insediativo.
L'aumento del carico insediativo non è consentito né nelle zone
rosse né in quelle gialle da tutto l'impianto normativo. Adesso qui
andiamo a dire invece che il Comune può decidere di autorizzare
l'incremento del carico insediativo nelle zone rosse! Fra l'altro,
sulla base di che cosa? Sulla base delle indicazioni derivanti da
uno specifico studio della situazione, che individui le possibili
misure di mitigazione. Ripeto, sulla base di uno studio, non sulla
base di interventi, e non è sulla base di interventi, perché se si
fanno degli interventi che mitigano il rischio, il Comune cambia la
classificazione della zona, non è più zona rossa, diventa zona
gialla o zona blu, e quindi si possono fare delle cose in più"! Ma
se rimane zona rossa, come si fa a dire che si va ad aumentare il
carico insediativo? Siamo completamente fuori da qualsiasi
logica!
Del resto, anche l'Ordine dei geologi ha messo un appunto su
questo; ve lo leggo: "
Comma 9, si esprimono perplessità
relativamente alle modifiche proposte dal Consiglio permanente
degli enti locali relativamente al nuovo comma 2bis..."
-
questo di cui stiamo parlando -
"...in considerazione del tipo
di dissesto che dà luogo alla classificazione di terreno in area F1
(area franosa ad alto rischio). In tali aree parrebbe più opportuno
prevedere interventi di messa in sicurezza e bonifica dei dissesti,
con conseguente possibile revisione della cartografia..."
-
quindi suggerisce di fare interventi di sistemazione e poi di
cambiare la cartografia - "...
o di eventuale predisposizione di
piani di localizzazione"
, cioè: o si risistema, oppure si
delocalizza, ma sicuramente non si può decidere di andare ad
aumentare il carico insediativo.
Anche qui, dispiace, ma ci troviamo di fronte a casi specifici,
che sicuramente saranno stati sollevati, ma per andare a risolvere
dei casi specifici si va ad introdurre una normativa di carattere
generale che è contro qualsiasi principio di carattere generale.
Abbiamo parlato tanto di delocalizzazione dopo l'alluvione...
adesso andiamo ad affermare un principio esattamente opposto, cioè
là dove c'è il massimo di pericolosità, andiamo a dire, in
contrasto con tutta la normativa, che si può aumentare il carico
insediativo!
Président - La parole au Conseiller Frassy.
Frassy (CdL) - Il nostro gruppo è molto perplesso sul senso di
questo comma 9, sul quale si incentra l'emendamento abrogativo del
gruppo "Arcobaleno", emendamento che condividiamo. Non capiamo
quale sia il senso di questa modifica legislativa, perché tutta la
problematica inerente la sicurezza del territorio, la cartografia
del territorio, l'individuazione degli ambiti inedificabili, sulla
quale peraltro molti Comuni sono in ritardo, passa attraverso la
supervisione e l'avallo dell'Amministrazione regionale. Vediamo
sistematicamente deliberazioni di Giunta in cui si approvano gli
aggiornamenti cartografici, l'individuazione di ambiti nuovi a
rischio o quant'altro. Con questa impostazione ci sembra di capire
che, nonostante il percorso complesso che fa sì che la Regione si
faccia garante di determinati parametri di sicurezza, ai Comuni sia
consentita una finestra che prescinde da quella supervisione che
attualmente la Regione esercita.
La cosa che è ulteriormente difficile da capire riguarda queste
possibili misure di mitigazione del rischio, perché, al di là del
fatto che la definizione di possibili dice tutto e dice niente,
queste misure o effettivamente vengono messe in cantiere, vengono
realizzate e a quel punto viene meno la stessa catalogazione di
quell'area come area "ad alto rischio", cioè o viene cambiata la
caratteristica idrografica di quell'area e di conseguenza ci sono i
presupposti per procedere ad una diversa catalogazione dell'area, e
allora non è necessario fare questo passaggio che consente ai
Comuni una sostanziale deroga alla normativa di riferimento, oppure
non ha senso, perché noi creiamo dei precedenti che possono essere
pericolosi, in grado di creare non poche conseguenze in termini di
sicurezza di quelle aree.
È vero che con questo meccanismo legislativo voi scaricate la
responsabilità sui sindaci, i quali diventano poi responsabili di
quello che dovrebbe accadere in conseguenza di questa loro
autonomia che la legislazione regionale andrebbe loro riconoscere,
ma in una considerazione di valore supremo, che è la sicurezza del
territorio e dei suoi abitanti, riteniamo che deroghe di questo
tipo non siano auspicabili! Gradiremmo capire qual è la logica che
sottostà a questo tipo di impostazione, che contraddice tutto il
percorso normativo della cartografia e dei vari ambiti
territoriali.
Président - La parole à l'Assesseur au territoire, à
l'environnement et aux ouvrages publics, Cerise.
Cerise (UV) - Intanto occorre fare una puntualizzazione: non è
assolutamente una norma liberatoria. In primo luogo si riferisce
solo ed esclusivamente alle "zone A", e cosa significano le "zone
A"? Le "zone A" hanno un percorso territoriale storico, sono realtà
che convivono con il territorio da qualche secolo.
Ora, con questa aggiunta noi non facciamo altro che rendere più
coerente normativamente quello che già oggi si sta facendo. Abbiamo
diversi Comuni che hanno presentato le cartografie degli ambiti
inedificabili, in queste cartografie erano presente delle "zone A"
o delle "zone C", e nasceva con l'Amministrazione regionale una
fase di concertazione, di dibattito, dove si va a capire se queste
delimitazioni sono coerenti con i fenomeni che si possono
verificare. Cosa portava questa fase di concertazione? Portava ad
un lavoro in due tempi: ad una prima definizione della cartografia
dell'ambito inedificabile, una zona rossa piuttosto che gialla;
successivamente, vengono fatti degli approfondimenti da parte del
Comune, con i quali la zona rossa (o anche la zona gialla) poteva
essere confermata, poteva essere ridotta o addirittura ampliata. È
chiaro che lo studio di per sé non conclude la vicenda, ma la apre,
nel senso che andiamo ad autorizzare nelle "zone A", sebbene
sottoposte a rischio di natura idrogeologica, degli interventi
manutentivi, di ristrutturazione...
(interruzione del Consigliere Riccarand, fuori
microfono)
... certo che sono ammessi, ma che senso ha autorizzare una
persona a ristrutturare il tetto della casa, se in prospettiva
quella casa rischia di essere inutilizzata?
Con questa norma non si va a dire "tout court": "da domani
potete ristrutturare e aumentare il carico urbanistico", ma si
dice: "noi abbiamo un rischio, andiamo ad approfondire la natura di
questo rischio, andiamo a vedere se sono possibili degli interventi
di mitigazione del rischio"! Ora voi sapete che quando si
individuano questi tipi di rischi, ci sono diverse soluzioni al
problema che viene immaginato, nel caso di una zona sottoposta a
frana non necessariamente la frana interessa tutto il corpo di una
zona, ma può interessarlo anche solo marginalmente, quindi i
dispositivi di protezione civile o di tipo urbanistico che possono
essere messi in causa per risolvere il problema della criticità
vanno dalla delocalizzazione, quando si prende atto che non si può
fare niente, a meccanismi di allertamento per avvertire che
potrebbe succedere un certo fenomeno.
Allora, lo studio è propedeutico a cosa? A dare, a chi elabora
lo strumento urbanistico, delle indicazioni che, da un lato,
evitano che si facciano delle ristrutturazioni là dove in
prospettiva vi sono delle delocalizzazioni e, dall'altro,
presentano la possibilità di aumentare il carico urbanistico a
condizione che si faccia uno studio; soprattutto questa norma va
letta non tanto in relazione a delle ipotesi di frane, ma perché i
fenomeni di lave torrentizie che sono successi - vedi il fenomeno
del Comboè - sono assimilati alle frane, allora sovente gli studi
mettono in evidenza che, fatti alcuni interventi sui corsi d'acqua
o fermate delle aree di dissesto, questo fenomeno viene annullato e
la zona può essere liberata. Questa è una procedura che è già in
atto, non ci siamo inventati niente, semmai abbiamo finalmente
codificato un percorso che prima si faceva per via
amministrativa.
Ribadisco che è giusta l'osservazione per quanto riguarda lo
studio, ma voi immaginate che fatto uno studio, dal quale emerge
che su una "zona A" incombe ed è irrisolvibile un processo di
crollo per frana, qualcuno si prenda la responsabilità di aumentare
il carico urbanistico? Ma è automatico che, preso atto di questa
situazione, si decida che l'unica cosa che si può fare è
delocalizzare, quindi non si autorizzano neppure quegli interventi
di manutenzione straordinaria e ristrutturazione che sono già oggi
autorizzati. Viceversa, se lo studio può mettere in evidenza che
fatto un intervento, ragionevolmente il rischio viene annullato,
benissimo, a questo punto sarà compito di chi prende in mano la
questione di dire: "quando sarà fatto l'intervento sarà fatta anche
una liberatoria per quanto riguarda l'aumento del carico
urbanistico", altrimenti rimane lo "status quo", perché tutti hanno
conoscenza del fatto che esiste un pericolo e nessuno si prende la
"briga", a cominciare dal sindaco, ad autorizzare di aumentare il
carico urbanistico se permane la situazione di rischio! In questo
modo finalmente andiamo a mettere in evidenza l'esistenza o meno di
situazioni di rischio.
Président - La parole au Conseiller Riccarand pour déclaration
de vote.
Riccarand (Arc-VA) - Qui ci troviamo di fronte a modificazioni
che non sono state ben meditate, che vanno a confondere e rendere
ingestibili tutte queste cose.
La normativa attuale è semplicissima e dice che ci sono 3
livelli di pericolosità: alta pericolosità, zone rosse; media
pericolosità zone gialle; aree con bassa pericolosità. A seconda
del livello di rischio, dopo che sono state classificate sulla base
di studi, si consentono o meno determinati interventi. In
particolare, nelle aree ad alta pericolosità sono vietati
interventi edilizi o infrastrutturali eccedenti la messa in
sicurezza, la bonifica dei dissesti e la manutenzione
straordinaria, poi la Regione può autorizzare interventi sulle
infrastrutture, se ci sono esigenze particolari, e questa è una
normativa chiara. Il principio è che non si deve aumentare il
carico insediativo. Voi riprendete questo concetto, lo riformulate
mantenendo lo stesso concetto sulle zone rosse, sulle zone gialle
dite la stessa cosa; poi solo per le zone rosse...
(interruzione dell'Assessore Cerise, fuori microfono)
... dov'è la modifica per le gialle? Voi avete aggiunto la parte
in neretto:
"il Comune può deliberare l'eventuale aumento del
carico insediativo"
, ma riguarda solo le zone rosse, è il comma
9, lett. a)...
(nuova interruzione dell'Assessore Cerise, fuori
microfono)
... dice sempre:
"nelle zone gialle l'intervento senza
aumento di superficie e del carico insediativo..."
...
(nuova interruzione dell'Assessore Cerise, fuori
microfono)
...
"sono consentite oltre alle opere di cui al comma 2,
interventi di risanamento"
...
(nuova interruzione dell'Assessore Cerise, fuori
microfono)
... però siete in contraddizione perché continuare a ripetere
"senza aumento del carico insediativo"
, ma lo mettete
qui...
(nuova interruzione dell'Assessore Cerise, fuori
microfono)
... sì, ma c'è o non c'è l'aumento del carico insediativo? Gli
interventi di risanamento conservativo, restauro e ristrutturazione
edilizia degli edifici... senza aumento di superficie e di volume
del carico insediativo...
(nuova interruzione dell'Assessore Cerise, fuori
microfono)
... ho capito, ma siete continuamente in contraddizione perché,
da una parte, affermate giustamente che non ci deve essere
l'aumento del carico insediativo, dall'altra, dite che il Comune
può, sulla base di studi, aumentare il carico insediativo. È una
normativa in contraddizione, non ha alcuna logica questa
impostazione!
Lei dice che ci sono degli studi; se ci sono degli studi che non
vanno bene, si faccia una verifica e si vada a delimitare in modo
diverso la cartografia, ma fino a quando rimane una certa
delimitazione della cartografia, non ha alcun senso che, da una
parte, si affermi che non ci deve essere l'aumento del carico
insediativo e, dall'altra, che il Comune può, senza modificare la
classificazione della zona, aumentare il carico insediativo!
Président - Je soumets au vote l'amendement n° 11:
Conseillers présents: 30
Votants: 26
Pour: 6
Contre: 20
Abstentions: 4 (Lanièce, Lavoyer, Salzone, Stacchetti)
Le Conseil n'approuve pas.
Président - Je donne lecture de l'amendement n° 12 du groupe
"Arcobaleno":
Emendamento
Articolo 16
Comma 13. È abrogato.
La parole au Conseiller Riccarand.
Riccarand (Arc-VA) - I commi 12 e 13 del disegno di legge
dell'articolo 16 intervengono invece sui terreni soggetti ad
inondazione, cosiddette "fasce fluviali". Apparentemente si tratta
di due piccolissime modificazioni, di cui sembra difficile capire
il senso, però la modificazione del comma 13 non è affatto di poca
valenza. È chiaro che qui siamo su un terreno molto specializzato e
da addetti ai lavori, però se guardiamo con attenzione, con
l'articolo 36 dell'attuale normativa si va a modificare il comma 4,
si va a togliere solo qualche parolina. Adesso la normativa
regionale è impostata in modo che:
"ai terreni a rischio di
inondazione di cui ai commi 1 e 3 si applicano
rispettivamente...",
quindi al comma 1 si applicano le
disposizioni del piano stralcio delle aree fluviali, che è un piano
fatto dall'Autorità di bacino che si applica da Aymavilles a
Pont-Saint-Martin, mentre agli altri corsi d'acqua si applicano le
disposizioni della deliberazione della Giunta regionale, perché ci
sono due competenze diverse: da una parte, c'è la competenza
dell'Autorità di bacino sulla Dora Baltea nel tratto che va dalla
confluenza della Grand Evian con la Dora, e da Aymavilles fino a
Pont-Saint-Martin c'è competenza dell'Autorità del bacino del Po.
Questo doppio binario che c'è nella legge n. 11, che c'è nel PTP,
che c'è in tutta la normativa regionale e che è prevista anche
dalla normativa dello Stato, qui viene stravolta perché qui adesso
si elimina la frase:
"le disposizioni del piano stralcio"
,
per cui il nuovo comma 4 si leggerà in questo modo:
"ai terreni
a rischio di inondazione di cui ai commi 1 e 3 si applicano le
disposizioni della deliberazione della Giunta regionale",
quindi scompare il piano stralcio.
L'Autorità di bacino si è espressa su questo? Non credo sia
stata neppure coinvolta, e tutti i pareri e tutto quanto sono di
sua competenza. Che poi sia istruita dall'ufficio regionale, ma la
competenza è dell'autorità... attenzione, sono due autorità
diverse! Oltretutto questa modifica è del tutto inefficace, perché
anche qui, siccome avete fatto le cose malamente, non avete
coordinato con quello che prevede il PTP; siccome i due
provvedimenti hanno marciato insieme, hanno la stessa normativa;
qui, invece, voi, da un lato, andate a modificare attribuendo tutto
alla deliberazione regionale; dall'altra, però nel PTP rimane:
"nei terreni a rischio di inondazione di cui alle relative
disposizioni di legge regionale si identificano le fasce fluviali
delimitate dal piano stralcio e le fasce fluviali dell'Autorità di
bacino del fiume Po e quelle delimitate dai Comuni, ai sensi dei
provvedimenti...",
quindi la disciplina che si applica da un
lato è quella del PSFF (piano stralcio fasce fluviali) e dall'altra
del provvedimento della Giunta. Anche se voi modificate questo,
questa che è una norma cogente del PTP, non potete eluderla! Fate
un intervento che a mio avviso è illegittimo e che è in contrasto
con la normativa vigente nel nostro corpo normativo regionale; non
si capisce per quale motivo viene fatto questo tipo di
intervento!
Président - La parole à l'Assesseur au territoire, à
l'environnement et aux ouvrages publics, Cerise.
Cerise (UV) - Per ricordare al Consigliere Riccarand che il
piano di assetto idrogeologico è stato approvato e in sede di
approvazione è stato riconosciuto, come peraltro è stato anche
riconosciuto dallo stesso TAR - il Consigliere Maquignaz è di
Valtournenche e lo potrebbe ribadire perché la cosa è stata oggetto
di contenzioso proprio nell'ambito delle cartografie degli ambiti
inedificabili del suo Comune -, è stato riconosciuto che in Valle
d'Aosta queste disposizioni del PAI sono sostituite dalle scelte
fatte con la definizione degli ambiti inedificabili; per cui, a
questo punto, nella normativa da lei richiamata il doppio binario
non aveva più senso...
(interruzione del Consigliere Riccarand, fuori
microfono)
... appunto, nel PAI si dice che in Valle d'Aosta si applica la
normativa regionale, vale a dire le cartografie degli ambiti
inedificabili come definite ai sensi della legge e della
deliberazione applicativa dell'Amministrazione regionale.
Président - Je soumets au vote l'amendement n° 12:
Conseillers présents: 31
Votants: 24
Pour: 3
Contre: 21
Abstentions: 7 (Frassy, Lanièce, Lattanzi, Lavoyer, Salzone,
Stacchetti, Tibaldi)
Le Conseil n'approuve pas.
Président - Je donne la lecture de l'amendement n° 13 du groupe
"Arcobaleno":
Emendamento
Articolo 16
Comma 16. È abrogato
La parole au Conseiller Riccarand.
Riccarand (Arc-VA) - Questo emendamento riguarda sempre la legge
n. 11, ma siamo nella parte sanzionatoria, nella parte della
vigilanza e delle sanzioni.
Proponiamo di abrogare questo comma 16, perché anche qui si è
fatto un intervento a nostro avviso che ha anche delle motivazioni,
ma, così come è stato impostato, è del tutto improponibile. Si
tratta della questione di come sanzionare interventi edilizi non
autorizzati su immobili soggetti a vincolo. L'attuale normativa
prevede che in questo caso sia ordinata la restituzione in pristino
a cura dei responsabili dell'abuso e sia erogata una sanzione
pecuniaria di un certo tipo.
Faccio una premessa: questo comma 4 è inserito in un articolo
generale che riguarda tutte le sanzioni amministrative, sia in zone
vincolate che in zone non vincolate, quindi l'articolo 79, comma 1,
parte dalle competenze del sindaco per quanto riguarda le
ristrutturazioni edilizie eseguite in assenza di concessione e...
cosa prevede la normativa di carattere generale? Se si tratta di un
immobile non vincolato, il sindaco deve ordinare la demolizione dei
lavori non autorizzati, la rimessa in pristino, e solo in
subordine, se questo non è possibile, accertato dagli uffici
tecnici, applica la sanzione. Con questa modifica del comma 4 cosa
proponete di fare? Sostanzialmente proponete che l'Amministrazione
regionale, che ha competenza sulle sanzioni per gli immobili
modificati, non applichi più ripristino e sanzioni, ma possa
liberamente scegliere fra il ripristino e la sanzione. Già questo
non va bene, perché che ci possa essere l'uno o l'altro può essere
anche giusto, ma c'è un ordine di priorità che va mantenuto: non è
che si può scegliere discrezionalmente uno o l'altro, il principio
di carattere generale di tutta la normativa è che si ripristina, si
demolisce e solo là dove questo non è possibile si taccona con la
sanzione. Invece, qui, come l'avete messo voi, cioè:
"l'assessore regionale competente in materia di beni culturali
può ordinare, qualora lo ritenga necessario, la totale o parziale
restituzione in pristino a cura e spese dei responsabili
dell'abuso, oppure disporre l'irrogazione di una sanzione
amministrativa pecuniaria..."
...
Questa formulazione non va bene, perché bisognava prevedere "in
primis" il principio generale del ripristino e solo in via
subalterna la sanzione, come del resto avviene in zone non
vincolate, quindi introduciamo una metodologia diversa, più
favorevole all'abuso in immobili vincolati rispetto ad immobili non
vincolati, cosa che è palesemente assurda.
Secondo aspetto: l'ammontare della sanzione. Si dice: sanzione
pecuniaria di importo non inferiore a 600,00 euro e non superiore a
6.000,00 euro, praticamente si riprendono i parametri dell'attuale
normativa, leggermente incrementati, ma non di molto, perché la
legge del 1998 diceva da 1 milione a 10 milioni, quindi siamo in
quell'ordine lì; ma il problema è che nella normativa in vigore la
sanzione era un qualcosa in più, mentre prevedere che al massimo in
un abuso su un immobile non vincolato si può arrivare a 6.000,00
euro, è un importo del tutto irrisorio. Non solo, c'è anche qui una
contraddizione perché se si tratta di un immobile non vincolato,
sanzione che deve applicare il sindaco, il parametro non è questo,
è ben più elevato! Il comma 3 dell'attuale legge infatti prevede
che prima si proceda al ripristino sull'immobile non vincolato,
qualora sulla base dell'accertamento dell'Ufficio tecnico comunale
il ripristino non risulti possibile, il sindaco irroga una sanzione
pecuniaria pari al doppio dell'aumento del valore dell'immobile
conseguente alla realizzazione delle opere, quindi siamo in un
ordine di valori enormemente superiore, determinato dall'Ufficio
tecnico del comune.
Con questa modifica cosa succede? Che noi, su immobili
vincolati, là dove la competenza è dell'assessore regionale,
abbiamo una metodologia che non privilegia il ripristino rispetto
alla sanzione, cosa assurda; secondo, abbiamo una sanzione
pecuniaria enormemente inferiore a quella che il sindaco deve
applicare su un immobile non vincolato, ma anche questa cosa è del
tutto illogica. Ritengo che sarebbe bene accantonare questo comma,
rifletterlo e riformularlo in modo più decente.
Président - La parole à l'Assesseur à l'éducation et à la
culture, Charles Teresa.
Charles (UV) - Nous ne sommes pas d'accord pour accepter cette
abrogation, parce que les sanctions dont il est question -
pécuniaires de démolition, vous avez dit - sont des sanctions
typiquement urbanistiques et pas paysagères.
Je fais remarquer que ces deux sanctions sont additionnelles, il
n'y a pas que ça, par rapport aux sanctions spécifiques, qui elles
dérivent des lois de tutelle du paysage des biens culturels; donc
il y a d'autres sanctions qui s'accompagnent à celles-ci s'il y a
quelque chose de grave. En effet, l'article proposé dit:
"Salva
restando l'applicazione di misure e sanzioni previste da altre
norme"
, donc par des normes de tutelle. Dans la loi en vigueur
le montant des sanctions pécuniaires est prévu entre 1 million et
10 millions; dans la modification de la loi nous avons simplement
reconverti les valeurs des sanctions en euros en les arrondissant
en quelque manière.
Je voudrais souligner que les pratiques d'abus de construction
qui rentrent dans ce cas sont constituées pour la plus grande
partie par des interventions qui, tout compte fait, pourraient se
définir de peu d'importance, il ne s'agit pas d'éléments graves.
Les cas les plus communs sont représentés par (je fais des
exemples): des avant-toits qui peuvent être un peu plus légèrement
étendus, mais cela n'est pas fait par malice, peut-être par des
comptes mal faits; par des démolitions légères ou des
reconstructions de partie de maçonnerie des bâtiments à l'intérieur
ou à l'extérieur des "zones A", une réfection partielle ou totale
de partie des structures des bâtiments parfois aussi avec des
variations de destination d'usage (toit, plancher, escaliers
externes couverts, ouvertures légèrement différentes mais qui ne
compromettent pas le bâtiment); agrandissement en plant de bâtiment
pour en faire parfois des entrepôts, des locaux de chaudière; des
aménagements d'appartenances externes à travers la modification du
profil des terrains, la construction de murs de clôture ou des
routes d'accès au bâtiment, ou bien encore reconstruction intégrale
des bâtiments dégradés et jamais précédemment légitimés.
Alors les personnes compétentes me font remarquer qu'il est
toujours nécessaire de voir cas par cas, parce que dans les biens
culturels un cas ne peut jamais être tout à fait assimilé
totalement à un autre; il faut entrer souvent dans le mérite de
chaque cas, et parfois il y a deux bâtiments l'un à côté de
l'autre, mais il n'y a pas les mêmes règles parce qu'ils n'ont pas
la même importance ou ne se posent pas par rapport au reste de
l'endroit de la même manière; donc il ne faut pas avoir
d'automatismes pré-constitués et il faut décider selon les cas si
démolir ou sanctionner. Je souligne que pour des abus plus graves
il y a des sanctions dérivant par d'autres lois de tutelle, même la
pénale, et alors quand il y a la pénale ce sera au juge de décider
si sanctionner si démolir ou autre.
Président - Je soumets au vote l'amendement n° 13:
Conseillers présents: 29
Votants: 23
Pour: 3
Contre: 20
Abstentions: 6 (Frassy, Lattanzi, Lavoyer, Salzone, Stacchetti,
Tibaldi)
Le Conseil n'approuve pas.
Président - Nous discutons maintenant l'amendement n° 1 de la
"Stella Alpina", dont je donne lecture:
Emendamento
Alla lettera b, c, d, del comma 2 dell'articolo 35 della
legge regionale 11/1998 come sostituito dal comma 8 dell'articolo
16 del d.d.l. 51, le parole: "da corredati... a esistente" vanno
sostituite dalle parole "conformi allo studio di fattibilità
predisposto dall'ente pubblico".
La parole au Conseiller Stacchetti.
Stacchetti (SA) - Qui siamo in tema di zone dissestate di grandi
e medie dimensioni. Sono zone che riteniamo debbano rimanere sotto
il controllo dell'ente pubblico, quindi non riusciamo a capire come
mai per eseguire dell'ordinaria e straordinaria manutenzione il
costo dello studio specifico debba essere a carico del privato.
Allora noi proponiamo in questi emendamenti l'1 e il 2 da
discutere insieme, di sostituire il testo:
"I progetti relativi
agli interventi di manutenzione straordinaria devono essere
corredati di uno specifico studio di compatibilità dell'intervento
con lo stato di dissesto esistente"
; con un nuovo testo che
dice:
"sia conforme allo studio di fattibilità predisposto
dall'ente pubblico"
, cioè i progetti siano conformi allo studio
di fattibilità della zona predisposto dall'ente pubblico e non dal
privato.
Président - La parole à l'Assesseur au territoire, à
l'environnement et aux ouvrages publics, Cerise.
Cerise (UV) - Sono due cose diverse. L'ente pubblico, sia esso
Regione sia esso Comune, che sono quelli titolati di fare gli
studi, hanno una valenza che riguarda tutta l'area di interesse
comunale, mentre l'intervento che propone il privato è una
questione che riguarda il suo aspetto, cioè toccherà a lui
dimostrare che quello che sta facendo è coerente con tutto un
impianto di tipo tutorio fatto dagli altri, altrimenti non avrebbe
senso.
Président - Je soumets au vote l'amendement n° 1 de la "Stella
Alpina":
Conseillers présents: 28
Votants: 21
Pour: 2
Contre: 19
Abstentions: 7 (Curtaz, Frassy, Lattanzi, Riccarand, Salzone,
Squarzino Secondina, Tibaldi)
Le Conseil n'approuve pas.
Président - Je donne lecture de l'amendement n° 2 de la "Stella
Alpina":
Emendamento
Al comma 3 dell'articolo 35 della legge regionale 11/98 come
sostituito dal comma 10 dell'articolo 16 del d.d.l. 51, le parole:
"da corredati... a esistente" vanno sostituite dalle parole
"conformi allo studio di fattibilità predisposto dall'ente
pubblico".
La parole au Conseiller Stacchetti.
Stacchetti (SA) - Semplicemente, come avevo già detto prima, la
spiegazione è la stessa dell'emendamento n. 1.
Président - Je soumets au vote l'amendement n° 2 de la "Stella
Alpina":
Conseillers présents: 28
Votants: 21
Pour: 2
Contre: 19
Abstentions: 7 (Curtaz, Frassy, Lattanzi, Riccarand, Salzone,
Squarzino Secondina, Tibaldi)
Le Conseil n'approuve pas.
Président - La parole au Conseiller Riccarand sur l'article
16.
Riccarand (Arc-VA) - Questo lungo e complesso articolo 16, che
ha richiesto anche parecchio lavoro da parte del Consiglio e in
commissione prima, è così come formulato estremamente pericoloso.
Ribadiamo fortemente la critica sul modo in cui si è arrivati a
proporre questo articolo, che contiene delle norme che sono in
contraddizione con tutto l'impianto normativo consolidato
dall'Amministrazione regionale e che soprattutto non sono state
frutto di una organica riflessione nella sede competente, che era
l'osservatorio regionale appositamente creato per istruire questo
tipo di modifiche, coinvolgendo anche gli operatori che lavorano in
questo settore, gli ordini professionali...
Ci sembra che, nel merito e nel metodo, questo articolo sia
particolarmente grave. Non condividiamo assolutamente questo modo
di fare le leggi, di manometterle; oltretutto, proprio per
l'importanza di questo articolo, il nostro gruppo chiede che su
questo articolo complessivo la votazione avvenga a scrutinio
segreto.
Président - Il y a une requête de votation secrète; est-ce que
d'autres groupes soutiennent cette requête?
La parole au Conseiller Frassy.
Frassy (CdL) - Sosteniamo la richiesta del collega
Riccarand.
Président - Je soumets au vote l'article 16 à travers votation
secrète:
Conseillers présents: 31
Votants: 27
Pour: 19
Contre: 8
Abstentions: 4 (Lanièce, Lavoyer, Salzone, Stacchetti)
Le Conseil approuve.
Président - Je soumets au vote l'article 17:
Conseillers présents: 31
Votants: 28
Pour: 28
Abstentions: 3 (Curtaz, Riccarand, Squarzino Secondina)
Le Conseil approuve.
Président - Je soumets au vote l'article 18:
Conseillers présents: 31
Votants: 25
Pour: 25
Abstentions: 6 (Curtaz, Frassy, Lattanzi, Riccarand, Squarzino
Secondina, Tibaldi)
Le Conseil approuve.
Président - Je soumets au vote l'article 19:
Conseillers présents: 30
Votants: 23
Pour: 23
Abstentions: 7 (Curtaz, Frassy, Lanièce, Lattanzi, Riccarand,
Squarzino Secondina, Tibaldi)
Le Conseil approuve.
Président - Je soumets au vote l'article 20:
Conseillers présents: 31
Votants: 25
Pour: 25
Abstentions: 6 (Curtaz, Frassy, Lattanzi, Riccarand, Squarzino
Secondina, Tibaldi)
Le Conseil approuve.
Président - Je soumets au vote l'article 21:
Conseillers présents: 31
Votants: 28
Pour: 28
Abstentions: 3 (Curtaz, Riccarand, Squarzino Secondina)
Le Conseil approuve.
Président - La parole au Conseiller Frassy sur l'article 22.
Frassy (CdL) - Anche se mi trovo in imbarazzo ad intervenire su
questo articolo perché, essendo materia di organizzazione
sanitaria, sarebbe stata opportuna la presenza dell'Assessore alla
sanità.
Questo articolo, rispetto al disegno di legge varato dalla
Giunta, viene presentato all'aula con un emendamento, che peraltro
è stato concordato in V Commissione e che va a modificare la
composizione del Consiglio dei sanitari; composizione che viene
modificata aggiungendo una lettera h) che dà rappresentanza ed
autonomia al personale ostetrico. In relazione a questa modifica
riportata al testo licenziato dalla Giunta, volevamo capire se era
un primo passo per arrivare a definire a tempi brevi anche tutta la
problematica legata alla dirigenza infermieristica, in quanto il
problema del personale ostetrico e della dirigenza infermieristica
erano problemi che erano già stati esaminati in precedenti
commissioni.
Immaginiamo che l'approvazione di quell'emendamento in
commissione da parte di tutte le forze politiche, dunque anche da
parte dei gruppi di maggioranza, sia frutto di un percorso che stia
facendo maturare quelle istanze che già da parecchi mesi avevano
visto perplessità in capo almeno all'Assessore, come rappresentante
della Giunta e della maggioranza. Perciò volevamo capire se, dopo
aver integrato il Consiglio dei sanitari, dando evidenza a questa
figura professionale, la maggioranza o la Giunta sono prossime a
recepire quella rivendicazione che proveniva sia dal comparto
ostetrico, sia - più in generale - dal comparto infermieristico,
per addivenire a un riconoscimento dei ruoli dirigenziali in capo a
queste figure professionali. Ci piacerebbe capire se è articolato
un percorso o se, invece, è frutto di una casualità che,
nell'ambito di quelle che sono state le tante cose dette
sull'"Omnibus" ha avuto la fortuna di essere inserita a modifica
dell'articolo che ci apprestiamo a votare.
Président - La parole au Président de la Région, Perrin.
Perrin (UV) - Le collègue Frassy a déjà expliqué quelle est la
raison de cet article, qui passe les compétences de la médecine
légale de l'aire territoriale à celle de la prévention et il y a la
nécessité d'avoir une représentativité quant aux différentes
catégories qui s'occupent du secteur. L'amendement va dans le sens
de donner plus de représentativité aux différentes catégories;
donc, si c'est un point d'arrivée ou un point de départ, je vous le
laisse imaginer. C'est un point d'arrivée pour ce qui est
aujourd'hui écrit dans l'amendement et ça peut représenter aussi un
point de départ, pour donner majeure représentativité dans le
futur.
Sur les détails M. Fosson sera à même de vous donner touts les
renseignements.
Président - Je soumets au vote l'article 22:
Conseillers présents et votants: 28
Pour: 28
Le Conseil approuve à l'unanimité.
Président - Je soumets au vote l'article 23:
Conseillers présents: 27
Votants: 21
Pour: 21
Abstentions: 6 (Curtaz, Frassy, Lattanzi, Riccarand, Secondina
Squarzino,Tibaldi)
Le Conseil approuve.
Président - Je soumets au vote l'article 24:
conseillers présents: 26
Votants: 20
Pour: 20
Abstentions: 6 (Curtaz, Frassy, Lattanzi, Riccarand, Squarzino
Secondina,Tibaldi)
Le Conseil approuve.
Président - A l'article 25 il y a l'amendement n° 14 du groupe
"Arcobaleno", dont je vous donne lecture:
Emendamento
Articolo 25
Comma 2 del nuovo articolo 27. È abrogato.
La parole au Conseiller Riccarand.
Riccarand (Arc-VA) - Questo articolo modifica l'articolo 27
della legge regionale con due commi, di cui il primo è
condivisibile, ma il secondo... anche qui, siamo completamente
fuori da ogni logica coerente!
Il primo comma introduce il principio che le aree che sono state
interessate da un dissesto, che sia stata una frana o una
inondazione o una slavina, vengono automaticamente classificate
"aree ad elevata pericolosità", quindi zone rosse, e questo va
bene. Però, al comma 2, si dice che, in caso di calamità riferibile
a valanghe o slavine, in relazione alle quali le possibili opere di
protezione specifica risultano non compatibili con la precedente
destinazione d'uso del territorio, gli immobili privati destinati a
seconda casa danneggiati, ma non completamente distrutti, possono
essere ripristinati in deroga all'articolo 37 della legge n.
11.
Qui ci troviamo di fronte a una area ad alto rischio proprio
perché si è verificata una valanga, questa valanga ha distrutto
un'abitazione, la normativa regionale dice lì non puoi ricostruire,
se non c'era stata la valanga potevi fare manutenzione, ma non puoi
ricostruire, qui si dice:
"vengono inserite d'ufficio in aree ad
elevata pericolosità"
, si dice che non si fanno interventi per
eliminare il rischio, quindi paravalanghe..., nello stesso tempo si
autorizza la ricostruzione di questi immobili privati ponendo la
condizione che questo vada utilizzato solo nel periodo estivo. Ci
sembra una norma completamente contraddittoria, ingestibile, nel
senso che... come si fa a controllare che venga utilizzato in un
periodo dell'anno piuttosto che in un altro?
Anche qui, come in altri casi di questa normativa, per
affrontare dei casi specifici andiamo a manomettere dei principi di
carattere generale, non è concepibile! Ci troviamo nella situazione
in cui un edificio è stato distrutto da una valanga e si dice che
si può ricostruire, a condizione che venga utilizzato solo per un
certo periodo dell'anno! Questa è una norma che per noi non è
assolutamente accettabile e proponiamo l'abrogazione del comma
2.
Président - La parole à l'Assesseur au territoire, à
l'environnement et aux ouvrages publics, Cerise.
Cerise (UV) - Qualche volta mi chiedo se si fanno oggettivamente
i conti con la realtà oppure no. Siamo continuamente a
sottolineare, enfatizzare, rimarcare la specificità della montagna,
poi quando dobbiamo affrontare concretamente delle contingenze che
sono specifiche ed esclusive della montagna ci si trincera dietro
le ideologie.
Metà degli alpeggi della Valle d'Aosta sono in queste
condizioni, tanto che a nessuno passerebbe per la testa di andare
nel periodo invernale in certi alpeggi, perché sa che potrebbe non
tornare indietro. Abbiamo dei villaggi che hanno subito dei danni
da valanga, sono villaggi normalmente disabitati per tre quarti
dell'anno e nel periodo estivo sono abitati come seconde case.
Allora non facciamo niente; va da sé che la gente più o meno
lecitamente le case se le va a mettere a posto, e poi dopo ci si
trova di fronte all'abuso edilizio, al condono, ad avvisi di
garanzia e quant'altro! Oppure succede che si chiede all'ente
pubblico di fare l'intervento, e l'intervento in cosa consiste?
Sovente, per preservare dalla valanga, bisogna fare un investimento
che è magari sproporzionato, miliardi e miliardi; d'altra parte la
delocalizzazione in un contesto come questo di seconde case, è
ancora lì un non-senso: la delocalizzazione ha dei costi
territoriali non da poco, ma ha anche dei costi oggettivi perché
noi andiamo a dare un contributo, e avanti così.
Allora qui cosa facciamo? Prendiamo atto che c'è un patrimonio
immobiliare che può essere utilizzato, garantiamo la
responsabilità, cioè non mandiamo la gente allo sbaraglio, la
mettiamo di fronte alla propria responsabilità dicendo: "guardate,
lì nel periodo in cui c'è rischio di valanghe voi non ci dovete
andare", quindi li avvisiamo, non è che si regala una "patacca"!
Mettiamo il Comune nella condizione anch'esso di imporre nella
prescrizione della licenza edilizia delle indicazioni specifiche,
perché avverta il cittadino che se lui vuol rimettersi a posto
l'abitazione che è sotto valanga per andarci nel periodo estivo, lo
deve fare però rispettando alcune cose, ad esempio la capacità
dell'edificio che va a ristrutturare a resistere a certi tipi di
pressione, ma non solo: si chiede con questa legge che questa
abitazione, sottoposta a questo pericolo, sia marcata, cioè si
porti dietro questo tipo di pregiudizio in tutti gli atti
urbanistici.
Non capisco cosa si faccia allora di scandaloso se non dare la
possibilità di recuperare un patrimonio edilizio che c'è e che
viene già utilizzato. Abbiamo dei villaggi che sono in queste
condizioni, dove ci sono 3 case che sono state danneggiate dalla
valanga e le altre no, per quelle 3 danneggiate dalla valanga non
si può fare niente, e le altre invece continuano ad essere abitate
nel periodo estivo: questa, secondo me, è ingiustizia! Allora
bisognerebbe dire anche agli altri di andare via, invece no, questi
altri perché hanno avuto la fortuna che nell'ultimo episodio
valanghivo non si è spaccata loro neppure la finestra, possono
andarci... l'altro, che ha avuto il tetto danneggiato, deve andare
via!
Se siamo in montagna e dobbiamo fare i conti con le valanghe,
cerchiamo di farlo in maniera razionale, per cui sostengo la
validità di questa norma e respingo l'emendamento.
Président - Je soumets au vote l'amendement n° 14:
Conseillers présents: 28
Votants: 25
Pour: 3
Contre: 22
Abstentions: 3 (Lanièce, Salzone, Stacchetti)
Le Conseil n'approuve pas.
Président - Je soumets au vote l'article 25:
Conseillers présents: 28
Votants: 25
Pour: 25
Contre: 3
Le Conseil approuve.
Président - A l'article 26 il y a l'amendement n° 15 du groupe
"Arcobaleno", dont je vous donne lecture:
Emendamento
Articolo 26
Abrogare il comma 2.
La parole à la Conseillère Squarzino Secondina.
Squarzino (Arc-VA) - Rispetto a questo articolo condividiamo il
primo comma, là dove viene aumentata l'entità della sanzione
pecuniaria, però ci sembra che giungere addirittura alla chiusura
di un impianto, perché ha violato un accordo che è stato
sottoscritto, sia un intervento un po' violento.
Vorremmo sapere dall'Assessore qual è la posizione dei
sindacati, delle associazioni dei lavoratori e qual è il parere
dell'insieme degli enti locali che hanno una valenza turistica.
Président - La parole à l'Assesseur aux activités productives et
aux politiques du travail, Ferraris.
Ferraris (GV-DS-PSE) - Questa è una materia controversa, nel
senso che in un panorama che è andato verso la liberalizzazione del
settore della produzione e del commercio, le normative nazionali
per quanto riguarda la panificazione nel tempo si rifanno alla
legge n. 1002/1956, proprio perché questa è un'attività che
incontra la concorrenza che viene dalla grande distribuzione, il
fatto di operare in condizioni particolarmente gravose dal punto di
vista dell'impegno lavorativo e una difficoltà a trovare del
personale. Abbiamo più volte cercato di attivare dei corsi di
formazione per panificatori, non si sono trovate delle
disponibilità. D'altra parte però ci troviamo di fronte ad un
rischio di riduzione del numero di panificatori presenti sul
territorio regionale, per cui l'Amministrazione, da tempo, ha
aperto un rapporto con l'Associazione dei panificatori valdostani,
con i quali avevamo visto una modifica della legge n. 15/1998, una
modifica nel 2001 relativamente alla legge n. 20/2001 che prevedeva
un inasprimento per quanto riguarda le sanzioni, che ha avuto una
risposta parziale.
Ci sono due esigenze da contemperare: la prima, quella di una
categoria che ha condizioni di lavoro particolari; l'altra, quella
di un'aspettativa da parte degli utenti di avere il pane fresco e
tutti giorni della settimana, tanto che la posizione del CELVA è
quella di dire: "del pane ci sia sempre", quindi l'inasprimento
della norma non è condivisa dall'Associazione dei consumatori. Ora,
da un lato, c'è il rischio di un'ulteriore contrazione di questa
attività, perché poi ci sono degli esercizi che tengono aperto
tutto l'anno abusivamente; dall'altro, credo che ci sia da avere
un'altra preoccupazione, soprattutto da parte di una forza politica
come la vostra, molto attenta alle condizioni di lavoro dei
lavoratori, ovvero molte volte in queste aziende sarebbe opportuno
sapere come e quanto vengono rispettati i contratti di lavoro, per
cui il fatto di mettere una norma che disciplina la materia credo
che possa essere utile all'impresa e, al tempo stesso, essere una
tutela per i lavoratori che in queste imprese operano.
Dimenticavo che non c'è accordo per quanto riguarda
l'emendamento proposto.
Presidente - Avete discusso il 27, anche se non era ancora in
votazione.
L'emendamento n. 15 si riferiva all'articolo 26? Allora metto
prima in votazione l'articolo 26.
Pongo in votazione l'articolo 26:
Consiglieri presenti: 27
Votanti e favorevoli: 24
Astenuti: 3 (Curtaz, Riccarand, Squarzino Secondina)
Il Consiglio approva.
Presidente - All'articolo 27 vi è l'emendamento n. 15 sul quale
vi è stata discussione. Poi vi è l'emendamento n. 3 della "Stella
Alpina", di cui do lettura:
Emendamento
Articolo 27 - Modificazioni alla legge regionale 4 settembre
2001, n. 20 - è abrogato.
La parola al Consigliere Stacchetti.
Stacchetti (SA) - Confermiamo, malgrado la relazione
dell'Assessore, questo emendamento in cui chiediamo l'abrogazione
dell'articolo, perché ci troviamo in piena sintonia con il
Consiglio permanente degli enti locali, dove recita:
"la
modifica del presente articolo, oltre ad inasprire il regime
sanzionatorio conseguente al mancato rispetto dei turni lavorativi
prescelti dai panificatori, determina un'attività di vigilanza
ancora più intensa da parte delle amministrazioni locali"
, e
sappiamo tutti le difficoltà che si trovano nei Comuni a fare
questi controlli. Tali novità, agli occhi dell'Assemblea, poco si
conciliano, da una parte, con le richieste della popolazione di una
maggiore liberalizzazione dell'attività di panificazione;
dall'altra, con le difficoltà dell'Amministrazione di far fronte
agli adempimenti di vigilanza. Qui parliamo di una categoria quasi
in via di estinzione.
A quei pochi che ancora vogliono lavorare nelle festività,
anziché premiarli, li sanzioniamo... noi siamo contrari! Pertanto
chiediamo l'abrogazione di questo articolo.
Président - La parole au Conseiller Lattanzi.
Lattanzi (CdL) - Nel lungo elenco di articoli che modificano
leggi, questo è uno dei più aberranti, per quanto ci riguarda. Lo
testimonia la motivazione che l'Assessore ha appena finito di dare,
cioè che l'articolo 27 trova la sua giustificazione in una
deregolamentazione dell'utilizzo dei piani di lavoro, dello
sfruttamento delle risorse umane, una risorsa umana sempre meno
trovabile perché, nonostante i corsi di formazione che la Regione
ha indicato, poche persone vogliono fare questa attività; quindi,
siccome il mercato chiede molto e i panificatori hanno poche
risorse umane, andiamo a castigare quei pochi panificatori che
hanno ancora voglia di fare un mestiere che attrae poco.
Mi chiedo chi ha scritto questo articolo... forse la CGIL?
Perché solo un sindacato malato di ideologia può aumentare una
sanzione che non ha funzionato prima, che non funzionerà adesso,
non farà che aumentare i costi di produzione per i panificatori,
che ricadranno sul mercato. Il problema è alla base: c'è un mercato
che chiede ed ha esigenze diverse, e c'è una mancanza di
professionalità, che metta in condizione i panificatori... però non
possiamo accettare che si pensi di risolvere, come in genere fate
alla Sinistra, un problema di produttività aumentando le pene
pecuniarie! Non ha senso!
Il suo compito, Assessore, non dovrebbe essere quello di
aumentare le pene, ma di risolvere i problemi; la risoluzione del
problema è che manca personale in quel settore e i panificatori lo
dicono da anni e chiedono che la Regione li aiuti. Lei dice: "noi
abbiamo fatto i corsi, nessuno si è presentato"; chiediamoci perché
quel mestiere è così poco attraente per un giovane: forse perché
bisogna alzarsi alle 2 del mattino e bisogna presentare il pane
alle 7,30? Non è che si può andare incontro ad un'esigenza di
mercato diversa di chi chiede il pane, sì, alle 7,30 del mattino,
ma anche alle 6 di sera quando si rientra a casa? I grandi
magazzini lo stanno già facendo, stanno producendo pane a tutte le
ore del giorno, quindi bisogna creare una condizione per cui quella
filiera produttiva sia vivibile sotto l'aspetto dell'attività
lavorativa da un giovane che decide di diventare panificatore.
Bisogna creare una nuova filiera produttiva del pane, che permetta
alle professionalità di avvicinarsi, senza dover chiedere alla
propria famiglia di vedere un uomo che lavora di notte e dorme di
giorno! E non alzare da 75,00 euro a 225,00 euro le pene
pecuniarie, altrimenti si affronta il problema per ideologia
sindacalizzata, ma non lo si risolve!
Sa cosa succede con questi articoli? Che a Brusson invece di
avere 3 panifici ne avremo 2, e poi 1, e poi chiuderanno e andranno
al "Carrefour" a prendere le "baguettes" surgelate, questa è la
fine! Questa non è la nostra filosofia, non la condividiamo; è
aberrante che il Consiglio regionale debba affrontare la
discussione su un articolo che è fuori dalla metodologia del
mercato!
Président - La parole à l'Assesseur aux activités productives et
aux politiques du travail, Ferraris.
Ferraris (GV-DS-PSE) - Per due precisazioni: innanzitutto, nel
momento in cui ho detto che non siamo d'accordo rispetto
all'emendamento del gruppo "Arcobaleno", altrettanto non lo siamo
nei confronti dell'emendamento proposto dalla "Stella Alpina"; però
vorrei dire che il Consigliere Lattanzi ha sbagliato indirizzo,
perché non deve dimenticare che le norme sul pane sono regolate
dalla legge n. 1002/1956, che è una legge dello Stato, è una legge
di principio e di indirizzo alla quale dobbiamo attenerci.
Questa legge dice che se ci fossero dei panificatori che
vogliono aprire nuove attività in Valle, non possono, perché la
possibilità di aprire nuovi forni è legata al fatto che gli
esistenti possono aumentare la propria capacità al massimo del 10%,
cioè una totale saturazione, per cui se lei volesse aprire ad
Aosta, o altrove, non è possibile farlo. Allora il problema è da
affrontare alla radice, però non è nelle disponibilità della
Regione; potrei dirle qual è la mia opinione personale, ma non è
questa la sede.
Noi ci siamo limitati - e non l'ha scritto la CGIL
l'emendamento, lo hanno scritto i funzionari - ad una legge dello
Stato, che ha un'applicazione regionale, non viene attesa,
l'associazione ci fa presente questo elemento, abbiamo dato una
risposta ad una richiesta di un'associazione che ha una sua dignità
e un suo peso. Il resto è ideologia.
Président - Je soumets au vote l'amendement de la "Stella
Alpina":
Conseillers présents: 29
Votants: 29
Pour: 9
Contre: 20
Le Conseil n'approuve pas.
Président - Je soumets au vote l'amendement n° 15 du groupe
"Arcobaleno":
Conseillers présents: 29
Votants: 29
Pour: 9
Contre: 20
Le Conseil n'approuve pas.
Président - Je soumets au vote l'article 27:
Cconseillers présents: 29
Votants: 29
Pour: 21
Contre: 8
Le Conseil approuve.
Président - Je soumets au vote l'article 28:
Conseillers présents: 29
Votants: 23
Pour: 23
Abstentions: 6 (Curtaz, Frassy, Lattanzi, Riccarand, Squarzino
Secondina,Tibaldi)
Le Conseil approuve.
Président - Je soumets au vote l'article 29:
Conseillers présents: 29
Votants: 26
Pour: 26
Abstentions: 3 (Curtaz, Riccarand, Squarzino Secondina)
Le Conseil approuve.
Président - La parole au Conseiller Tibaldi sur l'article
30.
Tibaldi (CdL) - Pensiamo che questo sia l'articolo più aberrante
e più paradossale che ci sia in questo disegno di legge, e lo è
perché effettivamente classificarlo come norma di manutenzione del
sistema regionale o di una legge regionale non so quale dei
componenti della Giunta o se lo stesso Presidente saranno in grado
di giustificarla questa denominazione per l'articolo 30. Anche
qualificarlo come riordino della materia dei servizi camerali,
secondo noi non c'è alcun appiglio, né lessicale, né giuridico, per
farlo rientrare in questa denominazione.
La realtà dei fatti è che questo articolo va a sanare
brutalmente attraverso una legge una situazione di lottizzazione
della composizione della Camera delle attività produttive della
Valle d'Aosta attraverso un mezzo legislativo, dandogli questa
parvenza di legalizzazione, riconducendo in questo schema di
presunta sanatoria quelle 3 persone in più che sono state inserite
arbitrariamente, e direi anche consapevolmente nell'ambito del
Consiglio camerale. Non possiamo accettare questo riconoscimento
"ex lege" a posteriori, o questa sanatoria, della lottizzazione
politica, non so se darà una giustificazione l'Assessore Ferraris o
chi per esso! Non possiamo accettare una norma di aggiustamento dei
vostri disagi interni per dare adeguata sistemazione agli accoliti
che devono essere collocati in più nel Consiglio camerale.
Sappiamo che la Camera delle attività e delle imprese è stata
richiesta a viva voce da quasi tutte le forze politiche e da tutte
le espressioni politiche presenti in questa e nella scorsa
legislatura; a distanza di 3 anni, tutti siamo testimoni degli
stenti con i quali procede l'istituzione ufficiale di questo
organismo, tutti siamo testimoni delle difficoltà che incontra
questo organismo nel prendere vita e funzionalità autonoma, perché
sappiamo che ci sono interessi politici profondamente
contrapposti.
Questo articolo 30 serve solo a sanare questi interessi
contrapposti e a dare legittima rappresentanza a quelle 3 persone
in più che non sappiamo neppure chi siano, sappiamo che comunque
rappresentano istanze politiche differenziate in seno al Consiglio
camerale. E altresì paradossale è il comma 3 dello stesso articolo,
che va a salvare tutti gli atti adottati dall'Amministrazione
regionale e dagli organi de la "Chambre" a far data dall'entrata in
vigore di questa legge n. 7. Cosa vuol dire? Che questo comma
permette una retro-legittimità di questi atti, che finora sono
stati compiuti e che naturalmente sarebbero illegittimi.
Siamo consapevoli del fatto che tutti gli atti deliberativi e
della "Chambre" e dell'Amministrazione regionale effettuati in
questa vigenza di tempo, che prevede appunto i 28 membri, sono
assolutamente illegittimi e perciò nulli; voi volete sanarli,
naturalmente contestualmente con il processo di sanatoria delle
presenze all'interno del Consiglio camerale. Non possiamo avallare
questa metodologia, non ci sembra una procedura corretta, tantomeno
inserita in questo pacchetto normativo confuso che poteva essere
diluito ed esaminato con più organicità e ordine nelle singole
commissioni, e soprattutto ripudiamo la logica della sanatoria
della lottizzazione politica che volete proporci con questa
norma.
Non voteremo l'articolo in oggetto e ci dichiariamo
profondamente contrari allo stesso.
Si dà atto che, dalle ore 11,29, presiede il Vicepresidente
Lanièce e che dalle ore 11,40, riassume la presidenza il Presidente
Perron.
Presidente - La parola al Consigliere Curtaz.
Curtaz (Arc-VA) - Anche noi intendiamo esprimere le nostre
riserve su questo articolo e su tutta la vicenda che lo ha
originato. Credo che occorra fare un passo indietro, a cui il
Governo regionale deve dare una risposta politica.
Di fronte a una legge regionale che prevedeva un organismo di 25
persone, gli organismi provvisori della costituenda Camera di
commercio ne hanno nominato uno di 28 persone. Questo è un fatto di
rilevante gravità, cioè uno dei primi atti di questo organismo che
opera in via transitoria è quello di fare una nomina in spregio
alle norme regionali approvate da questo Consiglio.
Chiedo al Governo regionale: dietro questa scelta cosa ci fu?
Ignoranza, non conoscenza della legge? Mi sembra improbabile, non è
difficile interpretare una legge quando si tratta di un numero,
capiamo tutti che 25 è diverso da 28! Si è trattato di un colpo di
mano con la Giunta inconsapevole? È una ipotesi, potrebbe sembrare
inverosimile, ma è una ipotesi. Oppure si trattò di una nomina
concordata, perché tanto poi si sarebbe trovata una soluzione alla
"tarallucci e vino" come finisce sempre in questo paese, da La
Thuile a Santa Maria di Leuca! Infatti la soluzione concordata
arriva. Consapevole che finora questo organismo ha funzionato in
uno stato di illegittimità, si adotta una logica del condono: a chi
spetta di decidere il condono? Al Consiglio regionale, su proposta
della Giunta, che ci propone una norma che dal punto di vista
giuridico è aberrante: quella di un effetto retroattivo rispetto a
degli atti illegittimi. Non so se nell'ordinamento valdostano sia
mai stata inserita una norma del genere. È vero che negli ultimi
tempi siamo abituati a vederne di tutti i colori, e richiamo anche
le osservazioni che ieri ho fatto sul modo di legiferare; questo è
un ulteriore esempio che ci dimostra quanto scadente sia l'attività
legislativa di questa regione. Altro che cambio positivo! Questo è
il livello, sanare tutto quanto di illecito finora si è fatto!
Non ho altro da dire di fronte a questo condono neanche
mascherato, perché è scritto "nero su bianco" al comma 3, per cui
fino a ieri era tutto illecito, da domani è tutto sanato attraverso
questa norma che oggi, noi, siamo chiamati ad approvare e nei cui
confronti esprimeremo un voto contrario. Però qui c'è anche un
problema politico che va risolto, ed è su questo che interpelliamo
il Governo regionale. L'adozione di una procedura anomala, avente
legalità ad intermittenza, è una responsabilità della Camera di
commercio e di chi la dirige provvisoriamente oppure è una
procedura concordata, i cui effetti oggi si sanano? Mi sembra un
argomento piuttosto interessante, sul quale intendiamo avere
chiarimenti.
Président - La parole à l'Assesseur aux activités productives et
aux politiques du travail, Ferraris.
Ferraris (GV-DS-PSE) - Su tale questione si sta costruendo un
castello, di cui non vedo le motivazioni.
La Regione, sulla base della richiesta delle associazioni di
categoria degli imprenditori e dei professionisti, e sulla base
degli orientamenti del programma di maggioranza, aveva dato vita a
una legge che istituiva la Camera di commercio. Nell'iter di questa
legge, proprio perché c'era un interesse politico al fatto che
l'istituzione della Camera di commercio avesse una propria
caratteristica autonoma, ma fosse collegata alla rete delle camere
di commercio nazionali ed europee, c'eravamo avvalsi della
consulenza di "Unioncamere" che ha contribuito sia nella fase di
stesura della legge, sia per quanto riguarda la realizzazione degli
atti successivi.
Qui va detto in modo chiaro che non c'è problema di
lottizzazione politica o di aberranti sistemi giuridici o
legislativi, ma c'è stato un errore di interpretazione di
"Unioncamere" rispetto alle modalità di applicazione della legge,
perché normalmente secondo il regolamento nazionale della "580" il
Consiglio camerale è composto dai membri che sono indicati dalle
associazioni imprenditoriali, a cui si aggiungono i rappresentanti
delle organizzazioni sindacali e dei consumatori, in Valle anche
dei liberi professionisti. Non è stato un problema di
lottizzazione, perché la norma che portava a 28 i seggi del
Consiglio camerale, prevedeva 25 seggi per le associazioni
imprenditoriali, le quali, sulla base di sistemi di calcolo
definiti dalla "580" ha determinato il peso specifico delle singole
associazioni imprenditoriali e ha visto anche un accordo tra le
associazioni, a cui andavano aggiunti 3 rappresentanti delle
organizzazioni sindacali, dei lavoratori, dei consumatori e dei
professionisti, passando da 25 a 28.
Da esami successivi che sono stati fatti, era venuto fuori che,
stante il testo letterale della norma valdostana, questo tipo di
interpretazione non reggeva, tanto che l'attività della Camera di
commercio si è fermata, divenendo anche oggetto di interpellanze
(il Consigliere Tibaldi in particolare aveva posto la questione,
alla quale avevamo risposto che al momento la Camera di commercio
aveva bloccato la propria attività). Con questo atto consentiamo
alla Camera di commercio di operare, una Camera di commercio in cui
la suddivisione dei seggi è stata fatta non in base a
lottizzazione, ma sulla base di criteri oggettivi di
rappresentatività delle singole associazioni imprenditoriali, dati
dal numero delle imprese e dal numero degli occupati e dal valore
aggiunto prodotto dalle singole attività produttive, e sulla base
della normativa attuale che ha anche il supporto giuridico di una
consulenza è possibile rimettere la Camera di commercio nelle
condizioni di operare. Questo è un interesse obiettivo della
Regione, perché in una situazione in cui i settori economici hanno
bisogno di maggiore dinamicità, la Camera di commercio può
rappresentare un elemento che va in questa direzione.
Respingo pertanto tutte le accuse fatte rispetto a costruzioni
particolarmente poco limpide; con questo articolo consentiamo alla
Camera di commercio di operare nel momento in cui questa legge sarà
pubblicata sul Bollettino ufficiale, e risolviamo un problema di
inattività della Camera, che credo non risponda all'interesse di
questa Regione.
Président - La parole au Conseiller Tibaldi, pour déclaration de
vote.
Tibaldi (CdL) - Mi sembra che l'Assessore stia forse più che noi
lui dimenticando un aspetto particolare che è connesso con
l'articolo 30.
La legge n. 7/2002 ha avuto un iter formativo molto complesso,
che è stato il frutto di un esame approfondito e di una
concertazione proprio con le varie categorie professionali e
produttive esistenti in Valle, quindi la selezione e la definizione
del numero dei componenti che devono rappresentare le varie
categorie è stata fatta in quel momento; sono state raccolte le
varie istanze della società economica valdostana (imprese e
professionisti di ogni sorta) e sono stati individuati 25 scranni
che dovevano rappresentare questo mondo economico valdostano. Per
cui, i criteri oggettivi di rappresentatività sono stati fissati
dal Consiglio regionale in quel momento, nel momento antecedente
all'approvazione della legge in questo Consiglio, ovvero della
legge n. 7/2002.
Non ci può venire adesso a raccontare "la favoletta" che i
criteri di oggettività hanno indotto il legislatore oggi ad
aumentare di 3 posti il Consiglio camerale. Sono sorte nuove
esigenze economiche, categoriali, associative da rappresentare
all'interno? È una favoletta che non ci sentiamo di assorbire e,
tanto meno, di ascoltare in questa fase. La realtà è che si
trattava di sistemare delle persone in posti definiti e voi ve ne
siete accorti a posteriori. Avete avuto la noncuranza di trascurare
queste istanze partitiche nel senso di parte, e avete dovuto
sistemarle adeguatamente in queste 3 poltrone che si sono aggiunte:
c'erano più sederi che poltrone e le 3 poltrone si sono dovute
aggiungere a posteriori. La sua giustificazione pacata, che sembra
anche ragionevole, in realtà non ci convince e penso che un minimo
di ragionamento più approfondito possono farlo anche altri colleghi
che siedono in questa Assemblea. Spero che abbiano questa libertà
di coscienza nell'esprimere la loro opinione attraverso il
voto.
Per questa ragione chiedo ai colleghi della minoranza se sono
disponibili a supportare la nostra richiesta di voto segreto su
questo articolo.
Président - La parole au Conseiller Curtaz.
Curtaz (Arc-VA) - Ho ascoltato le argomentazioni dell'Assessore
e voglio brevemente replicare perché, forse anche per motivazioni
diverse da quelle che sono state espresse dal collega Tibaldi, le
argomentazioni non ci convincono. Non ci convincono perché
l'Assessore ha invocato una sorta di errore interpretativo, una
cosa che mi lascia molto perplesso perché quando si dice che un
organo è composto da 25 membri, riesce difficile intendere che
voleva dire 25 più 3 che arrivavano da qualche altra parte. Ma se
anche così fosse, la verifica che andava fatta prima, non a
posteriori, in modo che la Camera di commercio non sarebbe stata
paralizzata, gli atti non sarebbero stati illegittimi come oggi
l'Assessore denuncia.
Ma qual è la prova della superficialità? È questo testo di
legge, perché se avessimo torto questo disegno di legge non avrebbe
senso, ma visto che rispetto alle critiche di superficialità
abbiamo ragione alla luce di quello che è successo, il risultato è
che oggi dovete portare all'attenzione del Consiglio una norma
retroattiva che sana le illegittimità nel frattempo configuratesi:
questa è la prova. Ci saremmo aspettati una giustificazione, che
l'Assessore ha dato cercando di minimizzare il fatto - e lo capiamo
perché è il suo lavoro e forse al suo posto avremmo detto la stessa
cosa. Ci saremmo aspettati un minimo di autocritica: non si può
dire che non è capitato niente, ci si è sbagliati, abbiamo chiesto
prima un parere a quelli che non conoscevano tanto bene la materia,
ci hanno dato un parere sbagliato e ne abbiamo nominati 28; poi
abbiamo chiesto altri pareri a chi, invece, era molto più esperto e
hanno detto che dovevano essere 25, che tutto quello che stavamo
facendo lo stavamo facendo male e dovevamo fermarci. Sembra un
quadro che sarà pure veritiero, ma è superficiale, almeno questo lo
si doveva riconoscere.
Votiamo contro a questo articolo e ci associamo alla richiesta
di voto a scrutinio segreto.
Président - La parole à l'Assesseur aux activités productives et
aux politiques du travail, Ferraris.
Ferraris (GV-DS-PSE) - Noi non ci appelliamo al principio di
infallibilità, ma almeno a quello della buona fede sì. Nel momento
in cui ricordavo che l'evoluzione susseguente all'approvazione
della legge era stata concordata con "Unioncamere", noi, agli atti
- se volete ve lo posso fornire - abbiamo una lettera di
"Unioncamere" che dice:
"In relazione alla ripartizione dei
seggi, il Consiglio della Camera valdostana si compone di un numero
di componenti che vanno da un minimo di 20 a un massimo di 25
componenti. A questi componenti si aggiungono i seggi relativi ai
rappresentanti delle organizzazioni sindacali dei lavoratori e dei
consumatori (1 seggio ciascuno) nonché quelli per i rappresentanti
delle libere professioni".
Noi abbiamo applicato questo, che
portava 25 più 3, 28...
(interruzione del Consigliere Frassy, fuori
microfono)
... sì, ma andava da 20 a 25 a cui si aggiungono... dice la
lettera:
"il Consiglio è composto da 20 a 25 che sono i
rappresentanti delle imprese";
a questi (20 o 25: spettava alle
imprese decidere quanti, avevano deciso 25) si aggiungono i 3.
Comunque i componenti erano aggiuntivi, dopodiché possiamo
costruire tutte le teorie politiche che vogliamo, non è così.
Con questo atto andiamo a sanare una situazione e consentiamo
all'organismo di funzionare: questa è la sostanza del problema.
Président - Je soumets au vote l'article 30 à travers votation
secrète:
Conseillers présents: 31
Votants: 27
Pour: 18
Contre: 9
Abstentions: 4 (Comé, Lanièce, Salzone, Stacchetti)
Le Conseil approuve.
Président - Je soumets au vote l'article 31:
Conseillers présents: 31
Votants: 22
Pour: 22
Abstentions: 9 (Comé, Curtaz, Frassy, Lanièce, Lattanzi,
Riccarand, Squarzino Secondina, Stacchetti, Tibaldi)
Le Conseil approuve.
Président - Je soumets au vote l'article 32:
Conseillers présents: 28
Votants: 22
Pour: 22
Abstentions: 6 (Curtaz, Frassy, Lattanzi, Riccarand, Squarzino
Secondina, Tibaldi)
Le Conseil approuve.
Président - Je soumets au vote l'article 33:
Conseillers présents: 27
Votants: 24
Pour: 24
Abstentions: 3 (Curtaz, Riccarand, Squarzino Secondina)
Le Conseil approuve.
Président - Je soumets au vote l'article 34:
Conseillers présents: 26
Votants: 21
Pour: 21
Abstentions: 5 (Curtaz, Lattanzi, Riccarand, Squarzino
Secondina, Tibaldi)
Le Conseil approuve.
Président - Je soumets au vote l'article 35:
Conseillers présents: 28
Votants: 25
Pour: 25
Abstentions: 3 (Curtaz, Riccarand, Squarzino Secondina)
Le Conseil approuve.
Président - Je soumets au vote l'article 36:
Conseillers présents: 28
Votants: 26
Pour: 26
Abstentions: 2 (Lattanzi, Tibaldi)
Le Conseil approuve.
Président - Je soumets au vote l'article 37:
conseillers présents: 30
Votants: 21
Pour: 21
Abstentions: 9 (Comé, Curtaz, Lanièce, Lattanzi, Riccarand,
Salzone, Squarzino Secondina, Stacchetti, Tibaldi)
Le Conseil approuve.
Président - Je soumets au vote l'article 38:
Conseillers présents: 29
Votants: 21
Pour: 21
Abstentions: 8 (Comé, Curtaz, Lanièce, Lattanzi, Riccarand,
Squarzino Secondina, Stacchetti, Tibaldi)
Le Conseil approuve.
Président - Je soumets au vote l'article 39:
Conseillers présents: 29
Votants: 21
Pour: 21
Abstentions: 8 (Comé, Curtaz, Lanièce, Lattanzi, Riccarand,
Squarzino Secondina, Stacchetti, Tibaldi)
Le Conseil approuve.
Président - Je soumets au vote l'article 40:
Conseillers présents: 29
Votants: 24
Pour: 24
Abstentions: 5 (Curtaz, Lattanzi, Riccarand, Squarzino
Secondina, Tibaldi)
Le Conseil approuve.
Président - Je soumets au vote l'article 41:
Conseillers présents: 28
Votants: 24
Pour: 24
Abstentions: 4 (Curtaz, Lattanzi, Riccarand, Squarzino
Secondina)
Le Conseil approuve.
Président - Je soumets au vote l'article 42:
Conseillers présents: 29
Votants: 24
Pour: 24
Abstentions: 5 (Curtaz, Lattanzi, Riccarand, Squarzino
Secondina, Tibaldi)
Le Conseil approuve.
Président - Je soumets au vote l'article 43:
Conseillers présents: 29
Votants: 21
Pour: 21
Abstentions: 8 (Comé, Curtaz, Lanièce, Lattanzi, Riccarand,
Squarzino Secondina, Stacchetti, Tibaldi)
Le Conseil approuve.
Président - La parole au Conseiller Rini, pour déclaration de
vote.
Rini (UV) - Solo per una breve replica.
Ho seguito con interesse il dibattito e, come ognuno avrà potuto
notare, è stato quasi a senso unico. In genere il Presidente del
Consiglio si deve preoccupare di osservare una certa alternanza
negli interventi fra maggioranza e minoranza; per questo disegno di
legge non ce n'è stato bisogno, in quanto, da parte della
maggioranza, non ci sono stati troppi interventi. Ho notato
l'assenza di una forza di maggioranza, quella dei "DS"; più del
solito la sedia del Capogruppo "DS" è rimasta vuota, è già successo
in altre occasioni ed ha portato male. Oggi spero che non sia così!
Non voglio pensare male e, con una battuta, voglio immaginare che
la poltrona di Sandri possa avere qualche difetto che la rende
scomoda... spero comunque che i "DS" facciano sentire almeno la
dichiarazione di voto.
Con la presentazione di questo disegno di legge mi aspettavo
degli interventi privi di demagogia, ho ascoltato con interesse e
ho potuto constatare che in molti casi una certa demagogia è stata
fatta. È stato detto che le commissioni non hanno avuto modo di
approfondire a sufficienza e che non sono stati auditi gli
interessati ai provvedimenti; credo, al contrario, che ogni
commissione si sia presa i tempi necessari, tant'è che dalla
presentazione del disegno di legge alle commissioni sono passati
ben 3 mesi, a dimostrazione che - come a volte si è verificato - in
questo caso la Giunta non ha fatto alcuna pressione. Se poi non si
è ritenuto di sentire alcuni interessati provvedimenti, è perché i
commissari - o almeno la maggioranza di essi - non lo hanno
ritenuto opportuno. Altri hanno fatto rilevare la scarsa
originalità in quanto provvedimenti come questi vengono fatti anche
a Roma; credo che ci sia almeno una certa differenza dai
provvedimenti romani, anche perché in questo caso si è voluto
prendere in considerazione una richiesta innovativa e valida,
formulata soprattutto dalle minoranze. È poi stata fatta una
raccomandazione: evitare i vizi e i mali italiani e credo che su
questo gran parte di noi possa anche concordare.
Tralascio altre negative e scontate posizioni di sterile
critica, e credo che alcuni suggerimenti possano essere presi in
considerazione, come ad esempio il continuare nella semplificazione
della legislazione regionale ed il cercare di predisporre dei testi
unici, come mi sembra auspicabile coinvolgere sempre più i
Consiglieri e le commissioni anche nella predisposizione delle
leggi e in questo senso dovremo, e credo potremo lavorare, vista
anche la disponibilità più volte dichiarata e anche dimostrata
della Giunta, di porre al centro delle decisioni il Consiglio e le
commissioni.
Non dobbiamo dimenticarci le ragioni che hanno portato alla
predisposizione di questo disegno di legge e la metodologia
seguita: "PREFIN", bilancio, "Omnibus". È vero, è la prima volta
che ci si confronta su un disegno di legge di questa natura e -
come ho detto in premessa - si poteva forse fare meglio; ma con
l'esperienza e dal dibattito di ieri e di oggi possiamo trarre
delle utili indicazioni per migliorare nei prossimi anni. Sono
sicuro che le stesse critiche fatte a questo modo di legiferare
sarebbero puntualmente arrivate anche se ieri ed oggi, per ogni
articolo, avessimo riformato l'intera legge di base, come se si
fosse adottato il vecchio sistema, tanto criticato lo scorso
anno.
Per concludere, sono sicuro che votando favorevolmente questo
provvedimento, andremo a dare delle risposte che la popolazione si
aspetta e si aspettava, e sono altresì sicuro che in futuro potremo
fare ancora meglio.
Président - La parole au Conseiller Riccarand.
Riccarand (Arc-VA) - Siamo arrivati alla conclusione dell'esame
di questa proposta di legge; si tratta di un provvedimento del
tutto innovativo rispetto alla precedente produzione normativa
della Regione, un provvedimento di tipo nuovo che ha anche
richiesto un modo di operare delle commissioni diverso dal
passato.
Il nostro gruppo lo ha detto esplicitamente, in questo iter di
questo provvedimento "Omnibus" ci sono aspetti innovativi positivi
e ci sono anche delle ombre pesanti. L'aspetto innovativo positivo
per noi è il fatto che con questo tipo di impostazione si è potuto
andare ad un esame in tutte le commissioni dei provvedimenti almeno
per la parte di competenza di ogni commissione, cosa che abbiamo
giudicato positivamente. Altro è il discorso, invece, per quanto
riguarda i contenuti del provvedimento, che a nostro avviso sono
eccessivi, eterogenei fra di loro, nel senso che non abbiamo solo
provvedimenti di ordinaria manutenzione, ma ci sono delle modifiche
sostanziali di impianti normativi. Secondo noi bisognerebbe
comportarsi in modo diverso: mettere nel provvedimento "Omnibus"
solo quello che è di manutenzione ordinaria della normativa,
lasciando a testi più organici modifiche sostanziali di impianti
normativi.
L'aspetto più negativo di questa vicenda è stato il dibattito in
aula, perché non è stata accolta alcuna proposta di modifica da
parte dei gruppi consiliari che le hanno fatte. Alcune ponevano dei
problemi di impostazione di carattere politico notevole, altre però
avrebbero potuto, con un minimo di buona volontà da parte della
maggioranza, essere accolte e avrebbero contribuito a migliorare il
testo.
In questo contesto generale il nostro giudizio complessivo è
negativo; nell'insieme si tratta di articoli su cui la valutazione
è stata diversificata, perché ci sono cose positive e cose
negative, ma nel complesso riteniamo di esprimere un giudizio
negativo ed esprimeremo un voto contrario su questa proposta di
legge.
Président - La parole au Conseiller Sandri.
Sandri (GV-DS-PSE) - La "Gauche Valdôtaine" dà un giudizio
positivo di questo provvedimento di legge, sia nelle forme che nei
contenuti. Nelle forme, perché questo strumento ha permesso un
dibattito in commissione e un dibattito in Consiglio più ampio di
quanto non potesse essere un dibattito con la vecchia forma della
finanziaria. Abbiamo fatto un buon ragionamento in termini di
finanziaria e di bilancio, rifacciamo qui un buon ragionamento su
questi temi, per quanto vari e diffusi, ma che hanno permesso di
capire le differenti posizioni dei partiti rappresentati in questo
consesso, quindi a livello formale è stato fatto un passo avanti.
Ne prendiamo atto con soddisfazione, ma lo siamo anche per i
contenuti di questa legge, perché in ampia parte questi contenuti
danno un risvolto positivo e un netto miglioramento del quadro
normativo regionale.
Ogni cosa che voglia mantenere la propria efficienza, deve avere
un suo sistema di manutenzione; aver messo in piedi questo sistema
di manutenzione è una forma di rispetto che questo Consiglio ha per
il sistema normativo regionale, quindi è un dato positivo che
significa che le leggi sono sempre più vicine ad avere l'optimum di
risposta per i cittadini valdostani. Per i singoli cittadini - mi
sollecita la collega Squarzino -, ma, come a questa, non risponderò
ad altre provocazioni che abbiamo sentito in questo Consiglio.
Merita invece una riflessione importante il rapporto che c'è tra
questa legge e il Regolamento del Consiglio regionale; fa piacere
constatare che la Commissione per il Regolamento ha messo in piedi
un'attività per la revisione del Regolamento stesso, proprio perché
in rapporto a un provvedimento così complesso come la legge
"Omnibus", attualmente per una questione di tempo e di evoluzione
del modo di procedere, il Regolamento non è più in grado di
consentire un approfondito dibattito; quindi mi aspetto che, in
tempi brevi, l'attività della Commissione per il Regolamento riesca
a definire un quadro regolamentare più preciso e adatto alla
necessità, in termini ad esempio di attribuzione del progetto di
legge, in modo che questo del sistema di manutenzione diventi
un'attività quasi ordinaria di questo Consiglio.
Penso che alcune delle critiche dell'opposizione possano essere
capite nella loro ricerca della verità, ma credo che si possa
rispondere a tali osservazioni dicendo che, essendo la prima volta,
avendo il problema forse di un sovraffollamento di provvedimenti,
si sono create delle discrepanze. Se grazie a un Regolamento del
Consiglio più confacente e a un numero di processi di manutenzione
regolari nel tempo, che abbiano il tempo di poter essere discussi
in commissione con calma e relativa documentazione, penso che
questo sia uno strumento che serva alla maggioranza quanto alla
minoranza e che dia dignità a questo Consiglio.
Con questo, ovviamente a nome del nostro gruppo, annuncio un
convinto voto favorevole.
Président - La parole au Conseiller Tibaldi.
Tibaldi (CdL) - Credo che la confusione che si è registrata
anche nella gestione dei lavori su alcuni articoli sia una
dimostrazione della difficoltà con cui tutti hanno avuto un certo
approccio con questo disegno di legge. Direi che un'altra
testimonianza è la straordinaria assenza dei Consiglieri di
maggioranza al dibattito, a prescindere dalla Giunta i cui
Assessori hanno proposto delle modifiche normative, penso che sia
assordante il silenzio da parte di tutti i Consiglieri di
maggioranza! Nonostante ci fosse una modifica che interessava 45
leggi, non si è sentito profferire alcuna opinione da parte dei
Consiglieri di maggioranza!
Il Consigliere Rini, insieme al Consigliere Praduroux, ha aperto
il sipario, il Consigliere Rini ha chiuso il sipario; quindi, in
questo straordinario "teatro" lui ha tirato la cordicella, si sono
aperti i tendoni, lui ha nuovamente tirato la cordicella e si sono
chiusi i tendoni, con delle considerazioni molto generali, ora
sintetizzate in dichiarazione di voto, ma che hanno tappato la
bocca a tutto quello che è accaduto. Mi chiedo, Consigliere Rini,
se avete capito cosa avete votato oggi: oggi votate l'ulteriore
emarginazione del Consiglio regionale dall'attività politica,
legislativa, amministrativa della Regione! Oggi votate la vostra
emarginazione, da un lato, e, dall'altro, esortate la centralità
del Consiglio e delle commissioni. Allora, delle due l'una: o vi
autoemarginate, o partecipate, perché è contraddittorio il vostro
comportamento!
Consigliere Rini, non è la prima volta che sento interventi di
questo tipo da lei o da qualche suo collega; decidete cosa volete
fare di questo Consiglio, visto che avete i numeri che contano in
questa Assemblea! Non venite ad invocare la partecipazione dei
Consiglieri regionali nell'organo politico "sovrano" - come più
volte si ripete - quando poi in due mezze giornate decidete che su
45 leggi cala il sipario in questa maniera e si vota per ulteriore
conferimento di funzioni e di potere alla Giunta regionale o ad
organismi esterni! Ma dov'è la centralità? L'avete sognata
stanotte? Questa straordinaria incomprensione da parte vostra delle
norme ci lascia perplessi, perché voi avete un ruolo di
responsabilità di fronte non solo a tutti noi, ma soprattutto di
fronte ai Valdostani!
Riteniamo che questa sia una novità peggiorativa per la nostra
Regione, perché con 43 norme si cambiano 45 leggi, con un esame che
è stato compresso in soli 3 mesi, dove le commissioni non hanno
avuto una grande capacità di approfondimento, dove anche il
dibattito in aula è stato esiguo soprattutto da parte della
maggioranza, che si rende sempre più avulsa dal processo politico e
amministrativo della Regione! Poi, magari vi lamentate nei corridoi
preferenziali della stampa per esprimere i vostri malumori, ma qui,
nella sede politica, dove si decide, siete completamente assenti!
Dovreste vergognarvi, mi rivolgo soprattutto a voi, Consiglieri
della maggioranza, non dico la Giunta che porta avanti una sua
linea, ma voi siete avulsi e vivete in maniera parassitaria il
vostro rapporto con l'Esecutivo!
Mi chiedo come vi possiate rapportare con i vostri elettori,
perché state subendo passivamente quello che succede. Noi,
dell'opposizione, avremo questo diritto-dovere di partecipare e lo
facciamo non solo con la parola, ma anche con proposte... ma io mi
chiedo come possiate rapportarvi in senso costruttivo per il futuro
della nostra Regione!
L'"Omnibus" rappresenta un passo indietro, un cattivo esempio di
copiatura di un modello italiano che si poteva evitare di copiare.
Mi permetto di riprendere la volontà riformista che ha dimostrato
il Vicepresidente Nicco nella scorsa legislatura, proponendo uno
statuto, lo statuto du "Pays d'Aoste", un modello statutario che
poteva sottolineare maggiormente le nostre competenze e le nostre
specificità. È una specificità valdostana quella di imitare al
peggio quello che fanno in Italia sia di Destra che di Sinistra nel
governare? Non mi sembra - qui replico al Consigliere Rini - che si
brilli per originalità, mi sembra che si difetti in imitazioni
pessime, si copia da Roma ciò che Aosta potrebbe fare molto meglio
per conto proprio!
Al Consigliere Salzone ricordo che nella scorsa legislatura il
Consigliere Piccolo, Presidente della I Commissione, portò avanti
con orgoglio insieme ai commissari e alla volontà politica unanime
del Consiglio un processo di semplificazione del quadro normativo,
che ha visto l'abrogazione di molte norme e la riduzione in testi
unici di altri complessi normativi. Lei, con le dichiarazioni che
ha fatto ieri, ha dato un'inversione di tendenza opposta alla
volontà politica intrapresa non solo nella scorsa legislatura, ma
da un suo collega attuale di partito!
Decidetevi, delle due l'una: o scegliete una via o ne scegliete
un'altra! Bisogna avere il coraggio di compiere delle scelte
politiche, quel coraggio che spesso manca non solo alla Giunta, ma
paradossalmente anche a chi dà i numeri alla Giunta per vivere o
per sopravvivere!
Il nostro voto sarà profondamente contrario.
Président - Je soumets au vote la loi dans son ensemble:
Conseillers présents: 32
Votants: 29
Pour: 23
Contre: 6
Abstentions: 3 (Comé, Lanièce, Stacchetti)
Le Conseil approuve.
