Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 4457 del 7 aprile 1993 - Resoconto
OGGETTO N. 4457/IX Ritiro della proposta di legge:
"Modificazioni alla legge regionale 7 maggio 1975, n. 16 recante
norme sui referendum previsti dallo Statuto Speciale per la Valle
d'Aosta e sull'iniziativa legislativa del popolo valdostano, come
modificata dalla legge regionale 21 aprile 1981, n. 22"
Articolo 1 (Modificazione del Titolo I)
1. Il Titolo è cos' modificato:
"Titolo I
Norme generali in materia di referendum"
Articolo 2 (Modificazione dell'articolo 1 della legge
regionale 7 maggio 1975, n. 16)
1. L'articolo 1 della legge regionale 7 maggio 1975, n. 16,
recante norme sui referendum previsti dallo Statuto speciale per la
Valle d'Aosta e sull'iniziativa legislativa del popolo valdostano,
è sostituto dal seguente:
"Articolo 1
Può essere indetto referendum popolare:
a) per deliberare l'abrogazione totale o parziale di una legge
regionale, fatta eccezione per le leggi tributarie o di
approvazione di bilanci;
b) per deliberare l'abrogazione di un regolamento o atto o
provvedimento amministrativo regionale;
c) per modificare le circoscrizioni e denominazione dei comuni,
ai sensi dell'articolo 42 dello Statuto speciale per la Valle
d'Aosta, approvato con legge costituzionale 26 febbraio 1948, n. 4,
secondo le modalità indicate al titolo II;
d) per esprimere parere prima della loro approvazione sui
progetti si legge ovvero di regolamenti o atto o provvedimenti
amministrativi di competenza del Consiglio o della Giunta
regionale;
e) per esprimere parere su questioni di particolare interesse
sia regionale che locale.
Nel caso di cui alla lettera a) del primo comma il referendum è
indetto su deliberazione della Giunta regionale o quando ne sia
fatta domanda da almeno dodici consiglieri o da almeno quattromila
elettori.
Dell'iniziativa è dato annuncio nel Bollettino Ufficiale della
Regione entro cinque giorni dalla deliberazione della Giunta
regionale o dalla trasmissione o dalla comunicazione della
richiesta di referendum al Presidente della Giunta regionale; nei
casi previsti dalle lettere a) e b) del primo comma devono essere
indicati gli estremi della legge o del regolamento o dell'atto o
provvedimento amministrativo o delle singole parti di essi di cui è
chiesta l'abrogazione; nei casi previsti alle lettere d) ed e) del
primo comma devono essere indicati gli estremi dell'eventuale
progetto di legge o regolamento o atto o provvedimento
amministrativo su cui è richiesto il parere, nonché il quesito
sottoposto all'elettore."
Articolo 2 (Modificazione dell'articolo 2)
1. Al primo comma dell'articolo 2, le parole " della presente
legge" sono sostituite dalle seguenti, "primo comma, lettera
a)".
2. Il secondo comma dell'articolo 2 è abrogato.
Articolo 3 (Modificazione dell'articolo 3)
1. Al primo comma dell'articolo 3, le parole "della presente
legge" sono sostituite dalle seguenti ", primo comma, lettere a),
b), d), ed e),"
2. Il secondo comma dell'articolo 3 è abrogato.
Articolo 4 (Modificazione dell'articolo 13)
1. Al primo comma dell'articolo 13, dopo le parole "abrogazione
di leggi regionali" è soppressa la parola "diverse" ed è sostituita
con le seguenti "o regolamenti o atti o provvedimenti
amministrativi, ovvero per il parere su progetti di legge o di
regolamento o di altri atti o provvedimenti amministrativi o
questioni,".
Articolo 5 (Modificazione dell'articolo 14)
1. Il secondo comma dell'articolo 14 è sostituito dal
seguente:
"Le schede per i referendum devono contenere:
a) nei casi previsti dalle lettere a) e b) del primo comma
dell'articolo 1 l'indicazione degli estremi della legge o del
regolamento o dell'atto o provvedimento amministrativo o delle
singole parti di essi di cui è chiesta l'abrogazione;
b) nei casi previsti dalle lettere d) ed e) del primo comma
dell'articolo 1 l'informazione chiara e leggibile il testo
integrale dell'eventuale progetto di legge o regolamento o atto o
provvedimento su cui è richiesto il parere, o il quesito sottoposto
all'elettore, formulato succintamente e in modo che questi possa
rispondere in forma positiva o negativa."
Articolo 6 (Modificazione dell'articolo 22)
1. Al primo comma dell'articolo 22, dopo le parole "abrogazione
della legge regionale", è soppressa la frase "o delle disposizioni
di essa sottoposte a referendum" e sostituita con la seguente " o
del regolamento o dell'atto o del provvedimento amministrativo o
delle disposizioni di essi sottoposte a referendum."
2. All'articolo 22 dopo il secondo comma, è aggiunto il seguente
terzo comma:
"Nei casi previsti dalle lettere d) ed e) del primo comma
dell'articolo 1, il Presidente della Giunta regionale, entro cinque
giorni dalla proclamazione del risultato, ne dispone con proprio
Decreto la pubblicazione sul Bollettino Ufficiale della
Regione."
Articolo 7 (Modificazioni dell'articolo 24)
1. Al primo comma dell'articolo 24 sono soppresse le parole "di
una legge regionale o di alcune sue disposizioni".
2. Il secondo comma dell'articolo 24 è sostituito dal
seguente:
"La legge o regolamento o atto o provvedimento amministrativo o
singole disposizioni di essi sottoposti a referendum e non abrogati
non posso essere nuovamente sottoposti a referendum, prima che
siano trascorsi cinque anni dalla data di effettuazione del
precedente referendum".
Articolo 8 (Modificazione dell'articolo 25)
1. Il primo comma dell'articolo 25 è sostituito dal
seguente:
"Il presidente della Giunta regionale con proprio decreto
dispone che le operazioni di referendum non abbiano più corso ed
invita l'Ufficio regionale per il referendum a prenderne atto,
quanto prima dalla data di svolgimento del referendum:
a) la legge o le singole disposizioni di essa cui il referendum
si riferisce siano state dichiarate illegittime dalla Corte
Costituzionale;
b) la legge o regolamento o atto o provvedimento amministrativo
o singo-le disposizioni di essi cui il referendum si riferisce
siano stati abrogati".
2. Dopo il primo comma dell'articolo 25 è aggiunto il seguente
secondo comma:
"Con ordinanza dell'Ufficio regionale per il referendum, da
comunicarsi al Presidente della Giunta regionale, le procedure per
il referendum sono sospese in qualunque momento qualora siano
ritirati il progetto di legge o di regolamento o l'atto o il
provvedimento amministrativo su cui si intendeva chiedere il
parere, ovvero nel caso che la questione su cui si intendeva
richiedere il parere sia divenuta, per effetto di nuovi
accadimenti, manifestamente e totalmente irrilevante".
Articolo 9 (Modificazione dell'articolo 40)
1. Dopo il primo comma dell'articolo 40 è aggiunto il seguente
secondo comma:
"L'ufficio di Presidenza del Consiglio regionale, in caso di
referendum definitivamente ammesso, assume opportune iniziative per
l'obiettiva informazione dei cittadini sul contenuto e la portata
delle disposizioni e degli atti sottoposti a referendum, ai fini di
una consapevole espressione di voto".
Presidente
La parola al Consigliere Beneforti.
Beneforti (DC)
Noi ritiriamo il progetto di legge e ci
riserviamo di presentarlo nella prossima legislatura.
Presidente
Il Consiglio prende atto.
