Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 77 del 29 marzo 1972 - Resoconto
OGGETTO N. 77/72 - Contributo all'Ente Ospedaliero per
acquisto di attrezzature ospedaliere. (Interpellanza)
Mappelli (D.C.)
- Qui la questione è notevolmente più
grave, più grave perché per la situazione dell'Ospedale di Aosta
non si trovano giustificazioni e precedenti di sorta.
Noi abbiamo assistito o assistiamo, giustamente, in mille
rivoletti, centinaia di milioni vengono spesi e abbiamo l'amara
sorpresa che, per quanto riguarda le attrezzature di una delibera
fatta dal Consiglio di Amministrazione del 21 maggio 1971, delibera
che è stata approvata dalla Giunta regionale, e non si sono
preoccupati di chiedere su questa delibera la copertura e pertanto,
avendola approvata, è chiaro che il Consiglio di Amministrazione
dell'Ente Ospedaliero riteneva che questa cifra di 56 milioni
sarebbe poi stata successivamente finanziata da parte
dell'Amministrazione regionale.
Orbene, qui, Chantel mi vuol leggere - o per esso l'Assessore
alla Sanità, qual è la risposta che avete dato a questa
richiesta?
Secondo: desidererei sapere i motivi per cui un Ospedale di
Aosta, dove ad un certo momento, vi sono altri problemi, noi
abbiamo visto arrivare in Commissione di Sanità per le attrezzature
ospedaliere 50 milioni, che, su Consiglio della Commissione stessa,
tutti assieme, è poi stato portato in bilancio 200 milioni. Ma
questo sarà per gli anni a venire. Cioè noi abbiamo dato la
fideiussione di 500 milioni all'Ente Ospedaliero. L'Ente
Ospedaliero avrà dei mutui agevolati dello Stato per 4 - 450
milioni, dunque si dovrà procedere, seppur con un po' di ritardo, a
questo ampliamento.
Ma per le attrezzature? Per le attrezzature significa che alcune
centinaia di milioni dovranno ancora essere indirizzati in questa
direzione. Perché un Ospedale regionale che da due anni è lì e che
l'Amministrazione regionale non ha speso in questa direzione quanto
minimo richiesto per tutto quanto era necessario perché qui si
tratta di persone, persone ammalate e qui penso che la nostra
sensibilità dovrebbe essere stata di lunga, ma di lunga
superiore.
Aspetto una risposta e mi riservo anche qui di procedere in
questo senso come prima.
Benzo
(D.C.) -
In merito all'interpellanza
presentata dai Consiglieri del Gruppo DC, faccio presente che la
richiesta del Presidente del Consiglio di Amministrazione dell'Ente
Ospedaliero regionale, tendente ad ottenere la concessione di un
contributo straordinario per l'acquisto di attrezzature sanitarie
ed arredi, anche in relazione al trasferimento del reparto
pediatrico, era stata presa in esame dalla Giunta regionale, pur
concordando in linea di principio sull'opportunità di un intervento
finanziario regionale, aveva ritenuto che l'importo dello
stanziamento doveva essere stabilito ad avvenuto accertamento della
reale situazione finanziaria dell'Ente Ospedaliero e della
disponibilità finanziaria del bilancio della Regione.
Era infatti in fase di trattativa, allora la determinazione
delle rette di ricovero da corrispondere agli Enti mutualistici,
tenuto conto del notevole aumento delle rette ospedaliere avvenute
in campo nazionale.
Faccio presente che il problema è sempre stato tenuto in
evidenza dalla Giunta regionale la quale, in sede di stesura - me
lo ha ricordato poc'anzi il Consigliere Mappelli stesso - della
proposta di bilancio di previsione per il corrente anno, ha
previsto un adeguato stanziamento, costituendo un nuovo capitolo
apposito di spesa per interventi nel settore ospedaliero.
Chantel
(P.S.I.) -
Dovrei far notare che
l'ospedale Mauriziano, lasciato specialmente in questi ultimi tempi
senza alcun intervento di nessun genere e di nessuna specie.
Chiunque andava all'ospedale Mauriziano prima, che passasse
all'Ente regionale, poteva vedere dei buchi, anche nelle corsie,
mai riparati, mai toccati, mai sistemati.
L'Ospedale Mauriziano - compresi i beni dei mauriziani e dei
valdostani e lasciati per posti letto e un bel momento, con
semplice decreto passati al Mauriziano, sono stati tutti alienati e
venduti; e venduti anche a poco prezzo perché, se io penso al
prezzo in cui è stata venduta la casa Lorena, mi vengono i brividi
e non vado oltre.
Non parliamo dell'altra casa in cui, che era forse ancora
migliore, dove c'era la tipografia, che è stata ceduta anche quella
a prezzi senza dubbio non di concorrenza di mercato e senza dubbio
non con l'intervento eventuale di una licitazione.
Ma a prescindere da tutto questo, Mappelli dimentica due cose:
che l'ospedale regionale è un Ente autonomo, in questo momento, con
un Consiglio d'Amministrazione il quale, nonostante la tutela della
Valle, deve lavorare e decidere per instaurare quelle modifiche
all'ospedale Mauriziano perché sia efficiente.
E voglio andare oltre.
Mappelli, forse, ha dimenticato gli articoli che io ho scritto
due o tre anni fa, vero, che l'ospedale Mauriziano, fatto in tempo
di guerra, e con la capienza di 250 posti letto, era arrivato alla
media di 480 posti letto. Il che vuol dire che era ultra-saturo,
compresi i corridoi e compresi gli scantinati.
Ora, se è vero che il materiale tecnico serve, è altrettanto
vero che, quando il materiale tecnico lo si compra, bisogna non
tenerlo in magazzino, ma bisogna avere i locali in cui collocarlo
perché possa entrare in servizio.
Non faccio parte del Consiglio d'Amministrazione dell'Ospedale,
ma, siccome l'Ospedale mi sta a cuore, non da adesso ma da decine
di anni, potrò dichiarare che finalmente i locali per i nuovi
ambulatori esistono, che parte del materiale è già arrivato.
D'altronde, l'Assessore alle finanze, consenziente il Presidente
della Giunta e la Giunta intera, dopo essersi garantito che il
Ministro della Sanità avrebbe versato alle casse della Regione i 71
milioni designati per le attrezzature al Mauriziano, ha fatto
sapere al Consiglio di amministrazione che avrebbe anticipato i
fondi, pagando su fattura.
Perciò non è che l'Amministrazione non si è preoccupata.
L'Amministrazione si è preoccupata, attraverso il Consiglio, prima
di dare una fideiussione per l'ampliamento dei locali,
secondariamente, di dare un anticipo di cassa fino a 71 milioni per
qualunque esigenza.
Naturalmente premetto che, se anche l'ospedale Mauriziano o
l'ospedale regionale attuale avesse voluto intervenire comprando
del materiale - una parte è già arrivato, anzi direi di più, una
parte è già perfino in opera.
Sono stati fatti dei nuovi ambulatori perché il pubblico non
stia più a vagare in un corridoio in piedi, con i relativi
spogliatoi ecc. ecc., in quel famigerato sottosuolo dove ci stavano
le donne. Si è approfittato per ridurre la cappella che era molto
ampia, in una corsia, si sono modificate certe cose. Si sono
trasportati alla Maternità tutta la pediatria ex novo - ed è un
reparto che mancava in Valle d'Aosta e oggi è un reparto che
funziona, comprese il lactarium. Si è intervenuti in tutti i modi
immaginabili e possibili per dare questa possibilità.
Purtroppo le deficienze ci sono e le deficienze ci sono per tre
ragioni: mancanza di locali, almeno per quel che riguardava le
possibilità di creare degli ambulatori che corrispondessero a quel
nome; 2) mancanza anche eventuale di personale, perché, se Mappelli
si occupasse di queste cose, saprebbe che in Italia, oggi, c'è una
crisi ospitaliera perché i famosi concorsi sono bloccati da due
anni - e non è facile trasferire da un posto all'altro della gente
che, pur essendo in sottordine ed avendo la possibilità di passare
da assistente, aiuto eventualmente, in qualsiasi locale, perché
nessuno lascia il posto che ha con il rischio di trovarsi poi con
un pugno di mosche e dover ricominciare daccapo a fare i concorsi
anche per conservare il posto che ha già e di cui ha diritto.
Questa è la situazione.
D'altronde i 200 milioni messi nel nuovo bilancio serviranno per
questo e non siamo in ritardo perché dei 71 milioni io non ho
ancora ricevuto le fatture. Perciò non siamo in ritardo. I soldi
noi li abbiamo erogati. Comunque, naturalmente, tecnicamente, per
adoperarli ci vuole quel tempo.
Non credere mica che basti mettere un magazzino o fare arrivare
un apparecchio per encefalogrammi che basti dire "c'è" e adesso
siamo a posto!
Perché l'apparecchio è già arrivato ma, fin che non c'è il
locale adatto e utile per poterlo utilizzare, rimarrà in
magazzino.
Perciò mi sembra che la richiesta sia una di quelle altre
richieste, così.
E io direi una cosa: è andato, Mappelli, a fare un giro recente
in ospedale? È andato a vedere le nuove attrezzature? È andato a
vedere i nuovi locali? No! E allora lo invito a farlo.
Mappelli (D.C.)
- Caro Chantel, qui non è il problema di
Mappelli. Mappelli, grazie a Dio, sta bene. E i tuoi 71 milioni che
anticipi non hanno niente a che vedere con la richiesta ed è qui
che non rispondi, perché non hai niente da rispondere.
Ed è vergognoso che non vi siate preoccupati di rispondere a
queste richieste perché, è vero che il Mauriziano lasciava i buchi,
ma lei di diverso, noi di diverso cos'è che abbiamo fatto?
Niente, lo sapete! Dato che lei vuol sapere, lo sa che persino i
cerotti mancavano li all'ospedale? Questo è un esempio. Non
scherziamo su queste cose Chantel.
Chantel, lei non ha risposto a questa richiesta...
(voce in
lontananza:
di Chantel?...
) ...
Comunque, andiamo avanti,
sappia, Chantel...
Fosson (U.V.)
-
...stiamo al tema.
Mappelli (D.C.)
-
Sappia, Chantel, che il
materiale che è arrivato, che è già in opera, il sottosuolo e tutto
quello che vuole lei - che io dò atto è vero - questo è opera del
Consiglio di Amministrazione dell'Ente. La Regione, in questo
senso, non ha fatto niente, ripeto niente. Ed è grave, gravissimo,
caro amico Chantel. Questo è il discorso.
Comunque anche qui presenteremo una mozione.
L'amico Benzo, quando mi viene a parlare che occorreva avere le
somme delle rette per poter decidere, che il problema è stato
tenuto presente. Ma qui si tratta di uomini, qui non si tratta di
strade, di ponti, di progetti e di allargamenti, di case.
Qui c'è gente che muore tutti i giorni! Io qui non faccio
politica. Mi piange il cuore perché ho dei parenti in questo stato,
capite o non capite!
Comunque è grave questa situazione. Quei 50 milioni, che si sono
presentati al bilancio, grazie a Dio sono a 200 e dovremo
intervenire immediatamente.
Questa è la raccomandazione che oggi presento. Per il resto,
ritorneremo quanto prima su questo argomento altamente sociale e
umano.
Bordon (D.C.)
-
Io non voglio mettere in
difficoltà il Presidente Fosson, ma vorrei chiedere ancora, per
istruzione di tutti noi Consiglieri, ma quando si firmano, per
esempio, interpellanze come questa, si può prendere la parola o
siamo d'accordo di prenderla uno solo? Perché allora bisogna fare
tante mozioni, perché allora è inutile firmare l'interpellanza se
può parlare solo uno.
Perché l'altra volta, con il Presidente Montesano si era rimasti
un po' in dubbio. Ora io penso che colui che ha firmato
l'interpellanza qualche cosa possa dire, se no allora dobbiamo
sempre fare delle mozioni.
Ora, fatta questa premessa - io non è che voglia polemizzare con
Chantel, perché con Chantel abbiamo polemizzato da tanti anni e ci
auguriamo di poterlo fare ancora - però effettivamente mi sembra
che l'amico Mappelli abbia ragione.
Perché noi qui abbiamo chiesto una cosa e Chantel ci porta
avanti il can per l'aia facendo delle chiacchierate che non
c'entrano niente con la nostra interpellanza.
Chantel viene fuori, ci ricorda quel decreto dell'Ente
Ospedaliero che abbiamo firmato noi, su pressione sua, e viene qui
a ricordarci i beni che hanno venduto per il palazzo Loraine, non
so per che cosa.
Ma noi non vogliamo mica entrare in questo. Perché, se dovessimo
entrare in questa discussione, faremmo un'altra mozione come aveva
fatto la dottoressa Siggia un giorno.
Perché, per esempio, ad un certo momento - io ricordo testuali
parole di Chantel che era venuto qui e, almeno in questo settore,
dovrebbe essere competente - io una certa competenza gliela
riconosco, anche soltanto per incoraggiamento - vedi come sono
gentile
(Chantel...
dei medici vale più della
tua
)
Benissimo, è ben per questo. E io penso che tu dica delle cose
esatte. Mi ricordo che siete venuti qui dentro, avete sparato a
zero contro l'Ordine Mauriziano, che noi non abbiamo mai difeso,
tant'è vero che abbiamo firmato il decreto.
Però abbiamo saputo anche che le rette dell'Ospedale sono
passate a 17 mila lire. Immaginatevi se, ad un certo momento, lo
avesse fatto l'Ordine Mauriziano questo. E quando voi pensate che
una retta di ospedale di 17 mila lire, io non so, ma l'Assessore al
turismo, che potrebbe anche essere presente e non c'è mai, anche
stavolta, ma non importa, ad un certo momento, vi potrebbe dire che
sono delle rette pazzesche 17 mila lire!
Ma noi non abbiamo chiesto questo. Noi abbiamo chiesto ben
altro. Noi abbiamo chiesto, ad un certo momento, alla Regione, che
viene incontro a tante necessità, gli avete dato quei 57 milioni
che hanno chiesto per delle attrezzature?
E voi mi venite fuori, ci parlate di 71 milioni, ci parlate di
200 milioni. Ma questo non c'entra niente con questa
interpellanza.
Ma scusa, Chantel, invece delle attrezzature, mi vieni a fare la
chiacchierata di un cento milioni per l'ampliamento. Ma lo sappiamo
tutti, anzi protestiamo - lascia finire però eh! Perché se no parli
tu poi parlo io, perché mi stai scocciando adesso eh! Quando parli
tu noi ti ascoltiamo anche se dici delle fesserie, tu ascolta le
mie fesserie, abbi pazienza, perché poi un limite va bene, ma se
questa è la tua democrazia, vattela a fare in un altro posto perché
adesso qui abbiamo ancora diritto di parola e andiamo avanti con
quel diritto di parola.
Quindi, premesso questo - io capisco che ci si stia scaldando
perché c'è già un'atmosfera di elezioni in giro e naturalmente si
riverbera qui dentro. Ma noi cerchiamo di mantenere quella
correttezza che deve essere mantenuta e non cercate di farcela
perdere.
Noi vi abbiamo detto che vi abbiamo chiesto se avevate dato i 56
milioni. Tu ci devi rispondere: non li abbiamo dati perché non ne
hanno bisogno, oppure, perché essendo un Ente autonomo con un
Consiglio di Amministrazione, devono andare avanti per conto
loro.
E allora noi faremo una mozione perché dimostreremo che, se
questo ospedale ad un certo momento non può avere i mezzi per avere
un'attrezzatura necessaria - e bene dice Mappelli quando dice che,
ad un certo momento, lì dentro non si può andare avanti per
determinate analisi, non si può fare niente perché bisogna
addirittura mandare a fare l'analisi a Torino, qualcosa di simile,
noi insistiamo perché diciamo che un certo contributo della Regione
all'Ospedale deve arrivare, perché non è assolutamente possibile
andare avanti così.
É vero che noi qui ad Aosta abbiamo una grande fortuna che anche
per farci curare un callo, non per mancanza di abilità dei medici
che ci sono lì dentro, perché sono abilissimi e bravissimi, ma
perché non hanno l'attrezzatura per farlo, noi abbiamo la
possibilità di andare in Svizzera a farci curare. Ma non credo che
questo sia un ragionamento sano.
Quindi noi abbiamo chiesto all'Assessore se era possibile avere
quei 56 milioni da dare all'ospedale punto e basta. Quindi lasci
stare tutto il resto.
Fosson (U.V.)
-
Vorrei un attimo richiamare i
Consiglieri all'oggetto di questa interpellanza. Effettivamente se
noi, in ogni interpellanza divaghiamo e facciamo tutto il processo
e parliamo di tutte le altre questioni, certamente che allora le
cose si ampliano.
Qui, effettivamente, c'è un'interpellanza che chiede
specificatamente sulla questione dei 56 milioni, io chiedo che si
risponda su questo argomento e i Consiglieri che hanno fatto
l'interpellanza dichiarino come si deve fare nelle interpellanze,
se sono soddisfatti o meno. Ecco. Senza prolungare la
discussione.
Quindi pregherei anche l'Assessore Chantel, nella risposta, di
attenersi puramente a questa questione richiesta
nell'interpellanza.
Chantel
(P.S.I.)
- Io ritengo che il nostro
intervento debba avvenire sulle attrezzature e non sull'ordinaria
amministrazione. Per l'ordinaria amministrazione sono state portate
le rette, secondo il decreto Mariotti, e sono rette che in Valle
d'Aosta sono ancora inferiori al San Giovanni di Torino e di tutti
gli altri ospedali. Perché io le rette le ho tutte...
(Voce di Bordon) ...
Visto che l'avete accennato, io dò
la risposta a Bordon.
Non è che riteniamo, ho precisato quel che è ordinaria
amministrazione per adesso la Giunta non è intervenuta perché
dovrebbe far saltar fuori dalle rette quando gli Enti mutualistici
si decideranno a pagarle perché non le pagano.
Secondariamente, per quel che riguarda invece l'attrezzatura,
che riguarda le eventuali necessità tecniche, la prova che questi
50 milioni non sarebbero serviti è che in sostituzione noi gli
abbiamo dato la garanzia di adoperare subito quei 71 milioni
erogati dal Ministero della Sanità, il che, per quel che sono le
attrezzature tecniche, danno la possibilità di farla, tant'è vero
che il Consiglio d'Amministrazione - ripeto - dopo aver messo a
punto gli ambulatori e li stanno definitivamente pitturando, ha
provveduto ad ordinare l'attrezzatura.
Perciò...
Bordon (D.C.)
-
...binario come giustamente l'ha
portato il Vice Presidente. Noi ringraziamo, no, perché è dovere
dell'Assessore di darci questa risposta, ne prendiamo atto. Noi
siamo d'accordo.
Però parleremo di nuovo con il Consiglio di Amministrazione che
ci dirà se sono soddisfatti o no di questo. Punto e basta.
Fosson (U.V.) -
Passiamo al punto 8.
