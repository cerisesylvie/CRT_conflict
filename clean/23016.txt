Classificazione
ENTI LOCALI
Comuni
FINANZA REGIONALE E LOCALE



Oggetto del Consiglio n. 2348 del 20 dicembre 2006 - Resoconto
OGGETTO N. 2348/XII - Revisione dei meccanismi perequativi
per il trasferimento dei finanziamenti regionali al Comune di
Aosta. (Interpellanza)
Interpellanza
Ricordata la legge regionale 48/95, in materia di finanza
locale, che ha portato ad un meccanismo di ripartizione dei fondi
per le spese correnti sulla base di parametri, concordati con gli
Enti Locali, che differenziano gli stessi Comuni sulla base della
popolazione residente (peso relativo 43,5%), quota fissa uguale per
tutti i Comuni (p.r. 29%), superficie territoriale convenzionale
(p.r. 6%), quota altimetrica media degli insediamenti (p.r. 6%),
stanze utilizzabili a fini turistici (p.r. 8,5%), addetti extra
agricoli (p.r. 7%);
Evidenziato che a decorrere dal 2002, in base alla legge
regionale 38/01 (Finanziaria 2002-2004) alla città di Aosta non si
applica la formula perequativa, basata sui predetti criteri e
prevista dall'allegato A della legge regionale 48/95, ma i
trasferimenti sono determinati dalla Giunta regionale, sentito il
CPEL, e che attualmente tali trasferimenti sono fissi al 17,32% del
monte fiscale disponibile, sulla base di un'osservazione storica
delle quote attribuite alla Città di Aosta e non da valutazioni
prospettiche;
Preso atto che, per tali motivi i trasferimenti
dall'Amministrazione regionale per la Città di Aosta, per le spese
correnti, aggiunti ai tributi riscossi dal Comune non hanno mai
coperto più dell'81% dell'ammontare delle spese correnti del
capoluogo regionale, mentre la media di tutti gli altri Comuni
della Valle è nettamente superiore, arrivando ad oltre il
103%;
Ribadito che la legge regionale 48/95 prevede il
riconoscimento dell'autonomia finanziaria degli Enti Locali,
fondata sulla certezza delle risorse trasferite, e che il capoluogo
regionale si assume, da sempre, l'onere di offrire
all'Amministrazione regionale e ai cittadini degli altri Comuni
tutta una serie di servizi a partire dai parcheggi, dalla
manutenzione delle strade, dalla presenza di attrezzature sportive
di alto livello ecc..., che comportano notevoli spese
ordinarie;
i sottoscritti Consiglieri regionali
Interpellano
il Governo regionale per conoscere:
1) le motivazioni della esclusione della città di Aosta dei
meccanismi perequativi dei trasferimenti finanziari regionali per
le spese correnti, scelta in contrasto con il dettato della legge
regionale 48/95 e non rispettosa del principio dell'intesa;
2) se intenda rivedere questa posizione, predisponendo le
opportune modifiche della legge regionale 48/95, in modo da
riconoscere come elemento perequativo la funzione di capoluogo
della città di Aosta affinché i suoi livelli di finanziamento
raggiungano il livello medio degli altri Comuni valdostani, anche
attraverso l'utilizzo di parametri che tengano conto dell'impatto
delle strutture regionali sul territorio degli Enti Locali;
F.to: Sandri - Fontana Carmela - Ferraris - Fiou
Presidente
- La parola al Consigliere Sandri.
Sandri (GV-DS-PSE)
- Questo è un tema che abbiamo già
trattato in parte durante la discussione sul bilancio e questa
interpellanza avrebbe dovuto essere discussa forse di più in quella
sede, comunque ci sono dei dati importanti che ci hanno portato ad
una riflessione e i dati sono relativi al fatto che la legge
regionale n. 48/1995 in materia di finanza locale è stata stravolta
con la finanziaria del 2002, per cui la città di Aosta è stata
separata da tutto il restante insieme dei Comuni valdostani e i
trasferimenti per le partite correnti vengono stabiliti in un modo
diverso che per tutti gli altri Comuni. La scelta di per sé poteva
anche essere corretta, anche perché la città di Aosta ha per
dimensioni, per ruolo e quantità di popolazione caratteristiche
profondamente diverse da quelle di tutti gli altri Comuni; il
problema è che quando si vanno a vedere i risultati di questa
scelta, si vede che non sono assolutamente positivi, perché alla
fine abbiamo una città di Aosta profondamente penalizzata rispetto
agli altri Comuni. Non a tutti, perché in questo senso è accomunata
con alcuni Comuni tipo La Thuile, Gressoney-Saint-Jean e, in
maniera minore, Courmayeur e Ayas.
Si trova che i trasferimenti per partite correnti alla città di
Aosta non arrivano a coprire che l'80% circa degli anni 1979-1981
delle spese correnti, con il risultato che la città di Aosta si
trova ogni anno a dover ritrovare, al di là dei contributi propri
che sono già conteggiati in questo 80%, un 20% di risorse o con
tagli ai servizi o con sovrimposte o con altre partite
straordinarie. A fronte di questa difficoltà abbiamo invece dei
Comuni che ottengono per partita ordinaria cifre enormemente
superiori alle spese correnti, per cui alla fine dell'anno si
ritrovano con delle eccedenze di trasferimenti da parte della
Regione, che possono utilizzare come vogliono. Faccio presente fino
al caso di Arnad, che riesce ad avere il 51% in più delle risorse
finanziarie per partite correnti di quanto non siano le spese
correnti, e non perché Arnad lesini sul personale o su altre spese;
anzi, se si va a vedere le spese per il personale, vediamo che la
città di Aosta è una delle amministrazioni comunali con più bassa
percentuale di impegno del personale sulle spese correnti, arriva
al 27%; tanto per fare un esempio Châtillon ha 11 punti in più di
spesa corrente per il personale della città di Aosta, cioè la
quantità di personale proporzionalmente al Comune di Châtillon è
10% superiore come impatto sulle spese correnti che non la città di
Aosta.
Se poi si va a vedere il trattamento che ha la città di Aosta
anche in altri settori, si arriva a rendersi conto come la città di
Aosta per il suo ruolo e perché rappresenta più del 25% della
popolazione valdostana, mentre ha a fronte di questo solo 17,32%
dei trasferimenti regionali, si trovi ad avere anche meno risorse
in conto capitale. Faccio un esempio: si arriva all'assurdo che nel
2004 il Comune di Brissogne, che sono 962 abitanti, ha avuto spese
in conto capitale di 3,7 milioni di euro più della città di Aosta,
quindi qui ci saranno delle difficoltà della città di Aosta a fare
gli investimenti, ad appaltare i lavori, può darsi che a Brissogne
ci sia stata qualche spesa straordinaria, ma è evidente che la
città di Aosta si trova ad avere meno risorse per le partite
correnti in un quadro più generale di difficoltà anche per le spese
di investimento.
Il problema allora è capire le motivazioni che hanno portato
all'esclusione della città di Aosta nella ripartizione e a capire
se non si vuole ripartire da un'intesa con la città di Aosta per la
valutazione di un accordo che consenta un trattamento paritario ai
cittadini di Aosta rispetto a quelli degli altri Comuni, visto che
oggi non è così. Dico questo perché mentre noi rivendichiamo
l'intesa con il Governo nazionale, poi, per definire i parametri di
attribuzione delle partite correnti alla città di Aosta, decidono
il Presidente della Giunta e il Presidente del Celva, senza
chiedere niente alla città di Aosta. Questo lo abbiamo superato
grazie alla disponibilità del Governo regionale durante il
dibattito sulla finanziaria, perché è stata approvata una mozione
che riapre questo tavolo, coinvolgendo anche la città di Aosta e
questo lo ritengo un dato positivo, di cui poi dovremo vedere i
risultati finali.
Un'ultima valutazione per capire bene i meccanismi era anche
capire la validità di questi parametri che sono stati messi in
atto, cioè uno è la popolazione residente, uno è la quota fissa
pari al 29%, e questo è un punto sul quale vorrei fare una
riflessione: con tutto il rispetto per gli altri Comuni della
Regione, tenuto conto che abito in un condominio in cui ci sono 260
persone, che è un numero superiore a quello di un notevole numero
di Comuni valdostani, volevo chiedere se questa quota fissa uguale
per tutti i Comuni, pari al 29%, non rischia di fare delle
sperequazioni fra Comuni, tanto che va a detrimento dei Comuni più
rilevanti come Courmayeur o Châtillon o Saint-Vincent, e via
dicendo. Fra l'altro anche il parametro delle stanze utilizzabili a
fini turistici che è l'8,5% rischia, essendo un parametro collegato
con un'attività economica, di sfalsare a seconda della vocazione
turistica dei Comuni i differenti trasferimenti di risorse. È un
primo momento di riflessione su questo tema; ci piacerebbe capire
quali sono le intenzioni del Governo in materia.
Presidente
- La parola al Presidente della Regione,
Caveri.
Caveri (UV)
- Heureusement que nous avons un système
démocratique basé sur des petites Communes, car si le discours
était celui d'imaginer que chaque "condominio" de la ville d'Aoste
pourrait se transformer dans une petite Commune, ce serait une
chose vraiment amusante!
L'exclusion de la ville d'Aoste, ou, comme vous le préférez, la
cité d'Aoste de l'assujettissement aux paramètres de répartition
fixés par le Gouvernement régional aux termes de l'article 11 de la
loi régionale n° 48/1995 est effectif depuis 2002, après que ces
mêmes paramètres ont été appliqués à la ville d'Aoste pendant 6
ans. Ce choix a été motivé par le fait que la Commune d'Aoste est
plus étendue et peuplée que les autres Communes de la Vallée, dont
les caractéristiques sont plus homogènes et que son importance pèse
considérablement sur la répartition des ressources. De la même
façon chaque analyse ou étude tendant à modifier les paramètres ou
les critères de répartition avait un effet significatif - positif
ou négatif - sur la ville d'Aoste. Cette anomalie était encore plus
évidente au moment où était effectuée en 2002 justement la mise à
jour des chiffres afférents aux paramètres de répartition. A partir
de cette année-là, en accord avec le Conseil permanent et la
Commune d'Aoste, représentée par son Syndic, il a été décidé
d'appliquer à ladite Commune le pourcentage fixé en 2002, car
celui-ci était susceptible de garantir l'allocation du même
pourcentage de ressources qu'en 2001, et ce, afin de déterminer le
montant des transferts financiers régionaux. C'est d'ailleurs le
pourcentage qui permet aussi de garantir à la cité d'Aoste
l'adaptation du montant du transfert individuel à l'éventuelle
augmentation des ressources financières globales. Il est opportun
de souligner que toutes les décisions susmentionnées ont été prises
de concert avec le Conseil permanent des collectivités locales,
dont le Syndic d'Aoste fait partie, et que ce dernier ne s'est
jamais exprimé ni par écrit, ni verbalement, au sujet des critères
de répartition du pourcentage.
"Il silenzio è d'oro", on pourrait dire, si on veut suivre le
raisonnement de M. Sandri, mais il est important le fait que le
Syndic n'a jamais contesté ce type de répartition financière. Le
Comité pour les finances et la comptabilité des collectivités
locales, qui est un organisme composé des représentants de la
Région et des collectivités locales, et donc la Commune d'Aoste,
analyse régulièrement les problèmes liés au transfert des
ressources aux paramètres et critères y relatifs. Puisque ce comité
est l'organe le mieux indiqué pour cette analyse, il est possible,
comme on a déjà décidé dans la discussion de la "finanziaria", que
la question qui nous intéresse y soit analysée et fasse l'objet
d'une discussion. Cependant il faut pour cela qu'elle soit soumise
à discussion par la Commune d'Aoste ou par une autre Commune, ce
qui n'est jamais arrivé jusqu'à présent, mais maintenant la Commune
d'Aoste a, à travers M. Sandri, un défenseur de grande force et
nous avons décidé avec une résolution du Conseil que le problème
sera posé. C'est un peu paradoxal que le problème soit posé par un
Conseiller régional et ne soit pas posé par le Syndic de la cité
d'Aoste, mais on tient compte de cette indication et, comme il a
été déjà décidé, on fera comme ça.
Presidente
- La parola al Consigliere Sandri.
Sandri (GV-DS-PSE)
- Non credo che si meriti una
valutazione diversa da quella degli altri Consiglieri, non l'ho mai
sentita, Presidente, entusiasmarsi così per i Consiglieri che
difendevano questa o quella questione comunale dei Comuni
cosiddetti "piccoli" della Valle d'Aosta. Qui siete voi che avete
insegnato alle istituzioni valdostane che non siamo una Regione, ma
siamo un insieme di piccoli Comuni, di piccoli Sindaci e di grandi
Sindaci o di Consiglieri di zona che difendono la propria area...
semplicemente vi fa strano che qualcun altro faccia come fate
voi!
Credo che la risposta del Presidente sia soddisfacente per 2
motivi: il primo perché ha indicato un responsabile, lo ha detto
lei: responsabile di Aosta è il Sindaco pro-tempore di tutti questi
anni, che in questi anni non si è mai battuto per difendere gli
interessi della città di Aosta. Ne prendiamo atto, lo dice il
Presidente della Regione, ognuno ne trarrà le sue valutazioni
politiche. Secondo motivo: prendiamo atto di questo impegno a
valutare per il futuro, ma ci sono 2 questioni su cui dobbiamo
essere chiari; la prima è che quando si dice "CPEL", non si dice
che è la rappresentanza dei Comuni della Valle d'Aosta, ma è una
maggioranza di Comuni della Valle d'Aosta che si sono messi
d'accordo per dividersi la torta in una certa maniera, mettendo nel
cantuccio qualche altro Comune per invidia, per difficoltà, come
sono quelli delle località sciistiche (Gressoney-Saint-Jean,
Gressoney-La-Trinité, La Thuile, Courmayeur, Ayas e Valtournenche)
e per mettere in difficoltà la città di Aosta.
Credo che la Regione debba tornare sulla questione dei
trasferimenti finanziari a fare da regolatrice in prima persona,
ascoltando il "CPEL" e i vari Comuni, ma avendo un'azione di
rispetto per la città di Aosta, cosa che non è stata fatta finora,
anzi che è peggiorata negli ultimi anni. Ancora oggi è in
discussione un bilancio che finirà per arrivare all'esercizio
provvisorio perché mancano le risorse, credo che da questo punto di
vista la Regione non possa essere ostaggio degli interessi
localistici.
Sappiamo che l'"UV" non è un partito regionalista, ma è un
partito "comunalista" o "localista" - chiamatelo come vi pare! -,
ma questo non deve ripercuotersi sulle istituzioni regionali che
devono, invece, avere un altro livello di organizzazione e in
particolare sui trasferimenti delle risorse ai Comuni deve
prendersi la responsabilità di essere, lei, quella che trova una
quadra in cui tutti possono avere una soddisfazione, non solo
alcuni, perché l'aver condotto fino ad oggi il "CPEL" a "botte di
maggioranza dei Comuni" non è una bella cosa!
Infine, una raccomandazione rispetto all'intesa. L'intesa è un
concetto a cui tutti noi siamo particolarmente legati, il dire che
la città di Aosta sia compresa nel "CPEL" è qualcosa che è vero e
non è vero, perché il "CPEL" è controllato attraverso il suo
Presidente in modo tale che la città di Aosta non conta nulla,
sicuramente non per quel 25% degli abitanti che vi ci vivono; in
questo senso gradirei che non si parlasse più, anche da parte del
Presidente Caveri, "de la Commune entre Communes", ma "de la
ville", perché è il capoluogo della Regione e merita il suo
rispetto!
Presidente
- La parola al Presidente della Regione,
Caveri, per una precisazione.
Caveri (UV)
- Visto il sistema di voto del Comune di
Aosta, quando si dice "Sindaco", si dice anche "Vicesindaco"!
