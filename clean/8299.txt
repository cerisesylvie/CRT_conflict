Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2780 del 22 aprile 1987 - Resoconto
OGGETTO N. 2780/VIII - MANCATO FUNZIONAMENTO DI UN ORGANO
CONSULTIVO REGIONALE. (Ritiro di interpellanza).
PRESIDENTE
: Do lettura dell'interpellanza presentata dal
Consigliere Breuve':
Interpellanza
In data 19 marzo u.s. il gruppo Consiliare socialista è stato
invitato a partecipare alla riunione della Commissione Consultiva
Paritetica, prevista dall'art. 110 delle norme sull'ordinamento dei
servizi regionali e sullo stato giuridico ed economico del
personale regionale, per illustrare il testo di un proprio disegno
di legge. Dopo mezz'ora di inutile attesa si è dovuta constatare
l'impossibilità di procedere alla riunione in quanto dei 10
componenti la predetta Commissione solo 3 membri risultavano essere
presenti.
La mancanza di correttezza e di sensibilità di coloro che non
hanno sentito il dovere di essere presenti denota oltretutto un
totale disinteresse verso i problemi dell'Amministrazione
regionale, la cui soluzione invece dovrebbe stare a cuore
soprattutto a quelli che ricoprono cariche politiche o
sindacali.
Poichè tale inconveniente si ripete con sempre maggiore
frequenza, il sottoscritto Consigliere regionale del Gruppo
socialista
Interpella
il Presidente della Giunta regionale per sapere se non è
possibile adottare opportuni provvedimenti al fine di eliminare
l'inconveniente della mancata partecipazione dei componenti di
varie Commissioni alle previste riunioni onde evitare che il
mancato funzionamento di organismi del genere possa influire
negativamente sull'Amministrazione regionale.
PRESIDENTE
: Ha chiesto di parlare il Consigliere
Segretario Breuvé, ne ha facoltà.
BREUVÈ LILLIANA (P.S.I.):
Dichiaro di ritirare
l'interpellanza.
