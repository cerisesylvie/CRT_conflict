Classificazione
TURISMO E INDUSTRIA ALBERGHIERA
Contributi, incentivi



Oggetto del Consiglio n. 750 del 9 ottobre 2014 - Resoconto
OGGETTO N. 750/XIV - Interpellanza: "Individuazione di
criteri per l'acquisto di articoli di carattere promozionale
sull'immagine della Valle d'Aosta".
Presidente
- La parola al Consigliere Ferrero.
Ferrero (M5S) -
Grazie Presidente, e ringrazio ancora una
volta l'Assessore Marguerettaz per essere la fonte delle mie
interpellanze e interrogazioni, quindi una fonte veramente
inesauribile, questo è un ringraziamento che mi viene veramente dal
cuore.
Beh, facevo un giro all'
Office du tourisme
, quello che
c'è alle Porte Pretoriane, per andare a chiedere dei
dépliant
che riguardavano i circuiti che sono utilizzati dai
motociclisti, le strade migliori in Valle d'Aosta. Mi dicevano che
purtroppo quel dépliant non è più stato ristampato, quindi non ce
n'erano più, e se volevo qualcos'altro, vabbè...
Mi è saltato l'occhio su una vetrinetta che esibiva una serie di
gadget
, diciamo, quelli che chiamano
"merchandising"
,
ovvero i
souvenir
. Effettivamente mi ha lasciato un
pochettino basito vedere che cosa c'era all'interno di questa
vetrinetta: vabbè, c'erano un po' di
peluche
, c'era qualche
maglietta, c'era questo...alla fine io l'ho anche comprato, c'era
questo bel cuoricino USB con il logo della Regione autonoma Valle
d'Aosta... Ma la cosa che mi ha stupito di più è che rimaneva
ancora esposto - e mi sembra che questo è da parecchio tempo,
chiedo al collega Cognetta se me lo passa - questo splendido
vassoio con tanto di "Valle d'Aosta-Vallée d'Aoste" in bambù, in
bambù! E allora io mi sono anche documentato, perché ho detto: sta
a vedere che tutte le volte che sono andato su per la
Coumba
Freida
, c'è una giungla di bambù, magari nelle vicinanze delle
proprietà di Marguerettaz, che ha portato anche a vedere questa
magnifica...diciamo questa chicca ambientale la signora Miriana
Detti, che è la rappresentante dell'
Office du tourisme
, ed è
riuscito a convincerla che il bambù è un prodotto tipico
valdostano!
Allora, al di là diciamo della spesa, che è una spesa che è
stata fatta a fine 2012-inizio 2013 per 26 mila euro, con cui sono
stati...diciamo acquistati questi
gadget
, ci corre l'obbligo
di segnalare che il bambù non è, diciamo, un prodotto tipico. Il
resto dei
gadget
sono chiaramente tutti di origine cinese,
perché si vede, e allora ci chiediamo: ma non esiste un ente che si
chiama Istituto Valdostano per l'Artigianato Tipico (IVAT)? Non
sarebbe possibile dare un colpo di telefono e mettersi d'accordo,
dato che l'IVAT promuove i prodotti locali, magari con qualcuno dei
produttori valdostani per fargli fare qualcosa? Io vi faccio notare
che ad esempio esistono anche le chiavette USB di legno che vengono
fatte con una certa facilità, perché il pezzo elettronico costa
pochissimo e può essere inserito quindi in una specie di corpo che
è un corpo di legno. Dobbiamo proprio far vedere...come si dice? i
peluche
cinesi che si possono trovare in qualsiasi posto?
Cioè quando si parla di fare gioco di squadra vuol dire...e poi
avremo modo dopo di parlare delle partecipate valdostane e di come
si fa, come si può fare gioco di squadra con le partecipate
valdostane...ecco, questo è uno dei momenti in cui non si fa gioco
di squadra. Tra l'altro questi gadget sono stati presi a Milano,
sono state interpellate delle ditte di Milano, ma giustamente,
perché questo genere di
souvenir
lo fanno grosse ditte che
acquistano milioni di pezzi dalla Cina o dalla Corea, e poi
effettivamente basta mettergli un marchietto, lo personalizzano per
chi ne fa richiesta. Questo è un'altra piccola, secondo me, piccola
disattenzione che però ci costa a livello di immagine...tra l'altro
la signora Miriana Detti è stata riconfermata di recente, mi sembra
alla fine di agosto, alla guida dell'Ufficio del turismo...e allora
io non so quando sarà arrivata, l'Assessore Marguerettaz l'avrà
portata a fare la classica colazione di lavoro, pranzo, cena...ma
le ha spiegato qualcosa? Le ha spiegato che il bambù non c'è in
Valle d'Aosta? ...anche se ho verificato, esiste una varietà di
bambù che arriva fino ai 3.000 metri ed è himalayana...però, io
dico la verità, non l'ho mai vista qui dalle nostre parti! Quindi
sono tutte piccole questioni di sensibilità.
Io non conosco neanche in questo caso, come non conoscevo il
nuovo Presidente della Monterosa...non conosco la signora che
dirige l'Ufficio, però a questo punto faccio ancora una battutina
in più: se andiamo a prendere qualcuno da fuori, prendiamolo, che
intanto conosca bene la realtà valdostana e che sappia interagire
con quello che noi già abbiamo, perché poi allora è facile dire
"l'IVAT non funziona tanto, quell'altra partecipata non funziona
tanto", ma se i primi siamo noi, intesi come Amministrazione
regionale, che andiamo a comprare fuori la roba quando potremmo
averla qui, quando potremmo dare lo spunto e dare anche un piccolo
aiuto, magari, perché sicuramente le nostre cose costerebbero di
più...però, quando ti vedi in una vetrinetta il vassoietto di
bambù...io non dico che bisogna farlo in noce, ma puoi farlo di
faggio, puoi farlo di pino, a seconda dell'uso che ne devi
fare...si potrebbe fare qualcosa di meglio!
Allora, ecco che nell'interpellanza, al di là di qualsiasi
polemica, si chiede di sapere se sono state fatte altre spese di
questo genere, questa era una spesa che, come dicevo, è di fine
2012, di 21 mila 650 euro, comunque è sempre una bella sommetta,
anche perché, ahimè...non dico ahimè, dico per fortuna, io ho
lavorato all'Assessorato del turismo e ho visto diverse volte dei
camion di Quendoz, quelli che vengono a prendere la carta al
macero, che caricavano sicuramente qualche centinaio di chili di
dépliant
che non erano stati utilizzati. Mi risulta che
anche adesso, nell'ambito dei magazzini dell'Assessorato ci siano
dei
dépliant
che sono stati stampati in un numero
grandissimo e che non vanno assolutamente (e nessuno si è accorto
di nulla), e altri
dépliant
com'era quello
simpatico...adesso non perché io sono motociclista, io ne avevo
chiesti diversi e ne ho dati anche a degli amici del Biellese,
quello andava veramente perché era un formato da tasca, te lo
potevi tenere anche quando andavi in moto, era utilissimo...quelli
non li hanno più ristampati! E allora bisogna anche capire un
pochettino come funzionano le cose.
Président -
Pour la réponse, la parole à l'Assesseur
Marguerettaz.
Marguerettaz (UV) -
Le presentazioni e le interpellanze
del collega Ferrero sono sempre ovviamente simpatiche. Pone il
problema del tavolozzo di bambù, che era stato già presentato dal
collega Viérin, credo all'inizio della legislatura, nel senso che
si riferiva, ed è stato detto bene, al 2013, quindi quella era una
produzione di un tagliere che era stato acquistato a Milano e
prodotto in Cina, così come credo tantissimi prodotti che vengono
utilizzati nella nostra Amministrazione.
Il collega Ferrero ha già di fatto risposto, si è autorisposto
alla domanda, dal momento che ha chiesto tutta la documentazione,
quindi sa bene che a fine del 2012 era stata richiesta un'offerta a
una serie di aziende che producevano questi prodotti e la fattura
di 26 mila euro era riferita a quello. Tanto per circoscrivere, i
taglieri di cui parliamo sono 250 e costano ovviamente 4 euro
l'uno, poi c'erano degli acquisti di zainetti, di quaderni, di
chiavette USB,
peluche,
e via discorrendo. Rispetto a quella
fornitura, vi è stata una fornitura successiva di 700 chiavette USB
a forma di cuore, di 4 Gigabyte, per un importo di 4 mila 500
euro.
Mi si chiede qual è stato l'incasso: nel 2013 è stata incassata
dalle vendite la somma di 6 mila 124 euro e sono stati omaggiati 95
pezzi complessivi di oggetti e, nel 2014, dovendo riacquistare
alcuni oggetti che erano terminati perché si trattava di acquisire
gli stessi oggetti (537 euro era il costo dell'impianto se avessimo
dovuto cambiare fornitore), in questa fornitura sono stati
acquistati soltanto due tipologie di
merchandising
, cioè i
grembiuli e i
mug
per un totale di 1.400 euro, quindi
l'acquisto per il 2014 è quello: 1.400 euro. Dal primo gennaio ad
oggi è stata incassata la somma di 3 mila 530 euro e quindi il
costo, se vogliamo fare la somma complessiva di tutti quegli
acquisti sommando la prima fornitura e le forniture successive, è
di 29 mila euro e le vendite del
merchandising
9 mila 655
euro. Il valore degli oggetti omaggiati sono 259 per un valore di
1.600 euro, così abbiamo tutto il quadro dal punto di vista
economico.
Su quanto suggerisce il collega Ferrero, è sicuramente possibile
fare il percorso che è stato suggerito; è chiaro che i prezzi
probabilmente cambiano e per questo tipo di prodotto bisogna capire
se effettivamente la clientela è disposta a pagare l'importo di un
bene che è prodotto a livello artigianale, quindi con una certa
qualità, rispetto a un bene che ovviamente ha un prezzo molto,
molto contenuto. Allora, così come le chiavette USB fatte con legno
di faggio, di noce...insomma, non importa, può essere sicuramente
un'ottima occasione, però, oggi come oggi, devo dire che, così come
lo constatiamo anche durante la Fiera di Sant'Orso, la gente ha una
disponibilità molto contenuta e non è così disposta a pagare degli
importi di qualità.
Sicuramente possiamo condividere il fatto che - e questa
perlomeno è la posizione - su certe cose, piuttosto che dare dei
messaggi fuorvianti, è meglio non fare; quindi il tagliere che,
ricordo, era inserito nel percorso di "Chef Vallée", non era il
fatto di vendere dei taglieri, ma era inserito all'interno della
manifestazione. Io però condivido, concordo, era meglio non farli;
sicuramente questo tipo di episodio - come abbiamo avuto modo di
vedere - non si è ripetuto, e le attività si sono ridotte al minimo
indispensabile, anche perché bisogna dire la verità: oggi spazi per
questo
merchandising
, per questi acquisti, direi che i
bilanci non li permettono più e, per il prosieguo, immagino che si
possa andare su iniziative puntuali all'interno di manifestazioni,
là dove all'interno della manifestazione probabilmente si fa un
percorso e, alla fine, facendo quel percorso, uno è disposto a
pagare qualche euro in più per portarsi a casa un
souvenir
,
ma sa che quel
souvenir
ha un valore aggiunto rispetto a un
souvenir
dozzinale.
Presidente -
Per la replica, la parola al Consigliere
Ferrero.
Ferrero (M5S) -
Bene, ringrazio l'Assessore.
Faccio notare un'altra cosa all'Assessore: in entrambi i casi in
cui io sono andato a comprare, una volta da solo e una volta con
Cognetta...che tra l'altro è spilorcio, mi ha fatto pagare tutte e
due le volte questi
souvenir
...ecco, non mi è stato
rilasciato nessun tipo di documento fiscale! Noi, per curiosità,
siamo andati...è andato Cognetta, a Torino, all'Ufficio del turismo
Torino e Provincia, l'ufficio di piazza Castello, ha comprato tre o
quattro cartoline, e qui c'è lo scontrino fiscale regolare con i 4
euro che ha pagato, quindi non riusciamo a capire a livello fiscale
come siano poi incamerate queste cose. Qui ci poniamo il problema,
forse dovete porvelo anche voi, perché secondo me per qualsiasi
Assessorato o ufficio della Regione...io sapevo che dal punto di
vista fiscale c'era sempre stata questa problematica della Regione
che si mette a vendere qualcosa, a meno che non ci sia la società
partecipata che vende qualcosa, ma così, l'
Office
che vende
qualcosa...punto interrogativo! Adesso è inutile fare altre
polemiche.
Io mi appello come al solito - perché alla fine rimane sempre
l'unico - al Presidente Rollandin: stiamo attenti, perché
Marguerettaz lo conosce anche lei...magari tra un anno o due noi ci
troviamo gli elefanti e i cammelli alla Fiera di Sant'Orso e i
camosci e gli stambecchi li abbiamo persi. Io mi appello quindi
alla sua sensibilità.
Président -
Point 11 à l'ordre du jour.
