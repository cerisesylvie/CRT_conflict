Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 762 del 25 ottobre 1989 - Resoconto
OGGETTO N. 762/IX - RATIFICA DI DELIBERAZIONI ADOTTATE DALLA
GIUNTA REGIONALE IN VIA D'URGENZA.
Oggetto n 5696 in data 16 giugno 1989:
Lavori di
manutenzione straordinaria presso lo stabilimento ex Alluver, in
Comune di Verrès - Appalto dei lavori a licitazione privata -
Approvazione di spesa.
PRESIDENTE:
Ha chiesto la parola il Consigliere Riccarand;
ne ha facoltà
RICCARAND (NS):
Vorrei chiedere all'Assessore Fosson delle
informazioni sul nuovo metodo adottato in tema di deliberazioni per
le licitazioni private. Ho visto che da un po' di tempo si è
adottato il metodo di fare due deliberazioni: con una si approva il
progetto e con l'altra, che viene fatta dalla Giunta, si approva
l'elenco delle ditte da invitare alla licitazione privata.
Per il caso in oggetto, ad esempio, che concerne una
deliberazione del 16 giugno 1989, vorrei sapere se la licitazione
privata è già stata espletata e, possibilmente, vorrei conoscere
gli estremi della deliberazione con cui la Giunta ha approvato
l'elenco delle ditte da invitare. Vorrei inoltre sapere chi è stato
invitato a partecipare alla licitazione e se nella deliberazione
sono stati inseriti i nominativi di tutte le ditte. Perché chiedo
questo? Perché, in pratica, con questo nuovo metodo il Consiglio
non viene mai portato a conoscenza dell'elenco delle ditte che
vengono invitate a partecipare alle licitazioni private.
PRESIDENTE:
Ha chiesto la parola l'Assessore ai Lavori
Pubblici, Fosson; ne ha facoltà.
FOSSON (DC): Non ho difficoltà a fornire al Consigliere
Riccarand copia della deliberazione con la quale è stato fatto
l'elenco delle ditte da invitare. La licitazione è già stata
svolta. Non ricordo chi abbia vinto; mi pare la Sepiam... No, no.
Comunque non ha importanza; fornirò al Consigliere Riccarand quella
deliberazione e preciso che, per l'appalto in oggetto, sono state
invitate tutte le ditte valdostane iscritte all'albo nazionale dei
costruttori per la 2a categoria d'opera, quella dell'edilizia, e
per l'importo richiesto.
Il criterio solitamente adottato è il seguente: per i lavori al
di sotto del milione di ECU, che è il limite al di sopra del quale
scatta l'appalto europeo, vengono invitate tutte le imprese
valdostane aventi diritto; al di sopra del milione di ECU vengono
invitate tutte le imprese che ne fanno richiesta, perché non viene
fatto preventivamente nessun elenco, ma si procede alla
pubblicazione e le imprese interessate avanzano la loro richiesta.
Se ne valutano quindi i documenti, con i quali ogni impresa produce
l'iscrizione all'albo nazionale dei costruttori, l'elenco del
macchinario e del personale, i lavori analoghi fatti. Quindi
vengono scelte tutte quelle imprese che hanno i requisiti ritenuti
necessari; si tratta normalmente della quasi totalità delle imprese
che fanno richiesta, per cui si arriva ad elenchi dell'ordine delle
ottanta o novanta imprese invitate.
PRESIDENTE:
Se nessuno chiede la parola, pongo in
votazione la ratifica della deliberazione n. 5696.
ESITO DELLA VOTAZIONE
Presenti: 29
Votanti: 28
Favorevoli: 28
Astenuti: 1 (Riccarand)
Il Consiglio approva
Oggetto n 5964 in data 23 giugno 1989:
Lavori di
restauro del Castello di Ussel in Comune di Châtillon (4° lotto). -
Approvazione ed impegno di spesa.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS):
Nella deliberazione in oggetto c'è scritto
che l'importo complessivo previsto era di 1,3 miliardi. Ora, poiché
qui si approvano lavori per una somma che si avvicina al miliardo,
perché si tratta di 800 milioni più l'IVA, solo per il quarto
lotto, vorrei sapere dall'Assessore Faval quanto si è speso finora
per i primi tre lotti e qual è la previsione di spesa complessiva
per questo intervento.
PRESIDENTE:
Ha chiesto la parola l'Assessore al Turismo,
Urbanistica e Beni Culturali, Faval; ne ha facoltà.
FAVAL (UV):
Je crois que nous devrions arriver à un total
de 2,5 milliards.
PRESIDENTE:
Se nessuno chiede la parola, pongo in
votazione la ratifica della deliberazione n. 5964.
ESITO DELLA VOTAZIONE
Presenti: 29
Votanti: 28
Favorevoli: 28
Astenuti: 1 (Riccarand)
Il Consiglio approva
Oggetto n. 6061 in data 23 giugno 1989:
Modificazione
della convenzione stipulata con la Società Coinca S.p.A., in
esecuzione della deliberazione della Giunta regionale numero 2306
in data 13.4.1984.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (PCI):
Sarebbe opportuno che l'Assessore
all'Industria, Commercio, Artigianato e Trasporti Lanivi
illustrasse le differenze tra questa convenzione e quella
precedente, specie in tema di nuovi impegni finanziari della
Regione e di occupazione.
PRESIDENTE:
Ha chiesto la parola l'Assessore
all'Industria, Commercio, Artigianato e Trasporti, Lanivi; ne ha
facoltà.
LANIVI (ADP):
Come ho già avuto modo di illustrare alla
Commissione consiliare competente, la deliberazione che viene
sottoposta alla ratifica del Consiglio regionale e che concerne la
modificazione della convenzione stipulata con la società Coinca
presenta consistenti novità rispetto alla situazione
precedente.
Innanzitutto vi è da rilevare l'acquisizione, da parte della
società Lavazza, del pacchetto di maggioranza della società Coinca.
La Lavazza infatti ha rilevato le quote dei coniugi Fico.
Le nuove operazioni, che modificano la convenzione precedente,
sono profonde anche dal punto di vista industriale e prevedono la
ristrutturazione del fabbricato esistente e la costruzione di un
nuovo insediamento industriale nell'area ex Alluver e nell'area
antistante di proprietà regionale.
Altro punto molto importante è l'impegno della società di
svolgere le operazioni di sdoganamento del caffè a Verrès,
utilizzando lo scalo ferroviario, e ciò non solo per i quantitativi
di caffè che saranno lavorati presso lo stabilimento di Verrès, ma
anche per consistenti quantitativi che saranno lavorati nello
stabilimento di Settimo, sempre di proprietà della Lavazza.
Per quanto riguarda l'occupazione, la convenzione si riferisce
esclusivamente ai dipendenti diretti, fissando un tetto minimo, che
potrà subire variazioni in aumento secondo l'andamento produttivo
dell'azienda, ma non tiene conto del prevedibile indotto che sarà
legato soprattutto alle operazioni di sdoganamento.
Veniamo ora agli impegni finanziari. La società si impegna a
realizzare circa 11 miliardi di investimenti in macchinari, mentre
la Regione si impegna a procedere alla ristrutturazione
dell'attuale fabbricato di sua proprietà ed a costruire un nuovo
insediamento industriale, la cui superficie coperta viene valutata
in circa 3000 metri quadrati ed il cui costo massimo presunto, già
fissato nella convenzione, è di circa 22 miliardi. Si aggiunga poi
un mutuo alla Coinca di circa 11 miliardi, ammortizzabile in un
tempo massimo di dieci anni.
Per concludere possiamo dire che si tratta di un'operazione
industriale che modifica completamente l'attuale situazione, perché
si ampliano le fasi ed i moduli produttivi con la costruzione di
questo secondo stabilimento nell'area di Verrès e, cosa molto
interessante per la Regione, si garantiscono le operazioni di
sdoganamento per quantitativi molto consistenti di caffè.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (PCI):
Sulla convenzione modificata dobbiamo
osservare innanzitutto che l'occupazione prevista risulta essere
inferiore rispetto alla precedente, anche se si parla solo di
un'occupazione diretta minima.
Una seconda osservazione concerne l'obsolescenza in pochi anni
di un investimento, che era stato molto oneroso per la Regione, sia
in termini di fabbricato sia di impianti. Stando a quanto ci ha
riferito l'Assessore, quello stabilimento che era costato circa 9
miliardi, ai quali si devono aggiungere i circa 5 miliardi per i
macchinari, non è più direttamente utilizzabile, ma occorrono
ulteriori investimenti, che chiederei all'Assessore di volerci
meglio precisare, sia per ristrutturare il fabbricato sia per
costruirne uno nuovo, nonché per inserirvi nuovi impianti.
Riteniamo positiva invece la possibilità di sdoganare in Valle
d'Aosta il caffè che, provenendo da Paesi extra comunitari, anche
in caso di riduzione o cessazione dell'esazione dell'IVA sulle
merci importate dal mercato europeo, rimarrà anche dopo il 1993 e
quell'IVA entrerà comunque nel riparto fiscale regionale.
Pur ritenendo che il gruppo Lavazza, dal punto di vista
industriale e commerciale, sia serio e presenti prospettive,
crediamo tuttavia di dover sottolineare questo mutamento di
direzione, che è risultato costoso ed oneroso per la Regione.
PRESIDENTE:
Ha chiesto la parola il Consigliere Pascale;
ne ha facoltà.
PASCALE (PSI):
Questa nuova convenzione, più che nuova
occupazione, tende indubbiamente al consolidamento di quella
esistente e prevede anche un notevole esborso finanziario da parte
della Regione, quantificabile in 22 miliardi, cui si aggiunge il
mutuo di 11 miliardi. Come diceva il Consigliere Mafrica, desta
anche una certa perplessità il fatto che un fabbricato, già
costruito per la produzione del caffè, necessiti oggi di essere
ristrutturato per la stessa attività.
Tuttavia io vorrei sottolineare anche gli aspetti positivi di
questa convenzione ed il primo è che finisce la
querelle
con
la vecchia gestione della Coinca, nei cui confronti noi socialisti
siamo sempre stati molto critici.
Il secondo aspetto positivo è già stato sottolineato
dall'Assessore Lanivi e concerne l'impegno che non era presente
nella vecchia convenzione, ma che lo è in questa, di effettuare
sdoganamenti anche consistenti in Valle d'Aosta. Occorre ricordare
che nella convenzione si parla di 18 milioni di chilogrammi di
caffè, che saranno sdoganati a Verrès a partire dal giugno del
1991, che corrispondono grosso modo a circa 13 miliardi di imposte
all'anno. Ora, visto che i nove decimi di queste imposte ritornano
in Valle, si può dire che nel giro di due anni l'esborso
finanziario regionale rientra nelle casse regionali.
Una terza osservazione, anche questa positiva, concerne il fatto
che non ci troviamo più di fronte ad una piccola azienda che
trasferisce (e non se n'era mai capito il motivo) la sua attività
in Valle d'Aosta, ma di fronte ad un'azienda di levatura nazionale
e direi anche internazionale, perché mi pare che esporti il suo
caffè anche negli Stati Uniti, e che quindi ci dà una di
prospettiva per l'avvenire.
PRESIDENTE:
Ha chiesto la parola l'Assessore
all'Industria, Commercio, Artigianato e Trasporti, Lanivi; ne ha
facoltà.
LANIVI (ADP):
Faccio solo alcune considerazioni sulle
osservazioni esposte dai Consiglieri Mafrica e Pascale.
In merito all'affidabilità del partner occorre precisare che
oggi il Gruppo Lavazza, direttamente, cioè con il proprio marchio,
ed in modo indiretto, cioè attraverso compartecipazioni o acquisto
di altri marchi, supera la quota del 50% del mercato italiano.
Quindi si tratta di un gruppo che anche dopo il 1992 potrà guardare
con una certa sicurezza al più ampio mercato europeo, che ha come
protagonisti, contrariamente forse alle supposizioni, gli operatori
tedeschi. Credo che l'affidabilità del partner possa essere un dato
rassicurante per questo Consiglio regionale.
I Consiglieri Mafrica e Pascale hanno poi fatto delle
osservazioni sulla obsolescenza dei fabbricati e dei macchinari.
Tengo a precisare che le ristrutturazioni non si riferiscono al
degrado o all'insufficienza dello stabilimento, ma alla
razionalizzazione delle operazioni e dell'organizzazione produttiva
con l'effettuazione delle procedure di sdoganamento. Ne consegue
che i magazzini ed i silos di stoccaggio, l'introduzione di una
nuova linea, quella di decaffeinizzazione, ed il potenziamento di
alcune linee produttive comportano lo spostamento di alcune parti
dall'attuale stabilimento, che era una unità autonoma ed
autosufficiente, collocandole più opportunamente di fianco allo
scalo ferroviario e riutilizzando dei nuovi spazi. Si parla quindi
di adeguamento dello stabilimento attuale alla nuova logica
industriale e pertanto non si può parlare di obsolescenza dello
stabilimento o dei macchinari.
Veniamo ora all'impegno finanziario della Regione, ritenuto
oneroso. Indubbiamente si tratta di investimenti elevati, ma mi
permetto di sottolineare tre aspetti:
1°) si tratta comunque di patrimonio immobiliare industriale di
proprietà regionale e quindi è patrimonio che si aggiunge a quello
della Regione;
2°) i mutui sono operazioni finanziarie, cioè prestiti, che
devono rientrare;
3°) la collocazione della Lavazza nel settore alimentare è
opportuna, anche perché gli ultimi dati evidenziano che l'industria
alimentare in Valle d'Aosta ha dato e sta dando buoni risultati.
Nel caso specifico, senza voler enfatizzare e senza pensare ai
ritorni finanziari dovuti allo sdoganamento del caffè, c'è anche da
tener presente questo notevole beneficio che può far valutare
positivamente tutta l'operazione.
PRESIDENTE:
Se nessuno chiede la parola, pongo in
votazione la ratifica della deliberazione n. 6061.
ESITO DELLA VOTAZIONE
Presenti: 28
Votanti: 25
Favorevoli: 25
Astenuti: 3 (Bajocco, Mafrica e Riccarand)
Il Consiglio approva
Oggetto n. 6218 in data 30 giugno 1989:
Lavori di
sistemazione del complesso industriale ex proprietà Deval ad Arnad
- Opere edilizie - Perizia suppletiva - Concessione proroga
Approvazione nuovi prezzi - Parziale modifica della deliberazione
di Giunta n. 442 in data 20.1.1989. - Approvazione ed impegno di
spesa.
PRESIDENTE:
Se nessuno chiede la parola, pongo in
votazione la ratifica della deliberazione in oggetto.
ESITO DELLA VOTAZIONE
Presenti: 28
Votanti: 25
Favorevoli: 25
Astenuti: 3 (Bajocco, Mafrica e Riccarand)
Il Consiglio approva
Oggetto n. 6636 in data 14 luglio 1989:
Concessione di
un finanziamento all'impresa S.P.F. S.p.A., con sede in Gignod -
conferimento di incarico fiduciario a Finaosta S.p.A.
PRESIDENTE:
Ha chiesto la parola il Consigliere Mafrica:
ne ha facoltà.
MAFRICA (PCI):
Anche in questo caso ci troviamo di fronte
ad una modifica della convenzione precedente. Noi vorremmo avere
delle informazioni sull'attività della ditta SPF, sull'occupazione
attuale e su quella prevista, nonché sulle ragioni che hanno
portato a modificare tale convenzione, nel senso che vorremmo
capire la differenza tra la soluzione di oggi e quella scelta in
precedenza. Poiché a noi pare che l'unica differenza sia da
individuare nel mancato ingresso della Regione o della Finaosta nel
capitale sociale della SPF, vorremmo capire le ragioni di tale
scelta.
PRESIDENTE:
Ha chiesto la parola l'Assessore
all'Industria, Commercio, Artigianato e Trasporti, Lanivi; ne ha
facoltà.
LANIVI (ADP):
Vorrei fare una breve premessa per esprimere
una valutazione positiva sull'inserimento in Valle del Gruppo
Scott, qui indicato con la sigla SPF, che ha sostituito l'attività
della Maxel a Gignod. Si tratta di un'operazione che ha dato frutti
positivi, tant'è che anche alcuni timori della Giunta, insorti
allorquando essa ha approvato questa operazione che avrebbe
determinato la presenza in Valle di due insediamenti industriali
che producevano le stesse cose, sono stati fugati dall'esperienza,
perché i due produttori di bastoncini da sci si rivolgono a due
mercati diversi e quindi non sono in concorrenza tra di loro. In
effetti oggi, anche alla luce dei risultati degli ultimi bilanci,
possiamo dire che ambedue le attività, sia quella della Rossignol
sia quella della SPF di Gignod, che attualmente occupa settantuno
dipendenti, sono in espansione.
La concessione di un finanziamento ci è stata chiesta
dall'azienda e l'Amministrazione regionale ha deciso di accoglierla
in parte. La convenzione originaria prevedeva, tra le altre cose,
la sottoscrizione di un prestito obbligazionario sino ad 1,5
miliardi e la partecipazione, sino al massimo del 35% del capitale
sociale, della Finaosta.
Occorre ricordare che, specie la partecipazione azionaria da
parte della Finaosta, è una opportunità offerta alle aziende e non
un obbligo imposto agli imprenditori, tant'è che abbiamo delle
convenzioni nelle quali è previsto il mandato alla Finaosta di
partecipare al capitale sociale sino ad un massimo del 35%, mentre
vi sono altre operazioni industriali, anche molto consistenti, come
quella stipulata con la Tecdis di Châtillon, dove non esiste alcuna
partecipazione azionaria da parte della Finaosta. Si tratta quindi
di una opportunità che viene offerta e che può essere accettata o
meno.
La SPF, in cambio di queste due ipotesi di utilizzazione delle
agevolazioni regionali, ha proposto la concessione di un mutuo di 2
miliardi. La Giunta regionale ha ritenuto di dover accettare
parzialmente tale richiesta accordando un mutuo sino ad un massimo
di 1,8 miliardi così suddivisi:
- 1.440.000.000 sotto forma di mutuo ammortizzabile in otto
anni, due dei quali di preammortamento, per l'acquisto di beni
strumentali (attrezzature e macchinari);
- 360.000.000 di mutuo ammortizzabili in tre anni, per
l'acquisto di scorte.
Queste operazioni, oltre ad essere assistite da opportune
garanzie, sono naturalmente documentate dalle fatture per
l'acquisto delle attrezzature.
PRESIDENTE:
Se nessuno chiede la parola, pongo in
votazione la ratifica della deliberazione n. 6636.
ESITO DELLA VOTAZIONE
Presenti: 29
Votanti: 25
Favorevoli: 25
Astenuti: 4 (Bajocco, Chenuil, Mafrica e Riccarand)
Il Consiglio approva
Oggetto n. 7350 in data 4 agosto 1989:
Lavori di
ampliamento ed adattamento dello stabilimento di falegnameria
CO.FA.R.CO. di Cogne - Aggiudicazione dei lavori a trattativa
privata all'impresa Impreval di Aosta Parziale modifica della
deliberazione di Giunta n. 442 in data 20.1.1989 Approvazione ed
impegno di spesa.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS):
Nel pacco di queste deliberazioni di
Giunta in ratifica al Consiglio ci sono molte aggiudicazioni di
lavori a trattativa privata e ciò si verifica anche per degli
importi molto elevati. Questa deliberazione riguarda una cifra di
400 milioni, ma successivamente ce ne sono anche altre ancor più
onerose.
Poiché si tratta di un metodo che a nostro avviso andrebbe usato
con molta più cautela e solo in casi molto limitati, noi cogliamo
l'occasione per esprimere il nostro dissenso rispetto a questo
ricorso eccessivo alla trattativa privata, che in alcuni casi non
ci sembra assolutamente giustificata, ed annunciamo che su alcune
di queste deliberazioni noi esprimeremo un voto negativo.
PRESIDENTE:
Ha chiesto la parola il Consigliere Pascale;
ne ha facoltà.
PASCALE (PSI):
Questa deliberazione va completata con
quella successiva n. 8497 del 15 settembre 1989: in questa si parla
di lavori di ampliamento, mentre in quella si parla degli impianti
antincendio ed elettrici.
Innanzitutto vorrei chiedere all'Assessore come mai non si è
proceduto ad un appalto unico, visto che con la seconda
deliberazione si affidano alla stessa ditta Impreval, che si è
aggiudicata i primi lavori, anche altri lavori per 148 milioni.
Quella ditta del resto aveva partecipato ad ambedue gli appalti e
quindi era perfettamente in grado di effettuare tutti e due i
lavori.
Una seconda domanda concerne i tempi, perché mi pare che non ci
siamo molto. L'incendio che si è sviluppato alla Cofarco è
anteriore al maggio del 1987, tant'è che poi sono state effettuate
delle lavorazioni, ma solo ora, dopo più di due anni, si
"informa che si rende necessario approntare al più presto alcune
modifiche allo stabilimento al fine di adeguare gli impianti e le
lavorazioni alla normativa in vigore in materia di prevenzione
incendi...".
Si affida l'incarico di predisporre un progetto ad
un ingegnere di Varese, ma non ho capito se ciò è stato fatto per
fare prima oppure se ciò è stato causa di ulteriori ritardi, e
quindi si va alla trattativa privata per motivi di urgenza.
Ma la trattativa privata risale al mese di giugno, la successiva
gara è dell'8 agosto, per cui si è già perso un mese e mezzo, la
deliberazione è addirittura del 15 settembre... Vorrei qualche
spiegazione in merito, perché la presunta urgenza non viene
giustificata dalla realizzazione pratica.
PRESIDENTE:
Ha chiesto la parola l'Assessore ai Lavori
Pubblici, Fosson; ne ha facoltà.
FOSSON (DC):
Prima risponderò alle osservazioni del
Consigliere Pascale e poi a quelle del Consigliere Riccarand.
In effetti, i lavori di sistemazione immediata, relativi alla
riparazione dei danni dovuti all'incendio, sono stati eseguiti
immediatamente ed in tempi brevi. La progettazione invece di una
serie successiva di lavori è stata affidata all'ing. Cassinerio,
che è titolare di uno studio specializzato in impiantistica ed ha
già lavorato per la SPF di Gignod e per altre attrezzature
industriali. Non appena l'ing. Cassinerio ha presentato i progetti
si è partiti immediatamente con la trattativa privata, previa gara
ufficiosa, per la realizzazione dei lavori.
Il fatto che la successiva deliberazione n. 8497 preveda dei
lavori anche all'impresa Impreval non significa nulla, perché i
lavori dell'impianto fluidico sono stati aggiudicati alla migliore
offerente, che è l'Idrotermica. L'Impreval fornisce soltanto
l'assistenza muraria all'Idrotermica, nel senso che sono stati
impostati dei lavori di edilizia e all'interno di questi sono stati
impostati anche dei lavori di natura idro-termosanitaria nonché
fluidica e poi verranno impostati dei lavori relativi agli impianti
elettrici.
Ecco, la scelta se procedere ad un appalto solo o a tre appalti
diversi è oggetto di discussione da diverso tempo. In linea di
principio può essere meglio, anzi è meglio, fare un appalto solo,
perché in questo modo la Direzione dei lavori e l'Amministrazione
trattano con un'impresa soltanto, che in ogni caso è la
responsabile di tutto l'andamento dei lavori. A fronte di questa
soluzione c'è da parte di imprese specializzate, come quelle che
effettuano gli impianti idro-termosanitari, elettrici o addirittura
quelle che forniscono serramenti o pavimenti speciali, l'esigenza
di appaltare esse stesse in prima persona e c'è una richiesta
costante in questo senso.
Normalmente, quando l'impresa generale appalta il lavoro nella
sua globalità, subappalta poi i singoli impianti alle imprese
specializzate nel settore, che chiaramente hanno un utile inferiore
rispetto ad un appalto fatto direttamente con l'Amministrazione e
noi cerchiamo quindi di contemperare un pochino queste due
esigenze.
In questo caso sono stati fatti tre appalti (parlo anche di un
terzo appalto che arriverà in Consiglio per la ratifica in una
delle prossime adunanze) proprio per dare spazio anche alle imprese
specializzate nel settore.
Penso di aver risposto in modo esauriente a quanto mi chiedeva
il Consigliere Pascale.
Per quanto concerne il discorso generale del Consigliere
Riccarand, posso dire di essere anch'io d'accordo sul fatto che la
trattativa privata debba essere utilizzata solo in alcuni casi e
per motivi di urgenza. Riferendomi alle deliberazioni che
riguardano direttamente l'Assessorato ai Lavori Pubblici di questo
Consiglio regionale, posso dire che noi abbiamo ritenuto che per
questo tipo di lavori ci fossero le caratteristiche di urgenza e
per un lavoro c'è addirittura un verbale di somma urgenza. In ogni
caso sono d'accordo anch'io nel dire che si tratta di un metodo da
non generalizzare e posso dire che terrò debito conto
dell'osservazione del Consigliere Riccarand.
PRESIDENTE:
Ha chiesto la parola il Consigliere Pascale;
ne ha facoltà.
PASCALE (PSI):
Le risposte dell'Assessore Fosson non mi
hanno molto convinto, specie quelle sul carattere di urgenza di
questa deliberazione, per la quale dichiaro la mia astensione.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS):
Vorrei solo ribadire che questa
deliberazione, così come altre che seguono, riguarda opere di
importo notevole che raggiungono addirittura il miliardo. Si tratta
quindi di un intervento grosso, che poteva essere fatto con il
ricorso alla licitazione privata e nel quale, come ha giustamente
osservato il Consigliere Pascale, non si ravvisano e non si colgono
i motivi di urgenza che giustificano il ricorso al metodo della
trattativa privata.
PRESIDENTE:
Se nessuno chiede la parola, pongo in
votazione la ratifica della deliberazione n. 7350.
ESITO DELLA VOTAZIONE
Presenti: 31
Votanti: 24
Favorevoli: 22
Contrari: 2
Astenuti: 7 (Bajocco, Bich, Chenuil, Dolchi, Mafrica, Milanesio
e Pascale)
Il Consiglio approva
Oggetto n. 7438 in data 11 agosto 1989:
Lavori di
risagomatura del piano viabile e stesa del manto di usura, in
conglomerato bituminoso, su alcuni tratti della strada regionale di
Valsavarenche - Appalto dei lavori a licitazione privata -
Approvazione ed impegno di spesa.
PRESIDENTE:
Se nessuno chiede la parola, pongo in
votazione la ratifica della deliberazione in oggetto.
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
Oggetto n 8166 in data 1° settembre 1989:
Dipendente
regionale Dr. Renato Barbagallo - Collocamento a riposo a
domanda.
BICH (Presidente del Consiglio):
Mi sia consentito inviare
un cordiale ringraziamento, anche a nome dell'Ufficio di
Presidenza, al Segretario Generale Dr. Barbagallo, che in questi
anni ha dipanato le matasse più complesse della nostra attività
amministrativa e legislativa. Invio altresì un ringraziamento al
giurista Barbagallo, perché, sempre in questi anni si è proposto
come punto di riferimento nella dottrina ed è stato per noi un fine
interprete della giurisprudenza. Porgo infine all'amico e compagno
Barbagallo il mio più cordiale saluto, accompagnato dall'augurio di
una vita serena e piena di soddisfazioni.
Ha chiesto la parola il Presidente della Giunta, Rollandin; ne
ha facoltà.
ROLLANDIN (UV):
Les raisons des partis ont déjà été
l'objet de considérations sur l'engagement du Secrétaire Général de
l'Administration régionale . De ma part, je veux remercier M.
Barbagallo pour l'activité deployée en faveur de l'Administration
régionale. Je crois que sa participation aux différents projets de
l'Administration même est indéniable et son activité dans des
revues d'ordre juridique a donné la possibilité de le faire
apprécier aussi dans le reste d'Italie.
Je voudrais tout de même signaler d'une façon particulière
l'activité qu'il a déployée au sein de la Commission paritaire pour
défendre les positions de l'Administration régionale face au
problème de ses rapports avec l'Etat. Je pense que l'autonomie
valdôtaine, en cette occasion, a eu dans la personne de M.
Barbagallo un défenseur remarquable.
Il faut souligner aussi que dans ces deux dernières années il y
a eu toute une série de règlements qui ont été approuvés grâce à
l'engagement personnel de M. Barbagallo et des collègues qui
composaient la Commission paritaire qui, je le repète, est d'une
importance fondamentale pour l'avenir de cette Région. En effet,
selon moi, c'est seulement en établissant des rapports clairs avec
l'Etat qu'on peut défendre notre autonomie spéciale.
Donc, je remercie encore une fois M. Barbagallo pour son
activité qui cependant ne terminera pas aujourd'hui, car il a
encore à présenter le Code régional bilingue, qui est en train
d'être formulé depuis deux ans. Je pense que ce travail assez lourd
et difficile sera terminé pour l'année prochaine.
PRESIDENTE:
Ha chiesto la parola il Consigliere Milanesio;
ne ha facoltà.
MILANESIO (PSI):
A nome del Gruppo consiliare socialista
mi associo alle espressioni rivolte al Dr. Barbagallo dal
Presidente del Consiglio e dal Presidente della Giunta, e mi
compiaccio che la Giunta regionale abbia ritenuto opportuno di
servirsi ancora, in qualche modo, della collaborazione del Dr.
Barbagallo.
PRESIDENTE:
Se nessuno chiede la parola, pongo in
votazione per alzata di mano, ai sensi dell'articolo 71, punto 3,
del Regolamento interno del Consiglio, la ratifica della
deliberazione n. 8166
ESITO DELLA VOTAZIONE
Presenti, votanti e favorevoli: 32
Il Consiglio approva all'unanimità
Oggetto n 8195 in data 1° settembre 1989:
Lavori di
smantellamento della linea elettrica a 6 KV collegante la centrale
idroelettrica di Issime (Prop. reg. "ex Ilssa Viola") con l'opera
di presa e della prima campata della linea elettrica 70 KV
collegante la centrale stessa con lo stabilimento "ex Ilssa Viola"
di Pont-Saint-Martin - Esecuzione dei lavori in economia mediante
contratto di cottimo fiduciario - Approvazione ed impegno di spesa
- Parziale modifica della deliberazione di Giunta n. 7637 del
26.8.1988.
PRESIDENTE: Se nessuno chiede la parola, pongo in votazione la
ratifica
della deliberazione in oggetto
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
Oggetto n 8257 in data 8 settembre 1989:
Contributo al
Comune di Hône per la sistemazione a verde delle scarpate del
cavalcavia autostradale in Loc. Ghia - Approvazione di
spesa.
PRESIDENTE:
Se nessuno chiede la parola, pongo in
votazione la ratifica della deliberazione in oggetto.
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
PRESIDENTE:
L'oggetto n. 8301 sarà esaminato alla fine
delle deliberazioni, perché, trattandosi del conferimento di un
incarico, deve essere ratificato con votazione a scrutinio segreto.
Si passa pertanto alla trattazione dell'oggetto n. 8312.
Oggetto n. 8312 in data 8 settembre 1989:
Concessione
di un contributo dell'importo di lire 36.000.000= a favore della
"Association des usagers de la Chapelle d'Eternod", rappresentata
dal suo presidente Sig. Guido Inconnu, per l'esecuzione di
interventi di manutenzione straordinaria nell'edificio per il
culto, dedicato ai Santi Barbara e Antonio da Padova, che è sito in
Frazione Eternod del Comune di Etroubles Approvazione ed impegno di
spesa.
PRESIDENTE:
Se nessuno chiede la parola, pongo in
votazione la ratifica della deliberazione in oggetto.
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
Oggetto n 8326 in data 8 settembre 1989:
Concessione
di un contributo straordinario di lire 3.600.000= alla Società U.S.
Fénis-Nus nelle spese previste per la partecipazione alle finali
nazionali di calcio - Categoria pulcini - in programma a Foligno
nei giorni 24 e 25 giugno 1989 - Approvazione ed impegno di
spesa.
PRESIDENTE:
Se nessuno chiede la parola, pongo in
votazione la ratifica della deliberazione in oggetto.
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
Oggetto n. 8328 in data 8 settembre 1989:
Concessione
di un contributo di lire 1.800.000= al F.C. Aosta veterani per
partecipazione alla "Coupe de l'Amitié" a Ginevra - Approvazione e
finanziamento di spesa.
PRESIDENTE:
Se nessuno chiede la parola, pongo in
votazione la ratifica della deliberazione in oggetto.
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
Oggetto n. 8329 in data 8 settembre 1989:
Concessione
di un contributo di lire 25.000.000= alla FIPAV (Federazione
Italiana Pallavolo) per organizzazione Trofeo delle Regioni -
Approvazione ed impegno di spesa.
PRESIDENTE:
Se nessuno chiede la parola, pongo in
votazione la ratifica della deliberazione in oggetto.
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
Oggetto n 8376 in data 8 settembre 1989:
Corsi di lingua
tedesca nelle scuole di Gressoney-Saint-Jean, Gressoney-La-Trinité
e Issime - Anno scolastico 1988/89 - Approvazione e liquidazione di
finanziamento a saldo.
PRESIDENTE:
Se nessuno chiede la parola, pongo in
votazione la ratifica della deliberazione in oggetto.
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
Oggetto n. 8394 in data 8 settembre 1989:
Concessione
e liquidazione di un contributo all'Associazione Marmifera della
Valle d'Aosta per l'apparizione pubblicitaria delle imprese del
settore sulla guida quinquennale "Pietre, marmi e graniti", edita
da "Globe S.r.1." - Approvazione ed impegno di spesa.
PRESIDENTE:
Se nessuno chiede la parola, pongo in
votazione la ratifica
della deliberazione in oggetto.
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
Oggetto n 8435 in data 8 settembre 1989:
Ulteriori
prestazioni, fornitura e pose di arredi per la nuova Scuola
Alberghiera regionale in Comune di Châtillon - Aggiudicazione
mediante trattativa privata a ditte varie Approvazione di
spesa.
PRESIDENTE:
Se nessuno chiede la parola, pongo in
votazione la ratifica della deliberazione in oggetto.
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
Oggetto n 8436 in data 8 settembre 1989:
Lavori di
adeguamento, di completamento del fabbricato e dell'area esterna
della nuova Scuola Alberghiera regionale, in Comune di Châtillon
Esecuzione dei lavori in economia diretta - Approvazione di
spesa.
PRESIDENTE:
Se nessuno chiede la parola, pongo in
votazione la ratifica della deliberazione in oggetto.
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
Oggetto n. 8479 in data 15 settembre 1989:
Concessione
di un contributo alla "Comunità Montana Gran Paradiso" per
l'organizzazione della 9^ edizione della Festa degli Alberi -
Approvazione e liquidazione di spesa.
PRESIDENTE:
Se nessuno chiede la parola, pongo in
votazione la ratifica della deliberazione in oggetto.
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
Oggetto n 8497 in data 15 settembre 1989:
Lavori di
ampliamento ed adattamento dello stabilimento di falegnameria
CO.FAR.CO., in Comune di Cogne Impianti fluidico antincendio -
Aggiudicazione dei lavori a trattativa privata all'impresa
idrotermica di Aosta Approvazione ed impegno di spesa.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS):
Si tratta di una deliberazione collegata
al discorso che era già stato fatto per la n. 7350, cioè sugli
interventi relativi alla cooperative dei falegnami di Cogne e sul
carattere discutibile e criticabile del ricorso alla trattativa
privata e allo scorporo dei lavori con loro frazionamento in due
deliberazioni.
Ribadisco il giudizio negativo ed il voto contrario su questa
deliberazione.
PRESIDENTE:
Se nessuno chiede la parola, pongo in
votazione la ratifica della deliberazione n. 8497.
ESITO DELLA VOTAZIONE
Presenti: 30
Votanti: 23
Favorevoli: 22
Contrari: 1
Astenuti: 7 (Bich, Chenuil, Dolchi, Gremmo, Mafrica, Milanesio e
Pascale)
Il Consiglio approva
Oggetto n. 8539 in data 15 settembre 1989:
Concessione
di un contributo complessivo di lire 11.000.000= a favore delle
parrocchie di Montjovet, Challand-Saint-Victor e di Vert (Donnas)
rispettivamente per l'ampliamento degli impianti di allarme, il
restauro di statue e parti d'altare e per la ritinteggiatura e la
decorazione degli interni della chiesa parrocchiale di Vert -
Approvazione ed impegno di spesa.
PRESIDENTE:
Se nessuno chiede la parola, pongo in
votazione la ratifica della deliberazione in oggetto.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
Oggetto n. 8586 in data 15 settembre 1989:
Ulteriore
finanziamento al Comitato Sindacale Unitario di Aosta per la
gestione dei corsi sperimentali di scuola media per lavoratori -
Anno scolastico 1 988/89.
PRESIDENTE:
Se nessuno chiede la parola, pongo in
votazione la ratifica della deliberazione in oggetto.
ESITO DELLA VOTAZIONE
Presenti: 30
Votanti: 29
Favorevoli: 29
Astenuti: 1 (Gremmo)
Il Consiglio approva
Oggetto n. 8601 in data 15 settembre 1989:
Aumento
dell'importo delle borse di studio intitolate alla memoria del
Prof. G. Boson, del Can. G. Bréan e dell'Abate G. Trèves da
attribuire a studenti del seminario maggiore di Aosta.
PRESIDENTE:
Se nessuno chiede la parola, pongo in
votazione la ratifica della deliberazione in oggetto.
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
Oggetto n. 8643 in data 22 settembre 1989:
Contributo
straordinario per l'acquisto di presidi sanitari, a favore del
Consorzio degli Apicoltori valdostani.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (PCI):
Poiché qui si fa cenno alla necessità di
usare trattamenti biologici e chimici per combattere la Varroa,
vorrei che l'Assessore Perrin mi fornisse qualche notizia sul
trattamento chimico e sulla sicurezza degli agricoltori che ne
fanno uso.
PRESIDENTE:
Ha chiesto la parola l'Assessore
all'Agricoltura, Foreste ed Ambiente Naturale, Perrin; ne ha
facoltà.
PERRIN (UV):
Le problème de la Varroa commence à devenir
sérieux aussi en Vallée d'Aoste. Depuis trois ans environ, en
effet, ce parasite a été introduit dans notre Région, puis il s'est
développé et, malheureusement, aujourd'hui plusieurs Communes sont
désormais frappés par celui que j'appellerais presque un fléau, car
il risque de détruire complètement les ruches.
Justement, nous avons voulu passer à travers le Consortium des
Apiculteurs pour empêcher toute initiative personnelle de la part
des propriétaires des ruchers; ainsi, à travers le Consortium même
et M. Francesconi, on pourrait mieux appliquer ces acaricides.
Il n'y a pas des dangers pour l'homme, pourvu que, bien sûr, le
produit soit employé convenablement. Il y a pas non plus de danger
de transfert de ce produit dans le miel, si l'opération est
contrôlée. Voilà donc la raison pour laquelle nous avons voulu
donner une contribution exceptionnelle au Consortium: il s'agissait
de mieux contrôler cette opération.
PRESIDENTE:
Se nessuno chiede la parola, pongo in
votazione la ratifica della deliberazione n. 8643.
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
Oggetto n. 8671 in data 22 settembre 1989: Lavori di
sistemazione e adeguamento presso l'edificio "J.M. Alliod" in
Comune di Verrès - Esecuzione dei lavori in economia diretta -
Approvazione ed impegno di spesa.
PRESIDENTE:
Se nessuno chiede la parola, pongo in
votazione la ratifica della deliberazione in oggetto.
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
Oggetto n. 8680 in data 22 settembre 1989:
Lavori di
pavimentazione in conglomerati bituminosi del piazzale interessato
dalla stazione di partenza della telecabina Aost-Pila -
Aggiudicazione dei lavori mediante trattativa privata all'impresa
Follioley Giuliano S.p.A., con sede in Pont-Saint-Martin -
Approvazione ed impegno di spesa.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS):
Questa è una trattativa privata ancora più
sconcertante, perché si tratta solo di asfaltare un piazzale. Io ho
presente il piazzale di partenza della funivia per Pila, anche se
non ne conosco le esatte dimensioni, ma credo che 306 milioni
rappresentino comunque una somma notevolissima.
Tuttavia, al di là della somma, non c'è nessuna valida
argomentazione che possa giustificare il ricorso alla trattativa
privata per asfaltare questo piazzale, per cui invito il Consiglio
a votare contro questa deliberazione, anche perché si sta
instaurando un metodo assolutamente inaccettabile e lesivo della
correttezza che deve stare alla base dei rapporti fra
Amministrazione pubblica e imprese.
PRESIDENTE:
Ha chiesto la parola l'Assessore ai Lavori
Pubblici, Fosson; ne ha facoltà.
FOSSON (DC):
L'urgenza è determinata dal fatto che ci
stiamo avvicinando rapidamente alla stagione invernale ed occorre
avere il piazzale sistemato.
Per quanto concerne l'assegnazione del lavoro a trattativa
privata è opportuno tener presente che l'impresa aveva appaltato il
lotto n. 1 delle pavimentazioni delle strade regionali con un
ribasso del 13% e che con lo stesso ribasso ha eseguito questo
lavoro.
Riconfermo comunque quanto ho già detto prima, in sede di
discussione generale, che si tratta di casi isolati e che noi non
riteniamo di dover generalizzare questo metodo, che però
utilizziamo unicamente quando ce ne sono i motivi. In questo caso
abbiamo ritenuto che i motivi ci fossero.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS):
Io ribadisco che proprio in questo caso
non esiste alcun motivo che possa giustificare il ricorso alla
trattativa privata, perché l'avvicinarsi dell'inverno non è un
avvenimento imprevedibile ed urgente, tale comunque da dover
giustificare un intervento di questo genere: è un avvenimento che
si verifica ogni anno e basta sapersi organizzare e prevedere i
tempi per poter attuare tutte le più corrette procedure.
In questo caso devo inoltre far rilevare che non si è proceduto,
o comunque ciò non emerge dalla deliberazione, neppure ad una gara
ufficiosa per vedere se c'erano altre offerte. Torno a ripetere che
non trattandosi di 20 o 30 milioni, ma di ben 306 milioni,
ribadisco il mio giudizio totalmente negativo nei confronti di
questa deliberazione.
PRESIDENTE:
Se nessuno chiede la parola, pongo in
votazione la ratifica della deliberazione 8680.
ESITO DELLA VOTAZIONE
Presenti: 30
Votanti: 25
Favorevoli: 24
Contrari: 1
Astenuti: 5 (Bajocco, Chenuil, Dolchi, Mafrica e Tonino)
Il Consiglio approva
Oggetto n. 8681 in data 22 settembre 1989:
Lavori
urgenti di pronto intervento per la stabilizzazione del versante a
monte delle frazioni di Vert, Monteil, Chappoz in Comune di Donnas
Esecuzione dei lavori in economia diretta - Approvazione ed impegno
di spesa.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS):
Più che di un'economia diretta, qui si
tratta di una trattativa privata e c'è una maggiore giustificazione
dovuta effettivamente all'urgenza. In questo caso, quindi, il
nostro voto sarà di astensione.
PRESIDENTE:
Se nessuno chiede la parola, pongo in
votazione la ratifica della deliberazione n. 8681.
ESITO DELLA VOTAZIONE
Presenti: 30
Votanti: 29
Favorevoli: 29
Astenuti: 1 (Riccarand)
Il Consiglio approva
Objet n° 8735 en date du 22 septembre 1989:
Octroi
d'une subvention extraordinaire aux associations Solidarietà, Pace
e Sviluppo, A.R.C.I. et Equipe d'Action Culturelle - Approbation et
engagement de dépenses.
PRESIDENTE:
Se nessuno chiede la parola, pongo in
votazione la ratifica della deliberazione in oggetto.
ESITO DELLA VOTAZIONE
Presenti: 30
Votanti: 30
Favorevoli: 29
Contrari: 1
Il Consiglio approva
Oggetto n. 8739 in data 22 settembre 1989:
Concessione
di un contributo all'Associazione Artigiani Valle d'Aosta per
l'organizzazione di una mostra di prodotti regionali - Approvazione
ed impegno di spesa.
PRESIDENTE:
Se nessuno chiede la parola, pongo in
votazione la ratifica della deliberazione in oggetto.
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
Oggetto n. 8792 in data 22 settembre 1989:
Lavori di
sistemazione e pavimentazione piazzale sito nelle prossimità
dell'abitato di Valenzana del Comune di Quart e della strada
d'accesso al magazzino della Cooperativa Produttori Latte e Fontina
di Saint-Pierre Esecuzione dei lavori in economia diretta -
Approvazione ed impegno di spesa.
PRESIDENTE:
Se nessuno chiede la parola, pongo in
votazione la ratifica della deliberazione in oggetto.
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
Oggetto n. 8844 in data 29 settembre 1989:
Lavori di
impermeabilizzazione dei capannoni occupati dalla Società Dolciaria
Mont-Blanc nel complesso industriale ex Sirca David, in Comune di
Arnad - Aggiudicazione a trattativa privata - Approvazione ed
impegno di spesa.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (PCI):
Oltre a chiedere le ragioni di questa
aggiudicazione a trattativa privata, vorrei sapere qualcosa
sull'andamento della Società Dolciaria Mont-Blanc.
PRESIDENTE:
Ha chiesto la parola l'Assessore ai Lavori
Pubblici, Fosson; ne ha facoltà.
FOSSON (DC):
Dalla nuova gestione del la Società Dolciaria
Mont Blanc, sulla quale poi si soffermerà l'Assessore Lanivi, ci è
stato richiesto di sistemare con urgenza la copertura dei capannoni
in previsione della produzione dolciaria che la società sta per
impostare per le vacanze natalizie e che è necessario stoccare in
capannoni che abbiano un minimo di tenuta all'acqua. Poiché si
tratta di materiale deperibile è ovvio che venga trattato in un
certo modo. Questo è il motivo del ricorso alla trattativa privata
e dell'urgenza dei lavori.
Faccio rilevare inoltre che la ditta IPEM ha già lavorato per la
Regione in maniera affidabile e ci ha fatto un'offerta analoga a
lavori che ha già eseguito, previa gara ufficiosa 0 ufficiale, in
altri settori e fabbricati.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (PCI):
L'Assessore ha appena parlato di nuova
gestione, ma mi sembra strano che la vecchia gestione tenesse i
panettoni all'umido...
(...Interruzione dell'Assessore Fosson...)
PRESIDENTE:
Se nessuno chiede la parola, pongo in
votazione la ratifica della deliberazione n. 8844.
ESITO DELLA VOTAZIONE
Presenti: 33
Votanti: 28
Favorevoli: 27
Contrari: 1
Astenuti: 5 (Bajocco, Chenuil, Dolchi, Mafrica e Tonino)
Il Consiglio approva
Oggetto n 8847 in data 29 settembre 1989:
Lavori di
costruzione delle carte regionali della Valle d'Aosta in scala
1:20.000 e 1:50.000, volo aereo 1983 - Aggiudicazione dei lavori a
trattativa privata alla ditta Photocarta s.n.c., con sede in Parma
- Approvazione ed impegno di spesa - Approvazione del progetto -
Esonero dal versamento della cauzione e concessione
dell'anticipazione del 10% ai sensi di legge.
PRESIDENTE:
Se nessuno chiede la parola, pongo in
votazione la ratifica della deliberazione in oggetto.
ESITO DELLA VOTAZIONE
Presenti: 33
Votanti: 32
Favorevoli: 32
Astenuti: 1 (Riccarand)
Il Consiglio approva
Oggetto n. 8853 in data 29 settembre 1989:
Realizzazione
della segnaletica orizzontale della circonvallazione nord di Aosta
- Aggiudicazione dei lavori a trattativa privata - Approvazione ed
impegno di spesa.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS):
Anche questa segnaletica orizzontale sulla
circonvallazione nord di Aosta viene aggiudicata a trattativa
privata, senza neppure l'espletamento di una gara ufficiosa e
pertanto non posso che ribadire le osservazioni già fatte in
precedenza: non si tratta di un lavoro che giustifica il ricorso a
questo tipo di intervento. Qui si dice che si tratta di un
intervento di particolare natura, perché si deve usare un materiale
elastoplastico, ma credo che tutte le ditte che lavorano nella
segnaletica siano in grado di fornire questo materiale.
Giudico quindi negativamente, anche in questo caso, il ricorso
alla trattativa privata e l'assenza di una gara ufficiosa.
PRESIDENTE:
Se nessuno chiede la parola pongo in votazione
la ratifica della deliberazione n. 8853.
ESITO DELLA VOTAZIONE
Presenti: 33
Votanti: 28
Favorevoli: 27
Contrari: 1
Astenuti: 5 (Bajocco, Chenuil, Dolchi, Mafrica e Tonino)
Il Consiglio approva
Oggetto n 8879 in data 29 settembre 1989:
Approvazione
ed impegno della spesa di lire 70.000.000= per l'esecuzione dei
lavori di proseguimento della campagna funghicida e
antiparassitaria delle strutture lignee - Esecuzione dei lavori in
economia diretta.
PRESIDENTE:
Se nessuno chiede la parola, pongo in
votazione la ratifica della deliberazione in oggetto
ESITO DELLA VOTAZIONE
Presenti, votanti e favorevoli: 33
Il Consiglio approva all'unanimità
Oggetto n 8881 in data 29 settembre 1989:
Approvazione
ed impegno della spesa di lire 100.000.000= per l'esecuzione di
lavori di restauro del campanile della chiesa parrocchiale di
Verrayes - Esecuzione dei lavori in economia diretta.
PRESIDENTE:
Se nessuno chiede la parola, pongo in
votazione la ratifica della deliberazione in oggetto.
ESITO DELLA VOTAZIONE
Presenti, votanti e favorevoli: 33
Il Consiglio approva all'unanimità
Objet n° 8923 en date du 29 septembre 1989:
Octroi
d'une subvention extraordinaire au groupe théâtral Lo Charaban pour
l'année 1989 - Approbation et engagement de dépenses.
PRESIDENTE:
Se nessuno chiede la parola, pongo in
votazione la ratifica della deliberazione in oggetto.
ESITO DELLA VOTAZIONE
Presenti, votanti e favorevoli: 33
Il Consiglio approva all'unanimità
Oggetto n. 8930 in data 29 settembre 1989:
Concessione
e liquidazione al consiglio di istituto del Liceo Scientifico "E.
Berard" di Aosta di un finanziamento straordinario di lire
8.000.000= per l'effettuazione di scambi culturali in U.S.A. -
Anno
scolastico 1989/90.
PRESIDENTE:
Se nessuno chiede la parola, pongo in
votazione la ratifica della deliberazione in oggetto.
ESITO DELLA VOTAZIONE
Presenti: 32
Votanti: 31
Favorevoli: 31
Astenuti: 1 (Gremmo)
Il Consiglio approva
Objet n° 8931 en date du 29 septembre 1989:
Bourse
d'études à la mémoire du chanoine G. Brean - Année scolaire
1989/90.
PRESIDENTE:
Se nessuno chiede la parola, pongo in
votazione la ratifica della deliberazione in oggetto.
ESITO DELLA VOTAZIONE
Presenti, votanti e favorevoli: 32
Il Consiglio approva all'unanimità
Objet n° 8932 en date du 29 septembre 1989:
Bourse
d'études à la mémoire du Professeur Evelina Vitale - Année scolaire
1989/90.
PRESIDENTE:
Se nessuno chiede la parola, pongo in
votazione la ratifica della deliberazione in oggetto.
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
Objet n° 8933 en date du 29 septembre 1989:
Bourse
d'étude à la mémoire du Professeur Pietro Samuele Gerbaz Année
scolaire 1989/90.
PRESIDENTE:
Se nessuno chiede la parola, pongo in
votazione la ratifica della deliberazione in oggetto.
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
Objet n° 8958 en date du 29 septembre 1989:
Approbation et engagement de la somme de lire 100 millions au titre
des dépenses pour l'activité et pour le soutien des société
d'émigrés valdôtains à l'étranger.
PRESIDENTE:
Ha chiesto la parola il Consigliere Riccarand;
ne ha facoltà
RICCARAND (NS):
In questa deliberazione di Giunta si fa
riferimento ad un elenco di iniziative, manifestazioni ed attività,
che sarebbe stato realizzato dal Comité Fédéral des Sociétés
d'émigrés valdôtains. Chiedo alla Giunta di farmi pervenire questo
elenco, anche per poter verificare da che cosa e da quali
manifestazioni ed iniziative salta fuori questa somma di 100
milioni, rispetto alla quale non ho delle critiche particolari da
fare.
Ho tuttavia la sensazione che forse dovremmo ripensare un po'
tutta la questione degli emigrati, nel senso che, andando ormai
verso l'unificazione europea, muovendoci in una dimensione europea
e non essendo più quelli di dieci, venti o trent'anni fa i rapporti
di un tempo fra la realtà valdostana e quella francese, credo che
anche il concetto di emigrazione risulta in gran parte superato.
Non vorrei perciò che si continuassero a ripetere all'infinito cose
ormai vecchie e superate. Non mi riferisco in particolare alla
deliberazione in oggetto, ma ho questa sensazione e la pongo come
elemento di discussione e di riflessione.
Per quanto riguarda in particolare questa deliberazione, chiedo
di avere l'elenco che ho chiesto, per poterlo valutare in modo più
approfondito e nel frattempo mi astengo dal votare.
PRESIDENTE:
Ha chiesto la parola il Consigliere Gremmo; ne
ha facoltà.
GREMMO (UAP):
Signor Presidente e colleghi Consiglieri, io
volevo intervenire su un aspetto molto marginale, quasi per
soddisfare una mia curiosità intellettuale, ma, dopo le riflessioni
del Consigliere Riccarand, voglio inter venire nel merito.
La curiosità concerne il fatto che le precedenti deliberazioni
riportano la dizione "
le Gouvernement valdôtain
", mentre
questa riporta la dizione "
le Gouvernement régional
". Ora io
chiedo se si tratti di una forma di autodeterminazione giuridica,
che in questo caso saluto come segnale politico interessante,
oppure se si tratti di una formulazione giuridicamente azzardata,
che a me piace molto, ma che in sede di verifica potrebbe correre
il rischio di essere formalmente eccepita.
Per quanto riguarda le osservazioni del Consigliere Riccarand,
devo dire che a me spiace molto che egli non sia stato presente,
con il Presidente della Giunta, l'Assessore Viérin ed altri due o
tre colleghi, fra i quali c'erano il Capogruppo dell'Union
Valdôtain Stévenin, il Segretario del Consiglio Louvin ed il
sottoscritto, a quell'interessantissima tavola rotonda
sull'emigrazione valdostana, dove gli sarebbe potuta arrivare la
risposta più puntuale ai suoi quesiti direttamente dai
rappresentanti di quell'associazione.
Essi infatti hanno evidenziato che, specie in Francia,
l'associazionismo valdostano, del quale io non ero a conoscenza, è
un tessuto connettivo estremamente valido e che ha delle grosse
ricadute positive anche sulla nostra collettività. In quella sede
si era citato l'esempio dei malati valdostani che vanno a farsi
curare in alcuni ospedali d'Oltralpe, dove proprio la presenza di
questo associazionismo valdostano ha una notevole importanza.
Respingerei, pertanto, in termini politici molto fermi quello
che ha detto il Consigliere Riccarand. Meno male che ci sono queste
associazioni e meno male che operano! Anzi, a mio parere è
assolutamente doveroso che la Regione dia loro una mano.
Sempre per lo stesso Consigliere Riccarand, potrei aggiungere
che gli sarebbe bastato leggere la deliberazione per rendersi conto
dello svolgimento e del seguito avuto da tutta una serie di
manifestazioni, anche di carattere culturale.
Il discorso sull'emigrazione e sull'Europa unita a me sembra
uscire un po' fuori dal tema della deliberazione. In ogni caso, se
proprio vogliamo parlarne, anche se ne parleremo più avanti, io
dico che non c'entra proprio per niente. Qualcuno forse vorrebbe
che i valdostani si facessero piccoli in casa loro per lasciare
posto a chissà chi, ma ad un certo punto occorrerebbe tener
presente che, non solo i valdostani non devono farsi piccoli per
lasciare posto ad altri, ma credo che, proprio in una dimensione di
Europa unita, avrebbe senso per essi rivendicare il fatto che le
caratteristiche dell'emigrazione valdostana sono state ben diverse,
dal punto di vista quantitativo e qualitativo, da quelle di altri.
I valdostani, infatti, all'estero hanno portato lavoro, anzi lavoro
specializzato, non hanno mai portato la mafia e la droga.
Pertanto, se vogliamo vedere un modello di Europa che conservi
valori o un modello di emigrazione che apporta dei contributi e non
toglie niente, credo che questo sia proprio un piccolo, ma per me è
grosso, titolo di merito della comunità degli emigranti
valdostani.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS):
Io non ritengo superato o in via di
superamento l'associazionismo valdostano, sia esso in Italia, in
Francia, in Svizzera o in altre parti, ma ritengo superati i
concetti di emigrazione e di esterno, nel senso che io credo che la
Francia sarà sempre meno estero per la Valle d'Aosta, se mai lo è
stata; così come credo ancora che il concetto di emigrazione è
destinato a scomparire, almeno per quanto riguarda i rapporti tra
noi ed il Paese transalpino.
Le mie osservazioni riguardano questo tipo di terminologia e
questo tipo di concetti, che non hanno nulla a che vedere con il
discorso dell'associazionismo di valdostani, che può esserci nel
Canavese, in Piemonte, a Torino o in Francia. A mio avviso, si
tratta di una realtà che tende ad essere sempre più inserita
nell'Europa unita e che prescinde notevolmente dal discorso
relativo all'estero o all'emigrazione.
PRESIDENTE:
Ha chiesto la parola il Presidente della
Giunta, Rollandin; ne ha facoltà.
ROLLANDIN (UV):
Je veux souligner que, à propos de la
requête faite par M. Riccarand, je donnerai le compte-rendu des
requêtes présentées, mais je veux souligner aussi qu'on avait jugé
utile qu'il y eût un principe de coordination entre les différentes
associations afin de prévoir entre elles un minimum de accord, soit
au niveau des initiatives, soit au niveau des interventions. Ici,
comme vous avez pu apprécier en lisant la délibération même, on
prévoit l'engagement de dépense à la suite des requêtes des
différentes associations.
Je crois que les problèmes se reliant à l'émigration dans le
passé sont encore d'actualité: en effet, chaque fois qu'on se
rencontre on a l'occasion de discuter soit des problèmes des jeunes
qui s'en vont, soit de ceux des vieux émigrés qui voudraient
retourner en Vallée d'Aoste et qui, par conséquent, doivent
réaménager leurs propriétés et leurs bâtiments.
Au cours de ces rencontres on a, donc, l'opportunité d'examiner
toutes ces questions et de se confronter sur les aspects plus
spécifiques, afin de pouvoir en donner une résolution. En tout cas,
je donnerai une réponse à M. Riccarand.
PRESIDENTE:
Ha chiesto la parola il Vicepresidente del
Consiglio, Dolchi; ne ha facoltà.
DOLCHI (PCI):
Visto che dal Consigliere Gremmo è stato
sollevato anche il problema di una certa uniformità, credo che
forse bisognerebbe prenderne nota, perché mi sembra giusto che
nelle deliberazioni, sia di Giunta sia di Consiglio, ci sia sempre
la stessa definizione. Ora, mentre in italiano abbiamo "la Giunta",
in francese abbiamo "
le Gouvernement régional
" o "
le
Gouvernement valdôtain
", per cui ritengo che sarebbe coerente
trovare un'unica formulazione, che si posse ripetere sempre allo
stesso modo.
PRESIDENTE:
Se nessuno chiede la parola, pongo in
votazione la ratifica della deliberazione n. 8958.
ESITO DELLA VOTAZIONE
Presenti: 32
Votanti: 31
Favorevoli: 31
Astenuti: 1 (Riccarand)
Il Consiglio approva
Oggetto n 8301 in data 8 settembre 1989:
Lavori di
costruzione dei ponti per la pista di fondo in località Pian Vollon
e Lille, in Comune di Brusson Aggiudicazione a trattativa privata
Nomina direttore dei lavori - Approvazione ed impegno di
spesa.
PRESIDENTE:
Ricordo che questo oggetto, nel quale si
prevede il conferimento di un incarico professionale, dovrà essere
votato a scrutinio segreto.
Se nessuno chiede la parola, pongo in votazione, per scrutinio
segreto, la ratifica della deliberazione in oggetto.
VOTAZIONE A SCRUTINIO SEGRETO
ESITO DELLA VOTAZIONE
Presenti: 32
Votanti: 32
Favorevoli: 24
Contrari: 8
Il Consiglio approva
