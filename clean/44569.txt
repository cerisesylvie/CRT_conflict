Classificazione
TRASPORTI E VIABILITÀ
Viabilità
TURISMO E INDUSTRIA ALBERGHIERA



Oggetto del Consiglio n. 1542 del 25 maggio 2022 - Resoconto
OGGETTO N. 1542/XVI - Interrogazione: "Valutazioni del tavolo
tecnico giuridico per la promozione della rete sentieristica,
poderale e della viabilità minore della regione".
Bertin (Presidente) -
Punto n. 22 all'ordine del giorno
che sarà anche l'ultimo per la giornata di oggi. Risponde
l'assessore Sapinet.
Sapinet (UV) -
Con quest'iniziativa mi si chiede lo stato
dei lavori del tavolo tecnico giuridico costituitosi al fine di
risolvere le problematiche legate alla percorrenza della rete
sentieristica poderale della Regione e quali sono le prime
valutazioni che sono emerse dalla riunione del tavolo sopra
richiamato. Se ne era già parlato in altre iniziative, con la
deliberazione della Giunta n. 150 del 14 febbraio 2022 era stata
approvata la costituzione di un tavolo tecnico- giuridico per lo
studio di tali problematiche, un tavolo tecnico che è composto da
due rappresentanti del CELVA, dal Coordinatore del Dipartimento
risorse naturali e Corpo forestale, dal Coordinatore del
Dipartimento turismo, sport e commercio, il Coordinatore del
Dipartimento Trasporti e mobilità sostenibile, il Coordinatore del
Dipartimento Legislativo aiuti di Stato, l'Avvocato dirigente e il
Coordinatore ovviamente del Dipartimento Agricoltura.
Nell'ambito del primo incontro il tavolo tecnico ha preso atto
delle principali problematiche da affrontare, con particolare
riferimento all'uso promiscuo dei sentieri e delle strade poderali,
la classificazione anche delle strade, poiché sono di diversa
tipologia, e dei sentieri, della responsabilità in caso di
incidenti e delle varie richieste danni. Ha inoltre condiviso
obiettivi e modalità di lavoro al fine di proporre le possibili
soluzioni ad una tematica complessa e di rilevante interesse sotto
i profili turistico, economico, sociale e ambientale, problematica
che coinvolge diversi soggetti, sia pubblici che privati.
Proprio in relazione alle diverse esigenze e alle tematiche da
affrontare, il tavolo tecnico poi coinvolgerà, di volta in volta,
nei suoi lavori, gli enti ed i soggetti portatori di interessi, per
favorire un approccio partecipativo e interattivo finalizzato al
raggiungimento di proposte operative condivise. Una problematica
molto sentita che deve essere affrontata assolutamente insieme a
tutti i portatori di interesse, ma abbiamo preferito avere un
tavolo decisamente essenziale, poi di volta in volta inviteremo
intorno i portatori di interessi. In quest'ottica partecipativa,
proprio nel successivo incontro che si è svolto il 14 aprile, il
tavolo tecnico ha incontrato alcuni docenti dell'Università della
Valle d'Aosta prendendo atto dello studio sugli aspetti
giuridico-normativi ed economici relativi ai sentieri e a delle
strade poderali in Valle d'Aosta, studio effettuato dal Centro
transfrontaliero sul Turismo e l'Economia di Montagna
dell'Università della Valle d'Aosta. Tale studio è stato affidato
dal Dipartimento Risorse naturali e Corpo forestale alla fine del
2021 come avevamo già anticipato.
Lo studio in questione, dopo aver descritto l'origine storica
dei sentieri, delle strade poderali e della disciplina giuridica
regionale e nazionale corrispondente, analizza le principali
criticità dovute all'utilizzo di sentieri e strade poderali da
parte di escursionisti e cicloturisti, illustrando altresì, i
risultati dei due
focus group,
dove sono stati coinvolti i
principali portatori di interesse locali, sui temi decisamente
importanti e già più volte trattati che meritano di essere
affrontati: i temi della sicurezza sui sentieri e sulle strade
poderali, la responsabilità in caso di incidenti, e la coesistenza
tra escursionismo di tipo pedestre e ciclistico. Lo studio presenta
ancora le principali risultanze di un'indagine
on-line
che
ha avuto un buon successo, era sul sito della Regione, quindi
tendenzialmente hanno risposto soprattutto dei residenti, avente
l'obiettivo di identificare le tipologie di sentiero e di strade
sulle quali vi può essere maggior rischio di incidenti, infortuni e
problemi di conflittualità con i portatori di interesse locali; non
che ne avessimo bisogno, però è stata un'ulteriore voce in più, una
voce anche autorevole.
Con questo Studio quindi il CT-TEM dell'Università della Valle
d'Aosta ha avviato un'originale analisi della problematica in
questione, analizzando e censendo i contenziosi e proponendo, tra
l'altro, proposte su aspetti assicurativi che sono ora al vaglio
dei Dipartimenti regionali interessati. La materia infatti, la cui
competenza, come detto, è trasversale a numerose strutture
dell'Amministrazione regionale, fa riferimento a una normativa che
sappiamo essere complessa e datata, una normativa che si colloca in
un contesto di responsabilità che fa anche riferimento, non ultimo,
al Codice civile e al Codice penale, lo sapevamo della complessità
di questa tematica ma è corretto e doveroso affrontarla.
I temi della sicurezza e della responsabilità sono temi sempre
più attuali e diffusi, anche alla luce dell'aumentata
frequentazione della montagna, di un cresciuto utilizzo ai fini
escursionistici e sportivi, il che fa sì che l'argomento sia spesso
al centro dei nostri incontri con gli Enti Locali, con i Consorzi
di Miglioramento fondiario, con le Consorterie, con gli operatori
turistici e con i rappresentanti delle professioni turistiche.
L'avvento delle
i-bike
è da una parte, una grande
opportunità, dall'altra, ci obbliga ad intervenire in questa
direzione. A tal proposito l'Assessorato all'Agricoltura sta
procedendo all'organizzazione di un evento rivolto ai soggetti
portatori di interesse locali, durante il quale il CT-TEM
dell'Università della Valle d'Aosta illustrerà le risultanze dello
Studio condotto su queste problematiche legate all'attuale
contesto, dove strade poderali e sentieri hanno visto la crescita
di un utilizzo appunto da parte di diverse tipologie di utenti, con
la conseguente maggiore interazione tra diversi soggetti. Si tratta
quindi di un primo momento dedicato alla presentazione di questo
Studio e ovviamente un confronto su di esso che sarà dedicato in
particolare a tutti voi colleghi che naturalmente sarete
interessati, ai Sindaci e ai Presidenti dei vari Consorzi di
Miglioramento fondiario che sono particolarmente interessati e
coinvolti dalla problematica e che, per certi versi, la
subiscono.
Presidente -
Per replica, ha chiesto la parola la
consigliera Foudraz.
Foudraz (LEGA VDA) -
Grazie assessore Sapinet. Avevo
appreso della costituzione del tavolo di lavoro perché, vedendo
settimanalmente le delibere, avevo potuto vedere che il 14 febbraio
era stato deliberato in tal senso, poi anche a seguito dell'uscita
di un comunicato stampa del 15 febbraio, proprio un tema, quello
della percorribilità della rete sentieristica e poderale che... è
un problema che riguarda più strutture e più Assessorati. È un
tema, come già ha anche detto lei, che fa riferimento a una
normativa complessa e anche molto datata perché risale al 1985
quando allora si rendeva necessario il raggiungimento di località
per poter praticare delle pratiche agricole e forestali. Ora come
ora si aggiungono altre necessità perché con l'uso sempre più
massiccio delle biciclette, delle
bike
e delle
e-bike
, sia i sentieri che le strade poderali vengono
frequentate non solo più dagli agricoltori ma anche da coloro che
intendono praticare questo sport. È proprio necessario quindi che
questo tavolo di lavoro arrivi a produrre una normativa che sia più
attuale perché quella che ormai c'è è superata e non comprende
tutti questi aspetti, tutte queste problematiche, quindi una
normativa che, da un lato, consenta di praticare in tutta sicurezza
tutti quei nuovi sport che nel frattempo sono nati in questi
quarant'anni e che, dall'altro, però permetta anche ai presidenti
dei consorzi di dormire sonni tranquilli, perché sono sempre più
numerosi gli incidenti che avvengono in montagna con l'uso delle
biciclette. Io sono a conoscenza che lei ha ricevuto diverse
lamentele scritte da parte di presidenti di consorzio, però
purtroppo so che lei non ha mai neanche risposto a queste
richieste, l'ultima credo che risalga ad aprile. Io mi auguro che
lei risponda perché chiedere è lecito e rispondere è cortesia,
quindi mi auguro che lei lo abbia fatto.
Presidente -
Con quest'interrogazione si concludono i
lavori del Consiglio di oggi che sono aggiornati a domani alle ore
09:00.
---
La seduta termina alle ore 19:56.
