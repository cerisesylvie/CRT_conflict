Classificazione
AMMINISTRAZIONE REGIONALE
INFORMAZIONE



Oggetto del Consiglio n. 3080 del 6 dicembre 2017 - Resoconto
OGGETTO N. 3080/XIV - Disegno di legge: "Modificazioni alla
legge regionale 23 luglio 2010, n. 25 (Nuove disposizioni per la
redazione del Bollettino ufficiale della Regione autonoma Valle
d'Aosta/Vallée d'Aoste e per la pubblicazione degli atti della
Regione e degli Enti locali. Abrogazione della legge regionale 3
marzo 1994, n. 7)".
Morelli (Presidente) -
Punto n. 38 dell'ordine del
giorno. Per l'illustrazione, ha chiesto la parola il collega
Farcoz, ne ha facoltà.
Farcoz (UV) -
Il presente disegno di legge reca:
"Modificazioni alla legge regionale 23 luglio 2010, n. 25". In
particolare, il disegno di legge si determina come atto coerente
con i principi dell'amministrazione digitale, promuovendo quindi
una maggiore accessibilità. Da sottolineare che tale atto permette
di seguire un cammino già intrapreso dagli Enti locali con la legge
regionale n. 6/2017. Inoltre definisce con maggiore precisione le
funzioni dell'Albo notiziario
on line
della Regione e
specifica le modalità di pubblicazione nel Bollettino ufficiale
della Regione, eliminando di regola la pubblicazione integrale, con
particolare riferimento agli allegati e riducendo in tal modo i
costi di pubblicazione degli atti. A seguito dell'approvazione
delle modificazioni proposte, risulterà inoltre necessario
procedere alla rivisitazione della sezione del sito
web
istituzionale della Regione dedicata al BUR e all'Albo notiziario,
con conseguente pubblicazione on line per renderla maggiormente
fruibile al cittadino.
Il presente disegno di legge si compone di cinque articoli.
L'articolo 1 sostituisce il comma 2 dell'articolo 1 della legge n.
25/2010, chiarendo che l'Albo notiziario è uno strumento per la
trasparenza dell'azione amministrativa e la conoscibilità degli
atti con funzione di mera pubblicità/notizia di tutti gli atti in
esso pubblicati, nel rispetto dei principi di cui al decreto
legislativo del marzo 2005 n. 82 e con l'eccezione degli atti
sottratti alla pubblicazione dalla normativa vigente.
L'articolo 2 sostituisce l'articolo 3 della legge regionale n.
25/2010 in merito alla consultazione e conservazione del BUR. In
particolare, tale articolo dispone che il BUR sia realizzato nel
rispetto dei principi di accessibilità, elevata usabilità,
reperibilità, completezza di informazione, chiarezza di linguaggio,
affidabilità, semplicità di consultazione, qualità, omogeneità e
interoperabilità di cui all'articolo 53 del decreto legislativo n.
82/2005. Preme ribadire che una copia analogica dello stesso sia
conservata dalla struttura regionale, che ne cura la produzione per
ogni finalità di legge, ivi comprese le consultazioni per il
pubblico o il rilascio di copia, anche nell'eventualità di
malfunzionamento del sito istituzionale della Regione.
L'articolo 3 reca modificazioni all'articolo 5 della legge
regionale n. 25/2010. In particolare, il comma 1 sostituisce il
comma 5 dell'articolo 5, al fine di chiarire - come accennato in
premessa - che, fatta eccezione per gli atti pubblicati nella parte
prima, la pubblicazione del BUR è effettuata, di regola, per
estratto ovvero con l'omissione della parte narrativa e degli
allegati, salvo che la legge o le strutture regionali, le
amministrazioni e i soggetti di cui al comma 3 non richiedano
espressamente la pubblicazione integrale. L'atto deve pervenire
alla struttura competente già predisposto in tale forma. Il comma
2, invece, sostituisce il comma 7 dell'articolo 5, demandando alla
Giunta regionale l'individuazione di ulteriori criteri e modalità
per la pubblicazione degli atti nel BUR, ciò in coerenza con la
modificazione di cui al successivo articolo 4 e in conformità, per
ciò che concerne la determinazione dei costi di pubblicazione,
all'articolo 3, comma 2, lettera e) della legge regionale del 23
luglio 2010, n. 22, che demanda agli organi di direzione
politico-amministrativa la "definizione di tariffe, canoni e
analoghi oneri a carico di terzi".
L'articolo 4 sostituisce il comma 3 dell'articolo 11 della legge
regionale n. 25/2010 per meglio specificare che gli ulteriori
criteri e modalità per la pubblicazione degli atti nell'Albo
notiziario della Regione sono individuati dalla Giunta regionale
con propria deliberazione.
L'articolo 5, infine, modifica l'articolo 12 della legge
regionale n. 25/2010, relativo alle modalità di pubblicazione degli
atti amministrativi della Regione e degli Enti locali, specificando
che "per gli atti degli Enti locali resta fermo quanto previsto
dagli articoli 52bis e 52ter della legge regionale n. 54. Tale
specificazione consegue alle modificazioni recentemente introdotte
all'articolo 52bis della legge regionale n. 54 per stabilire i
termini e la durata di pubblicazione delle deliberazioni e delle
determinazioni degli Enti locali, pubblicate all'Albo pretorio on
line dell'ente, e degli enti strumentali e degli organismi
strumentali degli Enti locali, pubblicate all'Albo pretorio on line
dell'Ente locale in cui ha sede l'ente o l'organismo.
Présidente -
Merci collègue Farcoz. J'ouvre la discussion
générale. Est-ce qu'il y a des collègues qui souhaitent intervenir?
Il n'y a pas d'interventions, donc je vais fermer la discussion
générale. La discussion générale est fermée. Pour la réplique
est-ce qu'il y a quelqu'un de la part du Gouvernement? A demandé la
parole le Président Viérin.
Viérin (UVP) -
Quelques mots pour remercier le
rapporteur, la commission, les fonctionnaires et les bureaux qui
ont travaillé à ce projet. Il fait partie des objectifs de
simplification et surtout d'accessibilité des citoyens à
l'Administration, c'est-à-dire la possibilité de comprendre souvent
les lois que l'Administration produit. C'est un problème de
dialogue entre citoyens et Administration ; souvent nous avons une
production législative qui est difficile à interpréter et à
comprendre. Ces dispositions vont, comme l'a rappelé le rapporteur,
à améliorer une possibilité, pour la communauté en général, mais
même pour les fonctionnaires et les élus, d'avoir accès à cette
simplification. On pourrait faire d'autres passages sur ce thème.
Nous avons eu dans cette période la possibilité d'avoir quelques
confrontations avec une partie qui s'occupe de la francophonie dans
l'Administration ; bien évidemment d'autres simplifications
pourront être pensées et mises en place, mais déjà cette première
partie est une nette simplification et une possibilité
supplémentaire que l'Administration régionale donne à sa
communauté. Dans ce sens donc nous croyons que le travail a été un
bon travail.
Dalle ore 9:48 riassume la presidenza il Presidente
Rosset
.
Rosset (Presidente) -
Ha chiesto la parola il collega
Bertin, ne ha facoltà.
Bertin (GM) -
Questo è un piccolo passo nella direzione
di dare maggiore facilità di accesso alla documentazione da parte
dei cittadini e quindi la strada è quella di raggiungere questo al
più presto, utilizzando tutte le tecnologie nuove che ci sono per
rendere più facili e più leggibili da parte del cittadino le
attività della pubblica amministrazione. Come dicevo, questo è un
piccolo passo, spero che si voglia proseguire rapidamente con altri
passi che vadano nella direzione di dare maggiore accessibilità in
quel grande progetto che molte democrazie europee e non stanno
seguendo e che è alla base di molte azioni dei Paesi
occidentali.
Presidente -
Ha chiesto la parola il collega Fabbri, ne
ha facoltà.
Fabbri (UVP) -
Per annunciare il voto favorevole del
nostro gruppo dell'Union Valdôtaine Progressiste, che non potrebbe
essere altrimenti per un provvedimento di legge che va nella
direzione della semplificazione, della maggiore accessibilità degli
atti, con un risparmio anche per la pubblica amministrazione nella
pubblicazione cartacea degli atti, pur essendo garantita, ma non
con l'aggravio che c'è stato finora.
Nel ringraziare anche le strutture che si sono adoperate in
questa legge, annunciamo il nostro voto favorevole.
Presidente -
Ha chiesto la parola il collega Chatrian, ne
ha facoltà.
Chatrian (ALPE) -
Come gruppo ALPE, sosterremo queste
modifiche condivise sia in commissione che in Commissione
Regolamento. Vanno ad "asciugare" la proposta per il cittadino, ma
anche per le strutture interne all'Amministrazione regionale.
Sosterremo quindi questa modifica oggi in discussione.
Presidente -
Ha chiesto la parola il collega Fosson, ne
ha facoltà.
Fosson (AC-SA-PNV) -
Anche noi sosterremo questa
proposta, che va nella direzione di una semplificazione e quindi
per un vantaggio di tutti i cittadini valdostani.
Presidente -
Non ci sono altri interventi, possiamo
mettere in votazione l'articolo 1.
La votazione è aperta. La votazione è chiusa.
Presenti: 34
Votanti           
: 34
Favorevoli: 34
Il Consiglio approva all'unanimità.
Articolo 2. Stesso esito. Articolo 3. Stesso esito. Articolo 4.
Stesso esito. Articolo 5. Stesso esito.
Posso mettere in votazione la proposta di legge n. 118 nel suo
insieme. La votazione è aperta. La votazione è chiusa.
Presenti: 34
Votanti           
: 34
Favorevoli: 34
Il Consiglio approva all'unanimità.
