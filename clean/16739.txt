Classificazione
NOMINE E INCARICHI DI CONSULENZA E SPECIALI
Nomine


Resoconto integrale del dibattito dell'aula
Oggetto del Consiglio n. 35 del 15 luglio 1998 - Resoconto
SÉANCE DU 15 JUILLET 1998 (APRÈS-MIDI)
OGGETTO N. 35/XI Elezione di un rappresentante
dell'Amministrazione regionale in seno alla Commissione di cui
all'articolo 5 della legge 18 dicembre 1973, n. 877 "Nuove norme
per la tutela del lavoro a domicilio".
Président Est-ce qu'il y a des propositions pour ce qui est de
l'élection de ce représentant? Il y a uniquement la candidature de
M. Meggiolaro Maurizio. Je prie de distribuer les bulletins de
vote:
Conseillers présents et votants: 32
Suffrages exprimés: 32
Bulletins blancs: 8
Voix obtenues:
Meggiolaro Maurizio: 23
Charles Teresa: 1
Président Je proclame élu M. Meggiolaro.
Deliberazione Il Consiglio
Premesso che:
- la legge regionale 10 aprile 1997, n. 11, disciplina i criteri
e le procedure per le nomine e le designazioni di competenza
regionale e in particolare all'articolo 3 - primo comma -
stabilisce che le nomine indicate nell'allegato A sono attribuite
alla competenza del Consiglio regionale;
- l'articolo 5 della legge statale 18 dicembre 1973, n. 877,
recita quanto segue:
"Presso ogni ufficio provinciale del lavoro e della massima
occupazione è istituita una Commissione per il controllo del lavoro
a domicilio.
La Commissione cura la tenuta e l'aggiornamento del registro dei
committenti di lavoro a domicilio e, su proposta o segnalazione del
direttore dell'ufficio provinciale del lavoro e della massima
occupazione o del capo dell'ispettorato provinciale del lavoro, può
disporre l'iscrizione d'ufficio degli imprenditori inadempienti nel
registro dei committenti lavoro a domicilio. La Commissione dispone
l'iscrizione d'ufficio nel registro di cui al precedente articolo 4
dei lavoratori che non vi abbiano provveduto, su proposta della
Commissione comunale o su segnalazione dell'ispettorato provinciale
del lavoro.
La Commissione ha, inoltre, il compito di accertare e studiare
le condizioni in cui si svolge il lavoro a domicilio e proporre
all'ufficio o all'ispettorato del lavoro competente gli opportuni
provvedimenti.
La Commissione, nominata con decreto del direttore dell'ufficio
provinciale del lavoro e della massima occupazione, è dallo stesso
presieduta ed è composta:
a) dal capo dell'ispettorato provinciale del lavoro o da un suo
delegato;
b) da due rappresentanti dei datori di lavoro, da due
rappresentanti degli artigiani e da cinque rappresentanti dei
lavoratori designati dalle rispettive organizzazioni sindacali che
facciano parte del Consiglio nazionale dell'economia e del lavoro,
avendo riguardo all'effettiva rappresentatività in sede
provinciale;
c) da due rappresentanti dell'amministrazione provinciale,
eletti dal Consiglio provinciale, con rappresentanza della
minoranza.
Avverso i provvedimenti di iscrizione e di cancellazione nel
registro dei committenti il lavoro a domicilio e in quello dei
lavoratori a domicilio è ammesso ricorso, entro il termine di
trenta giorni dalla notifica delle decisioni, alla Commissione
regionale di cui all'articolo 6, che decide in via definitiva.
Le decisioni della Commissione regionale sono notificate agli
interessati entro il termine di sessanta giorni dalla data del
ricorso.
(...Omissis...)
I membri delle Commissioni provinciali e comunali durano in
carica due anni".
- l'articolo 4 del Decreto del Presidente della Repubblica 9
maggio 1994, n. 608 "Regolamento recante norme sul riordino degli
organi collegiali dello Stato" stabilisce quanto segue:
"1. Ai sensi dell'articolo 1, comma 28, lettera c) della legge
24 dicembre 1993, n. 537, il numero dei componenti degli organi
collegiali elencati nell'allegata tabella C, che costituisce parte
integrante del presente regolamento, è ridotto in modo che, per
ogni amministrazione o ente o categoria non sia ammesso più di un
rappresentante salvo che, in casi eccezionali, la presenza di più
rappresentanti della singola amministrazione, ente o categoria sia
giustificata dalla conformazione dell'interesse di cui essi siano
portatori e, comunque, entro i limiti strettamente necessari al
funzionamento dell'organo".
- la Commissione di cui all'articolo 5 della legge 18 dicembre
1973, n. 877, è compresa nell'elenco di cui alla tabella C, del
sopraindicato articolo 4 del D.P.R. 9 maggio 1994, n.608;
- in relazione al rinnovo del Consiglio regionale è necessario
procedere ad una nuova elezione;
Preso atto che, a seguito dell'attivazione da parte della
Segreteria della Giunta regionale della procedura prevista dalla
legge regionale 10 aprile 1997, n. 11, per l'elezione di un
rappresentante della Regione nella Commissione regionale per il
controllo del lavoro a domicilio, è stato inserito, con apposito
provvedimento dirigenziale, nell'albo regionale delle nomine e
designazioni di cui all'articolo 7 della l.r. 11/1997, il seguente
nominativo:
Meggiolaro Maurizio, nato ad Aosta il 12 aprile 1967 ed ivi
residente in Via delle Betulle n. 62;
Ritenuto opportuno proporre al Consiglio di procedere
all'elezione di un rappresentante della Regione nella Commissione
di cui all'articolo 5 della legge 18 dicembre 1973, n. 877;
Richiamati la legge 18 dicembre 1973, n. 877, il D.P.R. 9 maggio
1994, n. 608 e la legge regionale 10 aprile 1997, n. 11;
Richiamati i decreti legislativi n.ri 320/1994 e 44/1998;
Visto il parere favorevole di legittimità rilasciato dal
Direttore della Direzione Affari Generali della Presidenza del
Consiglio, ai sensi dell'articolo 72 della L.R. n. 3/1956 e
successive modificazioni, e del combinato disposto degli articoli
13 - comma 1 - lett. e) e 59 - comma 2 - della L.R. n. 45/1995,
sulla presente deliberazione;
Delibera
di eleggere quale rappresentante dell'amministrazione regionale
in seno alla Commissione di cui all'articolo 5 della legge 18
dicembre 1973, n. 877, il Signor Maurizio Meggiolaro, nato ad Aosta
il 12 aprile 1967.
