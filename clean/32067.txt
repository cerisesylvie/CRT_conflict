Classificazione
ASSISTENZA SOCIALE
Assistenza socio-sanitaria



Oggetto del Consiglio n. 899 del 30 novembre 2009 - Resoconto
OGGETTO N. 899/XIII - Interpellanza: "Ritardi nell'erogazione
delle provvidenze economiche a favore dei nefropatici".
Interpellanza
Ricordata la legge regionale n. 2 del 23 gennaio 2009
"Provvidenze economiche a favore di nefropatici cronici e
trapiantati" che prevede importanti sostegni economici per le
persone con gravi patologie renali e con redditi modesti;
Constatato che tali provvidenze vengono erogate con un
ritardo medio di due mesi rispetto al periodo effettivo di
competenza;
Considerato che sarebbe auspicabile una maggiore tempestività
nell'erogazione di tali provvidenze e che, essendo malati cronici
ed in numero non rilevante, l'amministrazione regionale dovrebbe
essere facilmente in grado di garantire una tempistica adeguata,
cioè corrispondente al periodo di competenza;
i sottoscritti Consiglieri regionali
Interpellano
l'Assessore competente per conoscere se intenda rimuovere
ogni difficoltà burocratica che impedisca una tempestiva erogazione
delle provvidenze economiche ai nefropatici.
F.to: Carmela Fontana - Rigo - Donzel
Président
- La parole à la Conseillère Carmela
Fontana.
Fontana (PD)
- Grazie, Presidente.
La legge regionale 2 del 23 gennaio 2009 "Provvidenze economiche
a favore di nefropatici cronici e trapiantati" prevede importanti
sostegni economici per le persone con gravi patologie renali e con
redditi modesti. Constatato che tali provvidenze vengono erogate
con un ritardo medio di due mesi rispetto al periodo effettivo di
competenza, come Partito Democratico chiediamo all'Assessore
competente se fosse possibile erogare mensilmente questo contributo
che diamo, perché si tratta di persone che già non hanno altri
redditi... pagandoli in due mesi hanno molta difficoltà.
Mi auguro che l'Assessore prenda in considerazione questa nostra
proposta. Grazie.
Président
- La parole à l'Assesseur à la santé, au
bien-être et aux politiques sociales, Albert Lanièce.
Lanièce A.
- Grazie, Presidente. È questa un'occasione
per ricordare come questa legge abbia portato dei miglioramenti, a
cui hanno contribuito tutte le forze, anche in V Commissione...
miglioramenti importanti rivolti alla categoria di pazienti
trapiantati e nefropatici.
Per quanto riguarda l'iniziale ritardo dell'erogazione, c'è
semplicemente da ricordare l'iter per l'applicazione della legge
regionale n. 2, recante modificazioni alla legge regionale n.
10/2003; a seguito della pubblicazione avvenuta sul Bollettino
ufficiale del 17 febbraio 2009, l'ufficio ha provveduto a
richiedere, con nota protocollo n. 6685 del 23 febbraio 2009, la
necessaria variazione di bilancio. Tale variazione fu approvata
dalla Giunta regionale con delibera n. 590 in data 13 marzo 2009;
successivamente, con deliberazione della Giunta regionale n. 722
del marzo 2009 sono stati approvati fra l'altro i nuovi importi
delle provvidenze economiche ai sensi dell'articolo 3. Pertanto
l'iter ha effettivamente prodotto all'inizio un po' di ritardo
tecnico nell'erogazione dei benefici economici relativi al primo
bimestre 2009, in quanto tutte le procedure amministrative
finalizzate alla concreta applicazione della legge si sono concluse
alla fine del mese di marzo 2009, quindi c'è stato all'inizio un
po' di ritardo dovuto all'applicazione della legge.
La procedura di liquidazione relativa al bimestre
gennaio-febbraio 2009 è stata avviata in data 6 aprile 2009
contestualmente ai mandati relativi al secondo bimestre
marzo-aprile. Da questo momento in avanti non vi è stato alcun
ritardo nell'erogazione delle provvidenze a favore dei nefropatici
e trapiantati, che - si ricorda - viene effettuato in rate
bimestrali comprendenti un mese posticipato e un mese anticipato,
secondo quanto stabilito dalla delibera di Giunta regionale n.
3302/2006 concernente la disciplina dei procedimenti amministrativi
preordinati alla concessione delle provvidenze. In particolare,
l'ufficio preposto ha avviato il processo di liquidazione
all'inizio del secondo mese di ogni bimestre, e più precisamente il
6 aprile 2009 per i mesi di gennaio, febbraio, marzo e aprile; il
29 maggio per i mesi di maggio, giugno; il 6 agosto per i mesi di
luglio e agosto; il 6 ottobre per i mesi di settembre e ottobre; il
18 novembre per i mesi di novembre e dicembre. Viene quindi fatto
il bimestre e pagato anche anticipato il mese dopo, in relazione al
fatto che il termine ultimo per effettuare i pagamenti per l'anno
in corso è stato fissato per il giorno 4 dicembre. In realtà,
adesso, è già stato pagato il bimestre novembre-dicembre.
Alla luce di quanto sopra esposto, con esclusione del ritardo
del primo bimestre conseguente l'entrata in vigore della legge
regionale, si evince la regolarità dei pagamenti delle provvidenze
economiche a favore dei nefropatici e trapiantati. Quindi in realtà
viene pagato spesso, viene anticipato il mese dopo come adesso è
stato pagato il mese di novembre ed è già stato anticipato il mese
di dicembre. Il fatto di pagare mensilmente queste provvidenze è
legato alle risorse che ci sono in Assessorato per quanto riguarda
il personale; è chiaro che pagare mensilmente comporterebbe tutta
una serie di attività e procedure burocratiche che andrebbero a
creare dei problemi al settore delle provvidenze per le invalidità
civili, dove il lavoro aumenta sempre più, come si evince dal
bilancio: le domande, le visite, le commissioni mediche...
Posso prendermi l'impegno di verificare se è possibile
effettuare una cosa di questo genere, erogare mensilmente, però
l'erogazione bimensile spesso vuol dire l'anticipo al mese dopo
della quota.
Président
- La parole à la Conseillère Carmela
Fontana.
Fontana (PD)
- Grazie, Assessore.
Quello che le chiedevo è questo impegno, perché pagando
mensilmente c'è una regolarità più incisiva per la persona che
riceve questo assegno mensile; poi, è vero che c'è l'impegno sulle
pensioni di invalidità civile, quelle sono tante... uno sforzo in
più si potrebbe fare, visto che i nefropatici non è che siano una
grande quantità di persone. Lei si prenda questo impegno; io spero
nella sua sensibilità. Grazie.
