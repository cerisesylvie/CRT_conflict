Classificazione
CONSIGLIO REGIONALE
Attività consiliare d'aula


Resoconto integrale del dibattito dell'aula
Oggetto del Consiglio n. 612 del 20 aprile 1994 - Resoconto
OGGETTO N. 612/X - Iscrizione all'ordine del giorno del nuovo
oggetto: "Nomina del Segretario del Consiglio".
Deliberazione - Il Consiglio
- ai sensi del secondo comma dell'articolo 53 del Regolamento
interno del Consiglio;
delibera
di iscrivere all'ordine del giorno dell'adunanza in corso il
se­guente oggetto: "Nomina del Segretario del Consiglio".
Président -
Je demande aux conseillers d'inscrire à
l'ordre du jour l'élection du Conseiller Secrétaire en substitution
de monsieur Agnesod.
Comme tout le monde sait il faut avoir 24 voix pour
l'inscription.
Je cède la parole à monsieur Tibaldi.
Tibaldi (LN) -
Mi pare che in sede di Conferenza
dei Capigruppo siano uscite alcune esigenze e siano state fatte
anche alcune valutazioni. Si è insediato un nuovo Assessore che
ricopriva un incarico all'interno dell'Ufficio di Presidenza e
ovviamente il posto la­sciato libero da Agnesod in qualità di
Consigliere Segretario deve essere ricoperto da un nuovo
Consigliere di maggioranza.
Le osservazioni che sono emerse all'unanimità alla Conferenza
dei Capigruppo, e quando parlo di unanimità mi riferisco
ov­viamente alla minoranza, sono quelle di rivedere l'assetto
dell'Ufficio di Presidenza per quanto riguarda appunto le due
figure che sono espressione della minoranza. Forse questo po­trebbe
essere il momento giusto perché sono cambiati determi­nati
equilibri politici in seguito alle elezioni del 27 e 28 marzo; ci
sono nuovi fermenti da un punto di vista politico e sociale e ci
sembra opportuno che la minoranza si confronti su questo nuo­vo
assetto dell'Ufficio di Presidenza. Chiedo pertanto la so­spensione
della seduta.
Presidente -
Prima di sospendere il Consiglio
vorrei iscrivere l'oggetto all'ordine del giorno.
Votiamo dunque per l'iscrizione dell'oggetto all'ordine del
gior­no.
Presenti, votanti e favorevoli: 34
Il Consiglio approva all'unanimità.
Presidente -
Sospendiamo o riprendiamo i lavori
nel pomeriggio?
Il Consiglio è sospeso per 10 minuti.
Si dà atto che la seduta è sospesa dalle ore 12,19 alle ore
12,41.
Presidente -
I lavori riprendono dopo
l'interruzione chiesta dai consiglieri della Lega Nord. La parola
al Consigliere Tibaldi.
Tibaldi (LN) -
In questa breve riunione le forze
di minoranza hanno verificato l'assetto all'interno dell'Ufficio di
Presidenza e non è emersa la volontà di modificarlo. Ci limitiamo
quindi ad attendere la pro­posta della sostituzione del Consigliere
Agnesod all'interno del medesimo Ufficio e ci riserviamo una
valutazione successiva.
