Classificazione
AMBIENTE
Stoccaggio e smaltimento rifiuti
CONSIGLIO REGIONALE
Costituzione e funzionamento degli organi consiliari



Oggetto del Consiglio n. 1058 del 6 novembre 2019 - Resoconto
OGGETTO N. 1058/XV - Reiezione di mozione: "Impegno per la
diffusione e l'illustrazione nella competente Commissione
consiliare del contratto per la gestione del servizio integrato di
smaltimento e recupero dei rifiuti solidi urbani e
assimilati".
Distort (Presidente) -
Punto n. 4 all'ordine del giorno.
La parola al collega Vesan per l'esposizione.
Vesan (M5S)
- Questa è una mozione decisamente rapida
nella sua illustrazione.
Sostanzialmente la questione è legata all'ormai pluridiscusso
contratto per la gestione integrata dei rifiuti firmato
dall'Amministrazione regionale e dall'ATI aggiudicataria del
servizio in data 2 luglio. Che cosa è successo su questo contratto?
Da allora abbiamo avuto la premura dell'Assessore nei nostri
confronti illustrando, primo fra tutti, questo contratto presso la
Commissione, contratto che sono riuscito ad avere solo grazie ad un
"116" con tutti i crismi della riservatezza, che è di ben 67
pagine; è stato corredato da una dozzina di
slide
, ma non è
stato messo a disposizione dei membri della III Commissione. Questo
contratto è stato successivamente illustrato; illustrato è un modo
di dire, è come se fosse il quaderno dei disegni di un bambino,
perché anche in quel caso, di fronte al CELVA che - ricordiamolo -
è quello che deve sborsare i soldi previsti da questo atto, non è
stata presentata una copia dello stesso contratto. Il contratto è
stato nuovamente illustrato con una descrizione verbale e con la
presentazione di alcune
slide
raffiguranti i fabbricati che
saranno realizzati ed eventuali possibilità di ampliamento dello
stesso. Sulle modalità di gestione abbiamo avuto l'occasione in III
Commissione di fare delle domande all'Assessore e al dirigente
incaricato; costoro hanno fatto delle dichiarazioni in Commissione,
ma, per quello che ho potuto verificare - tristemente solo io, e
credo che anche la collega Pulz abbia copia di questo contratto, ma
nessun altro - è che queste dichiarazioni non sono in realtà
compatibili con quanto è stato scritto e sottoscritto
dall'Amministrazione regionale all'interno di questo contratto.
La richiesta di questa mozione è pertanto la seguente: ma se
questo contratto impegna ogni cittadino valdostano a pagare un
certo tipo di tassa sui rifiuti per i prossimi 17 anni, perché i
cittadini valdostani non possono vederlo? Purtroppo, spesso e
volentieri abbiamo dovuto confrontarci con l'Assessorato
all'ambiente, con il Corpo Forestale e con l'omertà, e siamo ancora
senza risposte o con risposte che arrivano col contagocce, quando
si tratta di dati che dovrebbero essere assolutamente resi di
dominio pubblico. Con questa mozione noi impegniamo la Giunta
regionale a voler fornire ai Consiglieri regionali una copia e a
dare la massima diffusione pubblica del succitato contratto. Faccio
presente che quando l'ORR, finalmente riunito, ha avuto occasione
di vedersi illustrato il contratto, come l'Assessore ci ha detto
nell'ultima seduta, anche ai membri dell'ORR non è stata data una
copia del contratto; così come anche ai rappresentanti
dell'
Unité
, che lo dovranno onorare chiedendo i soldi a ogni
cittadino valdostano, una copia di questo contratto non è stata
fornita. Eppure su questo ci potrebbero essere delle discussioni
interessanti da fare, che forse si sarebbero dovute fare
addirittura prima della firma del contratto, ma lo stesso è stato
firmato e registrato nella totale segretezza; ancora adesso, a
distanza di "4 mesi", il contratto è tutt'ora uno strumento
concesso in visione solo ai Consiglieri regionali che fanno un atto
ispettivo ai sensi dell'articolo 116, non è possibile consultarlo.
Questo è particolarmente spaventoso, perché non ci sono dati
sensibili su questo contratto, poiché regola solamente rapporti di
vincoli operativi ed economici; nella fattispecie, poi, il vincolo
economico non è nemmeno a carico della Regione, quindi a maggior
ragione dovrebbe essere illustrato.
Cito solo due estratti confidando di non venire denunciato per
pubblicazione indebita. Su questo contratto nella prima pagina c'è
scritto "valore presunto euro 95.374.215, IVA esclusa". Ci sono su
questo contratto delle cose... tra gli impegni reciproci,
l'Amministrazione regionale si impegna a far pervenire
all'aggiudicatario tutti i rifiuti urbani e assimilabili raccolti
sul territorio regionale, mentre - per quello che ho potuto sentire
con le mie stesse orecchie in Commissione - è stato ribadito
dall'Assessorato che i RAEE invece non transiteranno per il tramite
della piattaforma del gestore. Però il gestore, nel momento in cui
si trova un contratto scritto da una parte e una dichiarazione
verbale da parte di dirigente e Assessore dall'altra, sono
abbastanza sicuro che, per il tramite dei suoi avvocati, riuscirà a
far valere i suoi interessi appoggiandosi su questo contratto
scritto. Questo contratto scritto prevede, tra le altre cose, che
la Regione potrebbe recedere dal contratto per grave impedimento
per esempio se è intervenuta sentenza di condanna passata in
giudicato per frode nei riguardi dell'Amministrazione appaltante,
quindi non solo questo potrebbe frodare l'amministrazione
appaltante, ma occorre aspettare il terzo grado di giudizio per
decidere se questo contratto possa essere sciolto o se continuiamo
tutti a pagare questo gestore. Al tempo stesso, se invece fosse il
concedente, cioè l'Amministrazione regionale a recedere dal
contratto per motivi di pubblico interesse... i motivi di pubblico
interesse invece no, non valgono una cippa, perché l'aggiudicatario
avrebbe diritto - nonostante il pubblico interesse - a vedersi
corrisposto il valore delle opere realizzate, le penali e altri
costi sostenuti, ma soprattutto un indennizzo a titolo di
risarcimento del mancato guadagno pari al 10 percento del valore
delle opere ancora da eseguire, ovvero del valore attuale dei
ricavi risultanti dal Piano economico finanziario allegato alla
concessione per gli anni residui di gestione. Questo vorrebbe dire
che quasi il concessionario se lo sogna che la Regione chieda per
motivi di interesse pubblico la rescissione, perché questo vorrebbe
dire che con un contratto di questo tipo la Regione Valle d'Aosta è
impegnata a riconoscere l'utile a questo signore per 17 anni, e non
solo l'utile, ma una quota del 10 percento dei ricavi. Vi lascio
quindi immaginare a cosa corrisponde su un contratto del valore di
95 milioni di euro.
Sulla scorta di questo, come Movimento 5 Stelle noi chiediamo a
quest'Aula di voler convincere in una certa qualche maniera la
Giunta regionale a darci la possibilità, a noi Consiglieri, ma non
solo, a tutti i valdostani, di poter vedere un contratto che li
impegna a pagare; impegna ognuno di noi, tutti noi paghiamo la TARI
e quindi tutti noi saremo, negli anni a venire, se saremo ancora
vivi fra 17 anni, a pagare le spese di questo contratto.
Dalle ore 10:55 riassume la presidenza la Presidente Emily
Rini.
Rini (Presidente) -
Apriamo la discussione generale. Chi
vuole intervenire? Ci sono richieste di intervento? Chiudiamo la
discussione generale? La discussione generale è chiusa. La parola
all'Assessore Chatrian per la replica.
Chatrian (AV)
- A seguito del referendum propositivo
avvenuto in data 18 novembre 2012 e dell'aggiornamento con la legge
n. 22 del 2015, è stato approvato il nuovo piano oggetto di una
procedura di VAS che ha raccolto le osservazioni pervenute da
ciascun soggetto, ma soprattutto dal referendum. Successivamente vi
è stata una delibera della Giunta regionale, approvata il 26 giugno
2017 - e, sentita la III Commissione, approvata anche da questa -,
con la quale è stata individuata la concessione di servizi
attraverso la realizzazione di opere a supporto della gestione
quale modello gestionale per l'attuazione del Piano regionale di
gestione dei rifiuti. Tutto questo ha poi avuto seguito soprattutto
con la delibera di Giunta n. 1373 del 9 ottobre 2017, che ha
approvato l'indizione della gara attraverso procedura aperta di
concessione del servizio di gestione integrata dei rifiuti urbani
della Valle d'Aosta, compresa la progettazione e la realizzazione
degli impianti necessari ad assicurare i diversi servizi, nonché
l'adeguamento funzionale del Centro regionale di trattamento dei
rifiuti urbani ed assimilati di Brissogne, che ricomprende la
costruzione di edifici e la realizzazione degli impianti per il
trattamento, nonché la successiva gestione del centro basata su un
piano finanziario che prevede il conferimento di tutte le tipologie
dei rifiuti da parte di tutti i subATO. Ho voluto fare questa breve
cronistoria perché se oggi siamo qui a discutere di contratto è
perché a monte ci sono stati tre passaggi fondamentali.
Cari colleghi, chiederei al collega Vesan di ritirare
gentilmente questa mozione per due motivi principali, non di forma
ma di sostanza. Forse il collega sconta un po' di inesperienza,
posso dirlo in maniera bonaria al collega architetto Vesan, in
quanto, per quanto riguarda la seconda domanda che lei ci pone,
l'illustrazione è già stata fatta in Commissione. Per quanto
riguarda invece il punto primo, il contratto è pubblico, è già
stato pubblicato sul sito della società concessionaria e quindi
tutti i valdostani, tutti i colleghi Consiglieri, tutti i dirigenti
e tutti i Comuni possono assolutamente leggersi il contratto che è
stato stipulato dall'Amministrazione regionale il 2 di luglio.
Presidente -
La parola al collega Vesan.
Vesan (M5S)
- Sarebbe interessante poter approfittare
della discussione generale per sapere quando è stato pubblicato sul
sito di ENVAL il contratto. Io non l'ho ancora visto, per averlo ho
dovuto fare un "116" e richiederlo ripetutamente. Ho dovuto anche
presentare una mozione in data 20 settembre per poter avere una
risposta di questo tipo.
Caro Assessore, come le ho già spiegato nelle premesse,
illustrare in Commissione non significa raccontare che cosa le
sembra o che cosa ritiene ci sia scritto su quest'atto, ma
significa mettere a disposizione un atto e consentire il dibattito
e il confronto, anche con lei e con il dirigente che viene a
illustrarlo all'interno della Commissione. Se nell'illustrare
l'atto in Commissione lei ci racconta solo le parti che le
piacciono, e così il suo dirigente, noi solo su questo abbiamo la
possibilità di discutere e di confrontarci, e allora certo che è
un'illustrazione che non vale assolutamente niente. Ci poteva
scrivere una lettera o mandarci un cartone animato invece di quelle
slide
. Invece quello che chiediamo è la possibilità di
confrontarci sul contratto, perché noi riteniamo che possa essere
di interesse per il Consiglio; se poi invece per il Consiglio non
lo sarà, potrà tranquillamente non votare la nostra mozione.
Per quello che riguarda la pubblicazione, nella mozione noi
chiediamo... forse il mio italiano è particolarmente stringato e
tendo ad essere, nella mia assoluta inesperienza, scorretto nella
grammatica... ma se io chiedo alla Giunta regionale di dare la
massima diffusione pubblica del succitato contratto e lei mi dice:
"Lo ha già pubblicato l'aggiudicatario", non è quello che le ho
chiesto. Non è nemmeno trasparenza della pubblica amministrazione
il fatto di far pubblicare un contratto da parte
dell'aggiudicatario in una data misteriosa, che non ci è ancora
dato sapere ma che è sicuramente successiva alla firma del
contratto, perché la ENVAL, nel momento in cui è stato firmato il
contratto, nemmeno esisteva ancora essendo nata dopo la firma dello
stesso contratto.
Assessore, quello che noi le chiediamo con questa mozione,
quello che noi confidiamo che il Consiglio voglia chiedere con
questa mozione è che questo contratto abbia una debita diffusione
da parte dell'Amministrazione regionale, perché la trasparenza
sugli atti pubblici è sicuramente un dovere anche dei concessionari
di contratti pubblici, ma soprattutto è un dovere da parte
dell'Amministrazione che concede questo tipo di concessione, dovere
a cui lei è assolutamente renitente.
Presidente -
Si è quindi capito che il collega Vesan non
intende ritirare il testo. La parola alla collega Pulz per
dichiarazione di voto.
Pulz (ADU VDA)
- Intervengo per precisare - anche se
forse si poteva intuire - che per Ambiente Diritti Uguaglianza
Valle d'Aosta questa è una mozione assolutamente condivisibile. È
importante infatti conoscere bene gli estremi del contratto, anche
per poter vigilare sulla sua corretta applicazione, un contratto
che non è di facile lettura e che anche noi, come il collega Vesan,
abbiamo avuto tramite accesso agli atti.
Non ritorno sulle parole del collega, che sottoscrivo
completamente, soprattutto l'ultima parte relativa alla trasparenza
dei dati, che non è un nostro "pallino", perché la necessaria
trasparenza sui dati ambientali è riconosciuta da tante leggi.
Inoltre ci risulta che in pochi mesi sia stato consumato già un
sesto dello spazio disponibile nel quarto lotto della discarica.
L'impianto di trattamento a freddo sarà pronto forse tra 2 anni e
per allora, se il ritmo di riempimento non cambia, il quarto lotto
sarà praticamente esaurito.
Noi ci chiediamo ancora una volta dove andranno a finire i
rifiuti non riciclabili prodotti come scarti dall'impianto di
Brissogne e ci chiediamo anche, ancora una volta, chi pagherà
l'extra prezzo per il trasporto di questi rifiuti.
Se la mozione verrà messa ai voti, chiaramente noi, con tutte
queste premesse, esprimeremo il nostro voto assolutamente
favorevole.
Presidente -
La parola all'Assessore Chatrian.
Chatrian (AV)
- Solo per confermare a questo punto
l'astensione della maggioranza su questa mozione e colgo
l'occasione per ribadire ai Consiglieri interessati di divulgare e
fare divulgare ulteriormente l'atto che è stato pubblicato e che a
questo punto è pubblico per noi tutti e per tutti i cittadini
valdostani.
Per quanto riguarda il secondo punto, se la Commissione ritiene
utile un ulteriore confronto sul contratto che è stato siglato a
luglio 2019, sono e siamo a disposizione per entrare nel merito,
nel dettaglio e a disposizione per i Commissari della III
Commissione.
Presidente -
Non ci sono altre richieste. Possiamo
mettere in votazione? Siamo già in dichiarazione di voto. Prego, la
parola al collega Aggravi.
Aggravi (LEGA VDA)
- Scusi, Presidente, semplicemente per
dichiarare la posizione di voto del gruppo LEGA Vallée d'Aoste. A
seguito della discussione e da quello che è emerso, seppur - lo
dico a scanso di equivoci - spesso ci siamo astenuti su mozioni che
chiedevano semplicemente all'Assessore di partecipare o comunque di
illustrare alla competente Commissione un argomento che non è
legato ad un procedimento diciamo speciale o particolare, riteniamo
di appoggiare tale atto.
Voteremo quindi a favore della mozione, perché crediamo che alla
fine di tutto possa essere utile un dibattito ed un'illustrazione
per andare nel dettaglio riguardo ad un argomento molto importante
che interessa la nostra regione.
Presidente -
Altri? Non ci sono altre richieste. Possiamo
aprire la votazione. La votazione è aperta. Votate, colleghi.
Chiudiamo la votazione.
Presenti: 33
Votanti           
: 14
Favorevoli: 14
Astenuti: 19 (Baccega, Barocco, Bertin, Bertschy, Bianchi,
Borrello, Certan, Chatrian, Daudry, Farcoz, Fosson, Marquis,
Minelli, Morelli, Nogara, Peinetti, Rini, Testolin, Viérin)
Il Consiglio non approva.
