Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 593 del 30 maggio 1984 - Resoconto
OGGETTO N. 593/VIII - SMANTELLAMENTO E FUTURA UTILIZZAZIONE
DELL'IMPIANTO DI TIRO AL PICCIONE DI SAINT-VINCENT -
(Interpellanza).
PRESIDENTE
: Do lettura dell'interpellanza presenta dal
Consigliere Riccarand.
INTERPELLANZA
AVENDO APPRESO
dagli organi di stampa notizie
positive, ma anche contraddittorie relative allo smantellamento
dell'impianto di tiro al piccione di Saint-Vincent;
RICORDATO
che la maggioranza del Consiglio regionale,
pur criticando la barbarie del tiro al piccione, aveva in
precedenza respinto due mozioni, rispettivamente di Nuova Sinistra
e del PSI, che chiedevano di porre fine a tale attività;
EVIDENZIATA
la necessità di una posizione chiara da
parte dell'Amministrazione regionale;
il sottoscritto Consigliere regionale
INTERPELLA
la Giunta regionale per sapere:
se è confermata la notizia, apparsa sugli organi di stampa,
della cessazione definitiva dell'attività di tiro al piccione
presso l'impianto di Saint-Vincent;
in che modo si intende trasformare l'attuale impianto di tiro
a volo
.
PRESIDENTE
: Ha chiesto la parola il Consigliere
Riccarand; ne ha facoltà.
RICCARAND (N.S.):
Sugli organi di stampa dell'inizio del
mese di maggio sono apparse alcune dichiarazioni contraddittorie di
esponenti della Giunta in merito al futuro dell'impianto di tiro al
piccione di Saint-Vincent.
In particolare su "La Stampa" del 3 maggio l'Assessore Borbey
dichiara che è stata annullata la competizione internazionale di
tiro al piccione prevista per l'autunno presso l'impianto di tiro a
volo di Saint-Vincent. Il Presidente della Giunta, nello stesso
numero del giornale e nello stesso giorno, dichiara invece di non
sapere nulla della sospensione della gara e dice: "Non abbiamo
fatto passi in questo senso". Sono dichiarazioni contraddittorie e
vari giornali (Il Giornale Nuovo, Il Manifesto, La Repubblica,
Stampa Sera ecc.) giungono persino a definire, dicendo che si
tratta di affermazioni dell'Assessore competente, il futuro assetto
dell'impianto di tiro a volo e al piccione di Saint-Vincent dicendo
che l'impianto di tiro al piccione scomparirà e al suo posto
verranno realizzati due campi di tiro al piattello, un parcheggio e
quattro campi da tennis.
Ovviamente noi siamo d'accordo con lo smantellamento
dell'impianto di tiro al piccione e la sua trasformazione in
strutture diverse, è una posizione che abbiamo sempre espresso in
Consiglio; vorremmo però che la cosa venisse fatta alla luce del
sole, con un'impostazione discussa e condivisa da tutto il
Consiglio, anche perchè in precedenza, per ben due volte, il
Consiglio si è occupato di questo argomento. Una prima mozione era
stata presentata dal nostro Gruppo e una seconda dal P.S.I.; in
entrambe le occasioni la maggioranza del Consiglio ha votato contro
lo smantellamento dell'impianto, mentre poi, nonostante questo
voto, l'orientamento è stato per la chiusura di questo
impianto.
Però, alcuni mesi fa, rispondendo ad un'interrogazione con
risposta scritta, che avevo presentato con una successiva
interpellanza, il Presidente della Giunta disse che i lavori per la
costruzione dell'impianto, che pur avevano superato i due miliardi,
non erano ancora conclusi ed ho visto recentemente ancora alcune
deliberazioni di Giunta in cui si liquidano somme ai progettisti
dell'impianto.
Credo allora che si debba esigere maggiore chiarezza sugli
intendimenti della Giunta rispetto a questo impianto: se non
verranno più fatte gare di tiro al piccione e quale riconversione è
prevista per questo impianto.
PRESIDENTE
: Ha chiesto la parola l'Assessore al Turismo,
Urbanistica e Beni Culturali Borbey; ne ha facoltà.
BORBEY (D.C.):
Sulle contraddizioni tra la mia
dichiarazione e quella del Presidente della Giunta, debbo dire che
la SITAV aveva programmato una gara internazionale per il mese di
settembre e come Giunta decidemmo di fare i passi necessari per il
suo annullamento. Io avevo chiesto ai responsabili della SITAV di
muoversi a livello di Federazione nazionale e la SITAV mi rispose
dicendomi che era riuscita ad annullare la gara. Convinto che
questa lettera fosse stata inviata per conoscenza anche al
Presidente della Giunta, non ho pensato di avvisarlo. E' per questo
che il Presidente, non essendo a conoscenza del contenuto della
lettera, ha dichiarato a "La Stampa" di non saper nulla. Mi sono
già scusato con lui e ora mi scuso pubblicamente.
Per quanto concerne le dichiarazioni fatte a "La Stampa" dico
solo che, per telefono, ho detto al giornalista Giuseppe Lucca che
la gara di tiro al piccione era stata annullata e che la Giunta
regionale stava trattando con l'Amministrazione comunale di
Saint-Vincent e con l'Azienda di soggiorno per trovare una
soluzione alternativa. Avremmo dato incarico di cercare, nella
località di Saint-Vincent, una zona per probabili campi da tennis.
Confermo quanto è stato detto e cioè che la Giunta regionale
verificherà la possibilità di trovare, come alternative al tiro al
piccione, altre infrastutture turistico-sportive.
Debbo dire che, se verrà annullato definitivamente l'impianto di
tiro al piccione, ed è questa la volontà della Giunta regionale, si
eliminerà il campo più a ponente, quello che dà maggiori problemi,
perchè quando si spara alcuni pallini vanno a finire lungo uno
strada vicina. Annullando quel campo potrebbe trovare
localizzazione un parcheggio. Il tutto è ancora nella fase di
studio di massima e verrà discusso e ampliato in sede di Consiglio
regionale.
PRESIDENTE
: Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
Je pense que l'Assesseur Borbey a déjà
expliqué ce qui est arrivé. En effet, au moment qu'on avait eu ce
pourparler, on m'a téléphoné pour me demander si la Junte avait
déjà pris des décisions. Moi, j'ai uniquement dit qu'on n'avait pas
encore pris de décisions parce que dans la Junte on n'avait pas
encore parlé de cet argument et j'ai ajouté qu'on avait l'intention
de modifier notre avis, mais on devait avoir préalablement des
contacts avec la Commune et avec les opérateurs touristiques de la
zone pour savoir ce qu'ils pensaient.
A ce moment-là on n'a pas encore pris de décisions, tout en
voulant confirmer la décision, déclarée au cours du Conseil, de
prévoir un changement qui remplace le tir au pigeon. Donc, je pense
qu'il y a eu une fausse interprétation des journalistes à ce
sujet.
PRESIDENTE
: Ha chiesto la parola il Consigliere
Riccarand; ne ha facoltà.
RICCARAND (N.S.):
Ringrazio l'Assessore Borbey e il
Presidente della Giunta per le risposte e per l'orientamento,
abbastanza definito, verso lo smantellamento dell'impianto ed una
sua utilizzazione alternativa.
Mi auguro che il progetto che verrà elaborato venga sottoposto
al più presto all'esame del Consiglio nell'assemblea o nelle sue
Commissioni.
