Classificazione
CONSIGLIO REGIONALE
Anagrafe patrimoniale - Indennità e previdenza
Costituzione e funzionamento degli organi consiliari


Resoconto integrale del dibattito dell'aula
Oggetto del Consiglio n. 805 del 29 luglio 1999 - Resoconto
OGGETTO N. 805/XI Proposta di legge: "Interventi per il
contenimento della spesa in materia di previdenza dei consiglieri
regionali. Costituzione dell'istituto dell'assegno vitalizio.
Modificazioni alla legge regionale 21 agosto 1995, n. 33 (Norme
sulle indennità spettanti ai membri del Consiglio o della Giunta e
sulla previdenza dei consiglieri regionali)".
Articolo 1 (Finalità e princìpi)
1. La presente legge detta norme per il contenimento della spesa
a carico del bilancio del Consiglio regionale, in materia di
previdenza dei consiglieri regionali, e costituisce l'Istituto
dell'assegno vitalizio, di seguito denominato Istituto, in analogia
a quanto previsto per i membri della Camera dei Deputati.
2. Ai consiglieri regionali della Regione autonoma Valle d'Aosta
spetta, oltre al trattamento indennitario di cui all'articolo 1,
comma 1, della legge regionale 21 agosto 1995, n. 33 (Norme sulle
indennità spettanti ai membri del Consiglio e della Giunta e sulla
previdenza dei consiglieri regionali), come modificato dalla
presente legge, la corresponsione di un assegno vitalizio secondo
criteri stabiliti dalla presente legge e da apposito regolamento di
applicazione dell'Ufficio di Presidenza del Consiglio
regionale.
3. L'Istituto, avente una propria forma giuridica autonoma e un
proprio bilancio, separato da quello del Consiglio regionale, è
amministrato dall'Ufficio di presidenza del Consiglio regionale, è
gestito secondo princìpi assicurativi ed è finanziato dalla
trattenuta obbligatoria a carico dei consiglieri regionali, di cui
all'articolo 3 della l.r. 33/1995, come modificato dalla presente
legge, e dal contributo versato dal Consiglio regionale ai sensi
dell'articolo 6, comma 1, lettera b).
4. L'Istituto provvede all'erogazione dell'assegno vitalizio di
cui all'articolo 1, comma 2, della l.r. 33/1995, come modificato
dalla presente legge, a tutti i consiglieri regionali.
Articolo 2 (Sostituzione dell'articolo 1 della l.r. 33/1995)
1. L'articolo 1 della l.r. 33/1995 è sostituito dal
seguente:
"Articolo 1
(Trattamento indennitario dei consiglieri regionali e assegno
vitalizio)
1. Il trattamento indennitario spettante ai consiglieri
regionali si articola in:
a) indennità di carica e indennità di funzione;
b) diaria;
c) indennità di missione;
d) indennità per fine mandato.
2. Ai consiglieri regionali cessati dal mandato spetta la
corresponsione di un assegno vitalizio, disciplinato negli articoli
13 e seguenti della presente legge."
Articolo 3 (Sostituzione del comma 1 dell'articolo 3 della l.r.
33/1995)
1. Il comma 1 dell'articolo 3 della l.r. 33/1995 è sostituito
dal seguente:
"1. Sull'indennità di carica di cui all'art. 2 è disposta una
trattenuta obbligatoria, quantificata dall'Ufficio di Presidenza
del Consiglio regionale in misura non inferiore al venti per cento,
a titolo di contributo per la corresponsione della indennità di cui
all'art. 1, comma 1, lett. d), e dell'assegno vitalizio, di cui
all'art. 1, comma 2."
Articolo 4 (Individuazione dei beneficiari dell'assegno
vitalizio e criteri di opzione)
1. A tutti i consiglieri regionali entrati in carica
successivamente all'entrata in vigore della presente legge si
applica il regime della capitalizzazione, come disciplinato dalla
presente legge.
2. Ai consiglieri regionali in carica alla data di entrata in
vigore della presente legge e a quelli che hanno maturato il
diritto alla corresponsione dell'assegno vitalizio, ma che non
hanno ancora raggiunto il limite minimo di età, è data facoltà di
optare per il regime della capitalizzazione. In tal caso, il
calcolo per la conversione dal regime della prestazione definita,
come disciplinato dagli articoli 13 e seguenti della l.r. 33/1995,
a quello della capitalizzazione è effettuato sulla base del
capitale richiesto dalla Associazione Nazionale delle Compagnie di
Assicurazione (ANIA) per l'acquisizione di un assegno vitalizio
corrispondente a quello maturato al momento dell'opzione, con una
diminuzione pari al quindici per cento.
3. In alternativa a quanto previsto al comma 2, ai consiglieri
regionali in carica alla data di entrata in vigore della presente
legge è data facoltà di optare per il regime della capitalizzazione
anche solo per gli anni di mandato successivi all'entrata in vigore
della presente legge.
Articolo 5 (Conseguimento del diritto)
1. L'età per conseguire il diritto alla corresponsione
dell'assegno vitalizio è fissata a sessantacinque anni per tutti i
consiglieri regionali entrati in carica successivamente all'entrata
in vigore della presente legge.
2. Ai consiglieri regionali di cui al comma 1 è data la facoltà
di richiedere l'erogazione anticipata dell'assegno vitalizio,
purché non prima dei dieci anni antecedenti il raggiungimento del
limite minimo di età.
3. La facoltà di cui al comma 2 è riconosciuta, altresì, ai
consiglieri regionali in carica alla data di entrata in vigore
della presente legge e a quelli di precedenti legislature che hanno
maturato il diritto alla corresponsione dell'assegno vitalizio. In
tal caso, però, è possibile richiedere l'erogazione anticipata
dell'assegno vitalizio non prima di cinque anni antecedenti il
raggiungimento del limite minimo di età. Inoltre, per coloro che
rimangono nel regime della prestazione definita, l'ammontare del
vitalizio subisce una diminuzione pari al tre per cento per ogni
anno di anticipo.
4. Il limite minimo di età rimane fissato a sessant'anni, ai
sensi dell'articolo 13, comma 1, della l.r. 33/1995, per i
consiglieri regionali in carica alla data di entrata in vigore
della presente legge, nonché per quelli di precedenti legislature
che entrino nuovamente in carica successivamente all'entrata in
vigore della presente legge. In tal caso, per quanto riguarda
l'erogazione anticipata dell'assegno vitalizio, si applica quanto
stabilito al comma 3.
Articolo 6 (Assegno vitalizio)
1. L'assegno vitalizio risulta dalla conversione del capitale
individuale maturato alla data del conseguimento del diritto alla
corresponsione dell'assegno vitalizio. Il capitale è
costituito:
a) dalla trattenuta obbligatoria, prevista dall'articolo 3 della
l.r. 33/1995;
b) dai contributi a carico del bilancio del Consiglio regionale,
stabiliti dall'Ufficio di Presidenza in misura non superiore al
doppio della trattenuta obbligatoria a carico del consigliere
regionale;
c) dal rendimento eventualmente conseguito dall'Istituto.
2. Per i consiglieri regionali in carica alla data di entrata in
vigore della presente legge che rimangono nel regime della
prestazione definita, l'ammontare dell'assegno vitalizio è
determinato in percentuale sull'indennità mensile lorda di cui
all'articolo 2 della l.r. 33/1995, spettante al consigliere al
momento della cessazione del mandato, adeguata all'indice di
variazione dei prezzi al consumo per operai ed impiegati,
determinatosi nell'anno precedente, secondo le rilevazioni
dell'Istituto centrale di statistica (ISTAT).
3. Per gli ex consiglieri regionali che hanno maturato il
diritto alla corresponsione dell'assegno vitalizio, ma che non
hanno ancora raggiunto il limite minimo di età, e che rimangono nel
regime della prestazione definita, l'ammontare dell'assegno
vitalizio è determinato in percentuale sull'indennità mensile
lorda, di cui all'articolo 2 della l.r. 33/1995, percepita dai
consiglieri in carica alla data di entrata in vigore della presente
legge, adeguata agli indici ISTAT.
Articolo 7 (Misura dell'assegno vitalizio)
1. Nel regime della capitalizzazione, come definito all'articolo
6, comma 1, l'ammontare della rendita è determinato dalla
conversione del capitale accantonato con il tasso di conversione
utilizzato dalla Associazione Nazionale delle Compagnie di
Assicurazione (ANIA), valido in quel momento, per l'erogazione di
un assegno vitalizio, in base ai seguenti criteri:
a) età;
b) sesso;
c) tipologia della prestazione.
2. Nel regime della capitalizzazione, qualora il periodo di
contribuzione sia inferiore a trenta mesi, l'erogazione della
prestazione è obbligatoriamente liquidata in forma di capitale.
Articolo 8 (Casi di decesso del consigliere regionale e di
inabilità permanente al lavoro)
1. In caso di decesso del consigliere regionale che ha maturato
il diritto all'erogazione dell'assegno vitalizio, ma che ancora non
lo percepisce, la posizione individuale dello stesso è riscattata
dal coniuge o dai figli, ovvero, in loro mancanza, da altri eredi
se già viventi a carico del consigliere. In mancanza di tali
soggetti la posizione rimane acquisita all'Istituto dell'assegno
vitalizio.
2. Nel caso in cui il consigliere regionale deceda nel corso
dell'esercizio del primo mandato, i soggetti di cui al comma 1
hanno comunque diritto all'assegno vitalizio minimo, pari al valore
della prestazione al termine del mandato quinquennale.
3. Nel caso in cui il consigliere regionale divenga totalmente e
permanentemente inabile al lavoro nel corso dell'esercizio del
primo mandato, ha comunque diritto all'assegno vitalizio minimo,
pari al valore della prestazione al termine del mandato
quinquennale. Si applicano, in ogni caso, le disposizioni di cui
all'articolo 14, commi 2, 3 e 4, e all'articolo 15 della l.r.
33/1995.
4. Le norme di cui al presente articolo si applicano soltanto ai
consiglieri regionali che optano per il regime della
capitalizzazione. Invece, per i consiglieri regionali che rimangono
nel regime della prestazione definita, continuano ad applicarsi le
corrispondenti norme della l.r. 33/1995.
Articolo 9 (Casi di restituzione e di riscatto)
1. Ai consiglieri regionali cui si applica il regime della
capitalizzazione è data facoltà di chiedere la restituzione delle
trattenute obbligatorie effettuate ai sensi dell'articolo 3, comma
1, della l.r. 33/1995, come modificato dalla presente legge,
incrementate del rendimento conseguito dall'Istituto, mentre le
quote versate dalla Regione, ai sensi dell'articolo 6, comma 1,
lettera b), rimangono in capo all'Istituto e sono vincolate alle
finalità previdenziali dell'ex consigliere regionale.
2. Ai consiglieri regionali cui si applica il regime della
capitalizzazione è consentito, entro dodici mesi dalla cessazione
del mandato o dall'entrata in vigore della presente legge, se si
tratta di consiglieri regionali di precedenti legislature, il
riscatto dell'ammontare della prestazione in capitale,
corrispondente al totale accantonato o convertito ai sensi
dell'articolo 4, comma 2, se motivato dal finanziamento di altra
forma previdenziale.
3. La facoltà di restituzione, di cui al comma 1, e quella di
riscatto, di cui al comma 2, sono subordinate alle effettive
disponibilità finanziarie dell'Istituto.
Articolo 10 (Rinvio alla legge regionale 19 agosto 1998, n.
48)
1. Le disposizioni di cui all'articolo 1 della legge regionale
19 agosto 1998, n. 48 (Ulteriori norme sulle indennità spettanti ai
membri del Consiglio e della Giunta e sulla previdenza dei
consiglieri regionali) si applicano anche all'assegno vitalizio,
come disciplinato dalla presente legge.
Articolo 11 (Disposizioni transitorie)
1. Le disposizioni della presente legge si applicano anche agli
ex consiglieri regionali che hanno maturato il diritto all'assegno
vitalizio, ai sensi della l.r. 33/1995 e del "Regolamento della
Cassa di Previdenza per i Consiglieri della Regione autonoma Valle
d'Aosta", approvato dall'Assemblea dei Consiglieri il 28 luglio
1972 e modificato il 14 dicembre 1976, ma che ancora non lo
percepiscono.
2. Agli ex consiglieri regionali cessati dal mandato prima
dell'entrata in vigore della l.r. 33/1995, che non hanno maturato
il diritto alla corresponsione dell'assegno vitalizio, è data
facoltà di avvalersi di quanto previsto all'articolo 17, comma 1,
della l.r. 33/1995.
3. Gli ex consiglieri regionali che intendono avvalersi della
facoltà di cui al comma 2 devono presentare domanda scritta al
Presidente del Consiglio regionale entro il termine perentorio di
centottanta giorni dalla data di entrata in vigore della presente
legge.
Articolo 12 (Modalità di finanziamento dell'Istituto)
1. La Regione riconosce all'Istituto un credito pari ai diritti
maturati dai consiglieri regionali e dagli ex consiglieri regionali
al 31 dicembre 1999, per un ammontare complessivo valutato in lire
115 miliardi (Euro 59.392.543,40).
2. La Regione trasferisce all'Istituto le somme di cui al comma
1 sulla base di un piano di rientro che riconosca, sulle quote di
credito non ancora rimborsate, un tasso di rivalutazione monetaria
pari all'indice ISTAT.
3. Il piano di rientro prevede il trasferimento di lire 1200
milioni (Euro 619.748,28) per l'anno 2000 e di lire 3000 milioni
(Euro 1.549.370,70) per l'anno 2001 ed il versamento di quote
annuali a copertura del debito residuo, da estinguere entro l'anno
2010.
Articolo 13 (Disposizioni finanziarie)
1. Alla copertura dell'onere di lire 1200 milioni per l'anno
2000 e di lire 3000 milioni per l'anno 2001, che grava sul capitolo
20010 di nuova istituzione sul bilancio pluriennale della Regione
1999-2001 con la denominazione "Trasferimento all'Istituto
dell'assegno vitalizio dell'ammontare corrispondente ai diritti
maturati dai Consiglieri regionali alla data del 31/12/1999" si
provvede mediante utilizzo degli stanziamenti iscritti al capitolo
69020 del medesimo bilancio, a valere sui seguenti accantonamenti
previsti all'allegato 1 del bilancio stesso:
a) quanto all'anno 2000, per lire 1200 milioni,
sull'accantonamento previsto al punto B.1.1. (Legge quadro per la
riorganizzazione del sistema di sostegno alle imprese e delle
funzioni camerali);
b) quanto all'anno 2001, per lire 2000 milioni,
sull'accantonamento previsto al punto B.1.1. (Legge quadro per la
riorganizzazione del sistema di sostegno alle imprese e delle
funzioni camerali) e per lire 1000 milioni, sull'accantonamento
previsto al punto B.2.3. (Promozione e creazione di servizi di
assistenza tecnico-economica di marketing a favore delle
piccole/medie imprese nei settori del commercio e del turismo).
2. A decorrere dall'anno 2002, l'onere annuo a carico della
Regione è determinato con legge di bilancio.
Articolo 14 (Variazioni di bilancio)
1. Alla parte spesa del bilancio della Regione sono apportate le
seguenti variazioni:
a) in diminuzione:
cap. 69020 "Fondo globale per il finanziamento di spese di
investimento"
anno 2000 lire 1.200.000.000
anno 2001 lire 3.000.000.000;
b) in aumento:
programma regionale 1.1.1.
Codificazione 1.1.1.6.2.1.1.1.
cap. 20010 (di nuova istituzione)
"Trasferimento all'Istituto dell'assegno vitalizio
dell'ammontare corrispondente ai diritti maturati dai Consiglieri
regionali alla data del 31/12/1999"
anno 2000 lire 1.200.000.000
anno 2001 lire 3.000.000.000.
Articolo 15 (Entrata in vigore)
1. La presente legge entrerà in vigore il giorno successivo alla
pubblicazione sul Bollettino ufficiale della Regione del
regolamento di applicazione previsto all'articolo 1, comma 2, e
comunque in data non anteriore al 1° gennaio 2000.
Président
La parole au rapporteur, Conseiller Borre.
Borre (UV)
La proposta di legge regionale in esame ha come
obiettivo la trasformazione del sistema previdenziale dei
consiglieri regionali dall'attuale regime della prestazione
definita al regime della capitalizzazione retto secondo principi
assicurativi.
La proposta di legge regionale prevede la costituzione
dell'istituto dell'assegno vitalizio che ha una propria forma
giuridica e un proprio bilancio separato da quello del Consiglio
regionale.
L'istituto, che verrà amministrato dall'Ufficio di Presidenza
del Consiglio regionale, si farà carico di corrispondere l'assegno
vitalizio a tutti i consiglieri regionali.
Sono fatti salvi i diritti acquisiti dai consiglieri regionali
che già percepiscono l'assegno vitalizio, mentre vengono stabilite
nuove disposizioni per i consiglieri regionali delle prossime
legislature.
Tale normativa consentirà all'Amministrazione regionale di
evitare una crescita esponenziale della spesa in materia di
previdenza dei consiglieri in quanto l'entità della contribuzione
regionale viene ora fissata in maniera certa consentendo nel lungo
termine un contenimento della spesa.
Président
Quelqu'un demande la parole? Je soumets au vote
l'article 1
er
:
Conseillers présents et votants: 32
Pour: 32
Le Conseil approuve à l'unanimité.
Je soumets au vote l'article 2:
Conseillers présents et votants: 32
Pour: 32
Le Conseil approuve à l'unanimité.
Je soumets au vote l'article 3:
Conseillers présents et votants: 32
Pour: 32
Le Conseil approuve à l'unanimité.
Je soumets au vote l'article 4:
Conseillers présents et votants: 32
Pour: 32
Le Conseil approuve à l'unanimité.
Je soumets au vote l'article 5:
Conseillers présents et votants: 32
Pour: 32
Le Conseil approuve à l'unanimité.
Je soumets au vote l'article 6:
Conseillers présents et votants: 32
Pour: 32
Le Conseil approuve à l'unanimité.
Je soumets au vote l'article 7:
Conseillers présents et votants: 32
Pour: 32
Le Conseil approuve à l'unanimité.
Je soumets au vote l'article 8:
Conseillers présents et votants: 32
Pour: 32
Le Conseil approuve à l'unanimité.
Je soumets au vote l'article 9:
Conseillers présents et votants: 32
Pour: 32
Le Conseil approuve à l'unanimité.
Je soumets au vote l'article 10:
Conseillers présents et votants: 32
Pour: 32
Le Conseil approuve à l'unanimité.
Je soumets au vote l'article 11:
Conseillers présents et votants: 32
Pour: 32
Le Conseil approuve à l'unanimité.
Je soumets au vote l'article 12:
Conseillers présents et votants: 32
Pour: 32
Le Conseil approuve à l'unanimité.
Je soumets au vote l'article 13:
Conseillers présents et votants: 32
Pour: 32
Le Conseil approuve à l'unanimité.
Je soumets au vote l'article 14:
Conseillers présents et votants: 32
Pour: 32
Le Conseil approuve à l'unanimité.
Je soumets au vote l'article 15:
Conseillers présents et votants: 32
Pour: 32
Le Conseil approuve à l'unanimité.
Je soumets au vote le projet de loi dans son ensemble:
Conseillers présents et votants: 32
Pour: 32
Le Conseil approuve à l'unanimité.
Les travaux du Conseil sont suspendus et reprendront demain
matin à 9 heures 15.
La séance est levée.
La séance se termine à 0 heures 13.
