Classificazione
ASSISTENZA SANITARIA E OSPEDALIERA
Igiene e sanità pubblica



Oggetto del Consiglio n. 1047 del 16 dicembre 2004 - Resoconto
OGGETTO N. 1047/XII - Proposta di legge: "Disposizioni in
materia di destinazione delle ceneri da cremazione".
Articolo 1
(Oggetto)
1. La presente legge, nel rispetto della dignità, della
libertà di scelta, delle convinzioni culturali e religiose di ogni
individuo, disciplina la dispersione e la conservazione delle
ceneri derivanti dalla cremazione dei defunti e dalla cremazione
dei resti mortali e dei resti ossei, nell'ambito dei principi della
legge 30 marzo 2001, n. 130 (Disposizioni in materia di cremazione
e dispersione delle ceneri).
Articolo 2
(Autorizzazione)
1. La dispersione e la conservazione delle ceneri sono
autorizzate dall'ufficiale dello stato civile del Comune di
decesso, sulla base della volontà del defunto.
Articolo 3
(Destinazione delle ceneri)
1. Le ceneri derivanti da cremazione possono essere:
a) disperse, con le modalità di cui all'articolo 6;
b) conservate in un'urna sigillata, che deve essere
alternativamente:
1) tumulata in cimitero;
2) interrata in cimitero;
3) oggetto di affidamento personale.
Articolo 4
(Manifestazione della volontà)
1. La volontà del defunto per la dispersione o la
conservazione delle proprie ceneri è manifestata tramite:
a) disposizione testamentaria, tranne nei casi in cui i
familiari presentino una dichiarazione autografa del defunto
contraria, fatta in data successiva a quella della disposizione
testamentaria stessa;
b) dichiarazione autografa, resa ad associazioni riconosciute
che abbiano tra i propri fini la cremazione dei cadaveri dei propri
associati, nella quale risulti, oltre alla volontà di essere
cremato, l'indicazione della destinazione delle proprie
ceneri.
2. In mancanza di manifestazione di volontà del defunto,
espressa nei modi di cui al comma 1, la volontà è manifestata dal
coniuge o, in difetto, dal parente più prossimo, individuato ai
sensi degli articoli 74, 75, 76 e 77 del codice civile e, in caso
di concorrenza di più parenti dello stesso grado, dalla maggioranza
assoluta di essi, manifestata all'ufficiale dello stato civile del
Comune di decesso o di residenza. Nel caso in cui la volontà sia
stata manifestata all'ufficiale dello stato civile del Comune di
residenza, questi inoltra immediatamente il relativo processo
verbale all'ufficiale dello stato civile del Comune di
decesso.
3. Per i minori e per le persone interdette la volontà è
manifestata dai legali rappresentanti.
4. In caso di mancata indicazione della destinazione delle
ceneri da parte del defunto o dei soggetti di cui ai commi 2 e 3,
le stesse sono conservate nel cinerario comune di cui all'articolo
80, comma 6, del decreto del Presidente della Repubblica 10
settembre 1990, n. 285 (Approvazione del regolamento di polizia
mortuaria).
Articolo 5
(Consegna e trasporto delle ceneri)
1. La consegna delle ceneri è effettuata ai soggetti
individuati nella manifestazione di volontà del defunto. In
mancanza di manifestazione di volontà, la consegna delle ceneri è
effettuata ai soggetti di cui all'articolo 4, commi 2 e 3, o a
persona delegata dai predetti soggetti.
2. La consegna delle ceneri è effettuata previa
sottoscrizione, da parte dei soggetti di cui al comma 1, di un
documento redatto in triplice copia, di cui una conservata presso
l'impianto di cremazione, una presso il Comune nel cui territorio è
avvenuto il decesso e una dal consegnatario delle ceneri. Tale
documento costituisce documento di accompagnamento per il trasporto
delle ceneri.
3. Il trasporto delle ceneri non è soggetto alle misure
precauzionali previste per il trasporto delle salme, salva diversa
indicazione dell'autorità sanitaria.
Articolo 6
(Dispersione delle ceneri)
1. La dispersione delle ceneri è eseguita dai soggetti
individuati nella manifestazione di volontà del defunto. In
mancanza di manifestazione di volontà, la dispersione delle ceneri
è eseguita dai soggetti di cui all'articolo 4, commi 2 e 3, o dal
rappresentante legale delle associazioni di cui all'articolo 4,
comma 1, lettera b), o da persona delegata dai predetti soggetti, o
ancora, in difetto, da personale autorizzato dal Comune, che vi
provvede limitatamente ai luoghi di cui al comma 2, lettere a) e
b).
2. La dispersione delle ceneri è consentita, sulla base della
volontà del defunto, nei seguenti luoghi:
a) nel cinerario comune di cui all'articolo 80, comma 6, del
d.P.R. 285/1990;
b) in area verde a ciò appositamente destinata all'interno
dei cimiteri;
c) in natura, purché ad una distanza di oltre 200 metri da un
qualunque insediamento abitativo;
d) nei laghi, nei torrenti e nei fiumi, nei tratti liberi da
manufatti;
e) in aree private.
3. In caso di mancata manifestazione di volontà del defunto,
o dei soggetti di cui all'articolo 4, commi 2 e 3, sul luogo di
dispersione delle ceneri, le stesse sono disperse nel cinerario
comune di cui all'articolo 80, comma 6, del d.P.R.
285/1990.
4. La dispersione è vietata nei centri abitati come definiti
dall'articolo 3, comma 1, numero 8, del decreto legislativo 30
aprile 1992, n. 285 (Nuovo codice della strada).
5. La dispersione in aree private, purché ad una distanza di
oltre 200 metri da un qualunque insediamento abitativo, deve
avvenire all'aperto, con il consenso dei proprietari, e non può
dare luogo ad attività aventi fini di lucro.
Articolo 7
(Conservazione delle ceneri)
1. La conservazione delle ceneri nell'urna sigillata è
effettuata dai soggetti individuati nella manifestazione di volontà
del defunto. In mancanza di manifestazione di volontà, la
conservazione delle ceneri è effettuata dai soggetti di cui
all'articolo 4, commi 2 e 3.
2. I soggetti di cui al comma 1 possono disporre dell'urna,
nel rispetto della volontà del defunto, con le modalità di cui
all'articolo 3, comma 1, lettera b).
3. L'urna sigillata è conservata in modo da consentire
l'identificazione dei dati anagrafici del defunto.
4. In caso di affidamento personale, l'ufficiale dello stato
civile annota in un apposito registro le generalità del soggetto
affidatario e quelle del defunto medesimo. Se l'affidatario o i
suoi eredi intendono, per qualsiasi motivo, rinunciare
all'affidamento dell'urna contenente le ceneri, esse vengono
conferite nel cinerario comune di cui all'articolo 80, comma 6, del
d.P.R. 285/1990, previa autorizzazione dell'ufficiale dello stato
civile.
Articolo 8
(Destinazione delle ceneri derivanti dalla cremazione dei
resti mortali e dei resti ossei)
1. La destinazione delle ceneri derivanti dalla cremazione
dei resti mortali e dei resti ossei avviene con le modalità di cui
all'articolo 3, e secondo la disciplina della presente legge, ed è
rimessa alla volontà del coniuge o, in difetto, del parente più
prossimo individuato ai sensi degli articoli 74, 75, 76 e 77 del
codice civile e, in caso di concorrenza di più parenti dello stesso
grado, della maggioranza assoluta di essi, manifestata
all'ufficiale dello stato civile.
2. In caso di irreperibilità dei soggetti di cui al comma 1,
dopo trenta giorni dalla pubblicazione di uno specifico avviso
nell'albo pretorio del Comune, l'ufficiale dello stato civile
autorizza la destinazione delle ceneri derivanti da cremazione dei
resti mortali e dei resti ossei di salme interrate da almeno dieci
anni e di salme tumulate da almeno venti anni.
Articolo 9
(Regolamenti comunali)
1. I Comuni adeguano i propri regolamenti di polizia
mortuaria alle disposizioni della presente legge entro un anno
dalla data di entrata in vigore della stessa, avuto riguardo, in
particolare, alle dimensioni delle urne, alle caratteristiche dei
luoghi di conservazione da parte dei privati in modo da garantire
la sicurezza da ogni forma di profanazione e ad ogni altra
prescrizione di carattere igienico-sanitario.
2. La violazione delle disposizioni dei regolamenti di
polizia mortuaria è soggetta alla sanzione amministrativa del
pagamento di una somma di denaro da euro 25 a euro 500.
3. Per l'applicazione delle sanzioni di cui al comma 2, si
osservano le disposizioni della legge 24 novembre 1981, n. 689
(Modifiche al sistema penale), da ultimo modificata dalla legge 12
giugno 2003, n. 134 (Modifiche al codice di procedura penale in
materia di applicazione della pena su richiesta delle
parti).
Articolo 10
(Commemorazioni)
1. Affinché non sia perduto il senso comunitario della morte,
nel caso di affidamento personale o nel caso di dispersione delle
ceneri, i dati anagrafici del defunto possono figurare su apposita
targa, individuale o collettiva, all'interno del cimitero.
2. Anche al momento della dispersione delle ceneri possono
avere luogo forme rituali di commemorazione.
Articolo 11
(Informazione ai cittadini)
1. I Comuni promuovono l'informazione ai cittadini residenti
nel proprio territorio sulle diverse pratiche funerarie, anche con
riguardo agli aspetti economici. Specifiche informazioni sono
dedicate alla cremazione ed alla destinazione delle ceneri.
Articolo 12
(Disposizione finale)
1. Le ceneri già collocate nei cimiteri al momento
dell'entrata in vigore della presente legge possono essere disperse
o conservate secondo le modalità disciplinate dalla presente
legge.
Président - Je rappelle que la Ie Commission a donné son avis
favorable à l'unanimité avec amendement, ainsi que la Ve, en plus
le Comité permanent des collectivités locales a donné son avis
favorable.
La parole au rapporteur, Conseiller Sandri.
Sandri (GV-DS-PSE) - Anche a nome dell'altro relatore Nicco, che
ha condiviso con me questa proposta di legge, e degli altri
presentatori, credo sia importante chiarire una tematica così
complessa e delicata.
La legge n. 130 del 2001 (Disposizioni in materia di cremazione
e dispersione delle ceneri) ha disciplinato in modo completo tale
pratica funeraria ma, in materia di dispersione delle ceneri, ha
indicato solo i principi generali, mentre il decreto attuativo del
Presidente della Repubblica, previsto all'articolo 1, non è mai
stato emanato. In questa situazione un'importante e civile
modernizzazione delle pratiche funerarie rischia di essere monca
nella parte più qualificante.
A questo punto appare utile una breve premessa storica. La
cremazione, pur avendo radici remote, è stata marginalizzata dalle
religioni monoteiste e sostituita con la sepoltura. Una prima
grande riforma delle pratiche funerarie si deve a Napoleone
Bonaparte che regolamentò le aree cimiteriali così come oggi le
conosciamo. Nel 1963 Papa Paolo VI abolì il divieto di cremazione
per i cattolici e questo provvedimento si innestò su una ripresa
della pratica che, di anno in anno, non solo si sta diffondendo, ma
sta conquistando un vasto credito proprio per la destinazione delle
ceneri, che consente a ciascuno di poter determinare il proprio
destino in maggiore sintonia con le proprie credenze naturali,
culturali, morali o religiose.
In questo processo si innesta la legge n. 130 sopraccitata, che
appare come un importante passo avanti della legislazione italiana.
La nostra proposta, sulla scia di quella di altre regioni, non solo
tende ad adattare alla nostra realtà la norma nazionale, ma
soprattutto tenta di colmare il vuoto normativo del DPR ex articolo
1 non ancora emanato. Nella nostra realtà a tali obiettivi se ne
aggiunge un altro legato alla realizzazione del tempio crematorio
ad Aosta. Infatti, ai sensi del DPR n. 285/1990, che contiene il
regolamento di polizia mortuaria, è opportuno che ogni capoluogo di
Regione realizzi tale struttura e l'Amministrazione regionale, in
accordo con quella cittadina, ha ormai completato la costruzione
dell'edificio ed è previsto nei prossimi mesi l'inizio
dell'attività. La nostra proposta di legge consente quindi di dare
una risposta non soltanto teorica, ma pratica. Innanzitutto
vogliamo dare una risposta a tutti coloro che già oggi si ritrovano
a non poter ottemperare alle volontà espresse dei propri defunti,
cioè a tutte le persone che oggi hanno urne tumulate, ma che da
domani potranno procedere ad attuare rispettosamente le indicazioni
lasciate dai propri cari, dall'inumazione alla conservazione nel
proprio domicilio, alla dispersione. In secondo luogo daremo una
risposta a tutti coloro che, purtroppo, si troveranno di fronte a
tale dolorosa evenienza nei prossimi mesi e nei prossimi anni.
Tenuto conto delle strutture in fase di avvio della città di Aosta,
è probabile che un'alta percentuale di cittadini, sempre maggiore,
darà disposizioni in tal senso e i congiunti potranno attuare tali
indicazioni senza più alcun dubbio e alcuna limitazione. In terzo
luogo diamo una risposta anche per il passato, poiché tale
procedura funeraria potrà essere attuata anche per chi è stato
sepolto 10 o 20 anni fa e quindi si potrà dare una risposta civile
e dignitosa ad un'altra evenienza triste e complessa, che è quella
che si concretizza al termine del periodo di tumulazione o di
inumazione ordinaria.
Nella legge vengono identificate procedure molto precise, ma una
parte di esse dovrà essere adattate alle differenti realtà
comunali. Sarà un impegno di tutti gli enti locali della nostra
Regione di predisporre in tempi brevi i provvedimenti necessari per
la definizione della dimensione delle urne, delle caratteristiche e
dei luoghi di conservazione e delle altre norme igienico-sanitarie.
Questa legge, consentendo dal momento della pubblicazione sul
Bollettino ufficiale della Regione Autonoma della Valle d'Aosta la
dispersione delle ceneri secondo le indicazioni dei defunti, opera
un'azione di civiltà che fa onore a questo Consiglio, troppo spesso
ingiustamente accusato di badare alle questioni economiche.
Ringrazio innanzitutto per il supporto dato alla mia iniziativa
i colleghi Roberto Nicco, Adriana Viérin e Fedele Borre, ma
ringrazio anche voi tutti che vorrete dare un voto positivo
all'iniziativa, ma sento l'obbligo di ringraziare pubblicamente la
Sig.ra Liviana Romeo di Aosta che, durante un'iniziativa pubblica
del nostro gruppo consiliare nel luglio scorso, mi informò di
questo vuoto legislativo che andava colmato e che in qualche modo è
stata promotrice del nostro progetto di legge. La complessità della
materia, la notevole disparità di indirizzo delle altre leggi
regionali e le difficoltà intrinseche di una problematica per molti
versi resa marginale sono state superate grazie all'apporto
indispensabile ed estremamente curato dell'Ufficio legislativo del
Consiglio regionale, diretto dal Dott. Fabrizio Gentile ed in
particolare sono da elogiare la Dott.ssa Sonia Grieco e la Dott.ssa
Patrizia Nale, mentre, per la parte normativa legata agli enti
locali, un contributo essenziale è venuto dall'Amministrazione
cittadina di Aosta, in particolare dai Servizi demografici
brillantemente rappresentati dalla Sig.ra Vallì Orsi, funzionario
dello Stato civile.
Président - La parole à la Conseillère Viérin Adriana.
Viérin A. (UV) - Chers Collègues, encore quelques minutes avant
de terminer ce Conseil, permettez-moi d'ajouter quelques mots à ce
sujet. Avant tout merci Monsieur Sandri, merci d'avoir bien voulu
bâtir ce dessin de loi et d'avoir bien voulu le partager avec nous,
parce-qu'il faut bien le dire, le gros du boulot vous revient
entièrement. Lors de la présentation de cette loi quelqu'un m'a
dit: "Ah, une loi sur les morts". Evidemment une loi qui touche à
un argument comme la mort peut, au premier abord, nous déconcerter,
peut même créer un certain embarras. La mort n'est rien d'autre
qu'une étape de notre vie et personnellement je crois qu'il s'agit
simplement d'un nouveau départ, d'un début vers autre chose.
On a ici l'habitude de voter des lois qui ordonnent, qui
obligent, qui imposent ou, dans le meilleur des cas, des lois qui
permettent à certaines conditions de faire certaines choses; des
lois, pour la plupart, difficiles à comprendre, trop souvent
excessivement compliquées et loin de la population. Voici par
contre une loi simple, qui respire la liberté, un brin de liberté,
la liberté de choisir de son vivant quoi faire de ses propres
dépouilles mortelles. J'espère que cette Assemblée saura, dans le
futur, se doter de lois qui, sans peser sur le bilan de la
communauté, sachent donner des signaux de liberté. Les hommes et
les femmes députés à l'exercice de la vie politique devraient, à
mon avis, savoir être à l'avant-garde et prédisposer des desseins
de loi avant même que le problème se pose, avant même que ce soient
les citoyens à en demander. Malheureusement n'a pas été le cas même
pour cette loi, car celle-ci "ça fait belle lurette" que nos
citoyens en demandent, mais on aura au moins eu le mérite d'avoir
répondu aux attentes, aux requêtes de la communauté et ceci dans
une période de - j'ose dire - de stagnation politique représente
sans aucun doute une petite lumière, modeste, mais significative.
Si nous saurons l'apercevoir cette petite lumière, elle pourra
peut-être nous éclairer le chemin qu'a mon sens nous devons
entreprendre. Chemin qui consiste à être tout d'abord à l'écoute
des exigences de notre peuple et ensuite à trouver les formules
adéquates pour donner des réponses dans n'importe quel domaine par
ailleurs et, si possible, en laissant de coté les petites querelles
personnelles, en laissant travailler ceux qui le désirent, (M.
Tibaldi, je m'adresse également à vous) en pleine liberté et dans
le respect du mandat qui nous a été confié par les électeurs.
Inutiles et stériles les plaintes des pauvres conseillers qui ne
peuvent rien faire, qui sont complètement assujettis au
Gouvernement, qui cherchent désespérément de trouver une
collocation adéquate au sein du panorama politique; il s'agit d'un
refrain qui n'est ni joyeux, ni doux, il est simplement ennuyeux.
Permettons-nous de travailler sérieusement, en liberté et reportons
les éventuels débats politiques dans les lieux députés à cet effet:
les commissions et cette Assemblée. Pour revenir comme on dirait, à
nos moutons, j'espère vivement que cette loi sera votée à
l'unanimité par le Conseil de la Vallée. Merci pour votre aimable
attention. Joyeux Noël à tout le monde.
Président - Je déclare ouvert le débat.
La parole au Conseiller Frassy.
Frassy (CdL) - Penso che qualche breve considerazione debba
essere fatta su questo disegno di legge: deve essere effettuata,
più che sul provvedimento, per l'enfasi con cui i relatori hanno
illustrato all'aula questo disegno di legge. Molte volte siamo
distratti sul nostro futuro prossimo e non riusciamo a concludere
sul nostro futuro prossimo venturo; invece devo dire che su questo
futuro, che personalmente mi auguro e vi auguro, sia il più futuro
possibile, vedo che vi è stata una grande unanimità di intenti. Non
posso non sottolineare come finalmente il partito di maggioranza
assoluta sia resuscitato da queste ceneri. Non so se poi il futuro
del partito sarà segnato da questo disegno di legge, ma abbiamo
trovato una materia sulla quale hanno riconquistato il gusto di
guardare al futuro, anche se è una materia che fa intravedere,
collega Viérin Adriana, una luce, ma mi permetta che sia forse più
perpetua che non di prospettiva! Su queste considerazioni il nostro
gruppo voterà il provvedimento, con meno enfasi, ma con un
pragmatismo che ci porta a condividere il disegno di legge.
Président - Je peux fermer la discussion générale? La discussion
générale est close.
Je soumets au vote l'article 1er:
Conseillers présents et votants: 27
Pour: 27
Le Conseil approuve à l'unanimité.
Président - Je soumets au vote l'article 2:
Conseillers présents et votants: 27
Pour: 27
Le Conseil approuve à l'unanimité.
Président - Je soumets au vote l'article 3:
Conseillers présents et votants: 27
Pour: 27
Le Conseil approuve à l'unanimité.
Président - Je soumets au vote l'article 4:
Conseillers présents et votants: 27
Pour: 27
Le Conseil approuve à l'unanimité.
Président - Je soumets au vote l'article 5:
Conseillers présents et votants: 26
Pour: 26
Le Conseil approuve à l'unanimité.
Président - Je soumets au vote l'article 6:
Conseillers présents et votants: 28
Pour: 28
Le Conseil approuve à l'unanimité.
Président - Je soumets au vote l'article 7:
Conseillers présents et votants: 28
Pour: 28
Le Conseil approuve à l'unanimité.
Presidente - All'articolo 8 vi è l'emendamento della I
Commissione; ne do lettura:
Emendamento
Il comma 2 dell'articolo 8 è sostituito dal seguente:
"2. In caso di irreperibilità dei soggetti di cui al comma 1,
le ceneri derivanti da cremazione dei resti mortali e dei resti
ossei di salme interrate da almeno dieci anni e di salme tumulate
da almeno venti anni sono conservate nel cinerario comune di cui
all'articolo 80, comma 6, del d.P.R. 285/1990.".
Pongo in votazione l'articolo 8 nel testo così emendato:
Articolo 8
(Destinazione delle ceneri derivanti dalla cremazione dei
resti mortali e dei resti ossei)
1. La destinazione delle ceneri derivanti dalla cremazione
dei resti mortali e dei resti ossei avviene con le modalità di cui
all'articolo 3, e secondo la disciplina della presente legge, ed è
rimessa alla volontà del coniuge o, in difetto, del parente più
prossimo individuato ai sensi degli articoli 74, 75, 76 e 77 del
codice civile e, in caso di concorrenza di più parenti dello stesso
grado, della maggioranza assoluta di essi, manifestata
all'ufficiale dello stato civile.
2. In caso di irreperibilità dei soggetti di cui al comma 1,
le ceneri derivanti da cremazione dei resti mortali e dei resti
ossei di salme interrate da almeno dieci anni e di salme tumulate
da almeno venti anni sono conservate nel cinerario comune di cui
all'articolo 80, comma 6, del d.P.R. 285/1990.
Consiglieri presenti, votanti e favorevoli: 28
Il Consiglio approva all'unanimità.
Presidente - Pongo in votazione l'articolo 9:
Consiglieri presenti, votanti e favorevoli: 28
Il Consiglio approva all'unanimità.
Presidente - Pongo in votazione l'articolo 10:
Consiglieri presenti, votanti e favorevoli: 28
Il Consiglio approva all'unanimità.
Presidente - Pongo in votazione l'articolo 11:
Consiglieri presenti, votanti e favorevoli: 28
Il Consiglio approva all'unanimità.
Presidente - Pongo in votazione l'articolo 12:
Consiglieri presenti, votanti e favorevoli: 28
Il Consiglio approva all'unanimità.
Presidente - Pongo in votazione la legge nel suo complesso:
Consiglieri presenti, votanti e favorevoli: 28
Il Consiglio approva all'unanimità.
