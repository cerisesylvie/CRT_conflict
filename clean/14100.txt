Classificazione
AMMINISTRAZIONE REGIONALE
Ordinamento degli uffici e del personale


Resoconto integrale del dibattito dell'aula
Oggetto del Consiglio n. 623 del 20 aprile 1994 - Resoconto
OGGETTO N. 623/X - Dipendente regionale sig. Carlo Berthod -
Dimissioni volontarie dal posto.
Deliberazione - Il Consiglio
Considerato che il dipendente di ruolo sig. Carlo Berthod,
tito­lare del posto di Ingegnere Capo Dirigente dell'Assessorato ai
lavori pubblici e del Servizio affari generali e interventi
diretti, ha presentato domanda di dimissione dal posto a decorrere
dal 7 novembre 1994;
Visto l'articolo 169 delle vigenti norme sull'ordinamento dei
servizi regionali e sullo stato giuridico ed economico del
perso­nale della Regione, approvate con legge regionale 28 luglio
1965, n. 3 e successive modificazioni ed integrazioni;
Visto il parere favorevole rilasciato dal Dirigente del Servizio
del personale, ai sensi del combinato disposto dell'articolo 72
della legge regionale n. 3/1956 e successive modificazioni, e
dell'articolo 21 della legge regionale 18/1980 e successive
modi­ficazioni, in ordine alla legittimità della presente
deliberazione;
Delibera
1) di accettare le dimissioni volontarie dal posto, rassegnate
dal dipendente di ruolo sig. Carlo Berthod titolare del posto di
In­gegnere Capo Dirigente dell'Assessorato ai lavori pubblici e del
Servizio affari generali e interventi diretti, a decorrere dal 7
novembre 1994;
2) di demandare a successivo provvedimento della Giunta
re­gionale il collocamento a riposo del dipendente di cui trattasi
ai sensi dell'articolo 177 della legge regionale 28 luglio 1956, n.
3;
3) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 1 del
decreto legislativo 13 febbraio 1993, n. 40, come corretto dal
successivo 10 novembre 1993, n. 479 e di da­rne esecuzione.
Presidente -
La parola al Presidente della Giunta,
Viérin Dino.
Viérin D. (UV) -
Le Conseil est appelé à délibérer sur la
demande de retraite à partir du 1er mai des personnels suivants de
l'assessorat des travaux publics Remo Sarteur, Giorgio Rossignolo,
Romolo Pignatelli et Bruno Monti. Par ailleurs, l'assemblée est
appelée à accepter la démission de l'ingénieur en chef dudit
assessorat, m. Carlo Berthod. Au nom de l'Administration régionale
je remercie les fonctionnaires pour le travail qu'ils ont accompli
au service de la communauté valdôtaine tout entière.
Presidente -
Passiamo alla votazione segreta della
proposta in oggetto.
Presenti e votanti: 26
Favorevoli: 25
Contrari: 1
Il Consiglio approva.
