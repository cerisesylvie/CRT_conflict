Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 206 del 25 marzo 1983 - Resoconto
OGGETTO N. 206/VII - INTEGRAZIONE DELLE INIZIATIVE DI
SPERIMENTAZIONE AVVIATE NEL 2° CIRCOLO DIDATTICO DI AOSTA.
(Interpellanza e approvazione di mozione).
PRESIDENTE
: Do lettura dell'interpellanza presentata dal
Consigliere Carlassare che viene abbinata per la discussione alla
mozione presentata dai Consiglieri Cout e Minuzzo:
INTERPELLANZA
Presa visione della delibera di Giunta regionale n. 766
dell'11 febbraio 1983, che esprime avviso favorevole al progetto di
sperimentazione del
2°
Circolo didattico limitatamente alle
classi del 1° ciclo di un unico plesso e di assumere in via di
massima una spesa di Lire 45 milioni.
Tenuto presente che le richieste del
2°
Circolo
didattico di Aosta per un progetto per il potenziamento
dell'insegnamento curriculare delle attività integrative erano di
gran lunga superiori e che, quindi, tale progetto verrebbe in tal
modo compromesso
INTERPELLA
l'Assessore regionale alla Pubblica Istruzione per
sapere:
il parere dell'IRRSAE su tale progetto e se la Giunta vi si è
attenuta;
quali sono state le risposte alla deliberazione della Giunta
da parte del
2°
Circolo didattico;
se l'Assessore intende assumere delle iniziative al
proposito.
F.to: Carlassare A.
MOZIONE
RICORDATE
le dichiarazioni e l'impegno presi
dall'Assessore nella seduta del Consiglio regionale del 27 e 28
ottobre 1982 in risposta alle interpellanze iscritte agli oggetti
18 e 25 dell'ordine del giorno presentate dai sottoscritti
Consiglieri regionali.»
RILEVATO che a quella dichiarazione è seguito il concretizzarsi
di quanto richiesto dagli organi collegiali del 2° Circolo
didattico di Aosta, tant'è che in data 29 gennaio 1983 l'IRRSAE ha
espresso parere favorevole al "Progetto per il potenziamento
dell'insegnamento curricolare e delle attività integrative".'
PRESA VISIONE della delibera di Giunta n. 766 dell'11 febbraio
1983 la quale contrariamente a quanto proposto dall'IRRSAE prevede
l'attuazione di tale progetto nelle sole classi prime di un solo
plesso del Circolo didattico.
CONSTATATO che con tale deliberazione viene mutilato e
irrimediabilmente compromesso un progetto elaborato grazie alla
dedizione ed alla abnegazione del personale docente e non docente
del 2° Circolo didattico (non a caso l'IRRSAE nell'esprimere il
parere aveva proposto che la sperimentazione interessasse nel corso
dell'anno scolastico 1983/1984 le classi del primo ciclo e la prima
del 2° ciclo).
Il Consiglio regionale
Delibera
di impegnare la Giunta regionale ad adottare, nella sua prima
seduta, una deliberazione che sia integrativa di quella dell'11
febbraio 1983, n. 766, al fine di permettere che nel 2° Circolo
didattico di Aosta venga effettuata la sperimentazione secondo le
modalità proposte in data 29 gennaio 1983 dall'IRRSAE.
F.ti: Cout, Minuzzo.
PRESIDENTE
: Ha chiesto di illustrare la mozione il
Consigliere Minuzzo, ne ha facoltà.
MINUZZO - (P.S.D.I.):
Devo confessare avviandomi ad
illustrare brevemente questa mozione, la mia difficoltà nel farlo e
le perplessità che mi sono sorte quando ho potuto prendere visione
della delibera di Giunta n. 766 dell'11 febbraio 1983, dopo le
dichiarazioni e gli impegni assunti dall'Assessore alla Pubblica
Istruzione, Sig.na Viglino, in occasione di un dibattito sorto in
seguito alla presentazione di un'interpellanza che concerneva
appunto la richiesta, da parte dei genitori del 2° Circolo
didattico, che l'Assessore si impegnasse a portare avanti questo
progetto di sperimentazione, che era stato per la quinta o sesta
volta bocciato.
Perplessità, per il semplice fatto che l'Assessore si era preso
degli impegni ben precisi ed oserei dire anche delle scadenze;
peraltro sia scadenze che impegni sono stati rispettati, forse con
un briciolo di impegno in più di quello che mi aspettavo, in quanto
l'Assessore ha autorizzato il distacco presso l'IRRSAE di alcuni
insegnanti che hanno potuto collaborare e lavorare a tempo pieno
per alcuni giorni a redigere il progetto di sperimentazione che poi
l'IRRSAE ha licenziato con unanime parere favorevole, seppur
facendo alcune riserve nei tempi di attuazione di questo
progetto.
Ritengo che questa delibera di Giunta, che ha provocato la
presentazione di questa mozione, vada a mutilare da una parte un
progetto presentato, frutto di cinque o sei anni di lavoro - perché
non dimentichiamo che questi progetti sono stati presentati nel
1979, e devo dire che a quel tempo ero uno dei Consiglieri che si
opposero a quel tipo di progetto, ritenendo che non fosse ancora il
momento e che fosse un progetto troppo ampio per quella che era la
situazione del 2° Circolo didattico di Aosta.
Dico il progetto che oggi l'IRRSAE ha licenziato è frutto anche
di questo lungo lavoro fatto dal personale, docente e non, del 2°
Circolo didattico, e questa delibera di Giunta a mio avviso va
anche a punire, se così mi permette l'Assessore, la responsabilità
di questi docenti che per molti anni si sono sacrificati per la
scuola più di quanto non fosse loro specifico dovere.
Con la mozione che ho presentato, unitamente al Consigliere
Cout, si intende far sì che, per prima cosa, si tenga conto del
parere espresso da un organo tecnico appositamente istituito con
L.R. ed inoltre che non si possa venire meno a quelle che sono le
richieste fatte dagli utenti della scuola di quel circolo, cioè i
genitori, che hanno dibattuto a lungo ed in modo approfondito tutta
la questione.
C'è da dire anzi che questo progetto non è assolutamente un
progetto calato dall'alto, ma è nato con il parere favorevole dei
genitori, direi quasi con la loro collaborazione.
Da una attenta lettura della delibera, mi rendo conto che
l'Assessore, mantenendo fede agli impegni assunti in quest'aula, si
è limitato a presentare uno specchietto di spesa, facendo decidere
alla Giunta, senza influenzarla minimamente, quale tipo di
sperimentazione essa intendeva lasciare effettuare al 2° Circolo
didattico.
La Giunta ha deciso per quel tipo di sperimentazione - che poi
sperimentazione non è - che costa 45 milioni. Così mi sembra di
aver capito dalla delibera di Giunta, se non è così sarei grato che
mi fosse spiegato il perché è stato permesso di effettuare una
sperimentazione che costa 45 milioni, ma che va a mutilare un
progetto e va a penalizzare un certo tipo di lavoro svolto dagli
insegnanti.
Oltretutto c'è da tener presente che con questa delibera di
Giunta si è scesi al di sotto dei livelli minimi che si potevano
raggiungere perché questo progetto licenziato con parere favorevole
dall'IRRSAE potesse prendere avvio.
Questa non è una sperimentazione, potremmo chiamarlo un
provvedimento per degli insegnanti aggiunti al 2° Circolo ed allora
non dovremmo far riferimento al progetto licenziato con parere
favorevole dall'IRRSAE.
Quindi ritengo che, come dicevo prima, se c'era questa volontà
da parte della Giunta, meglio avrebbe fatto la Giunta, non
l'Assessore, ad interpellare nuovamente l'IRRSAE o coloro i quali
avevano predisposto questo progetto per sentire le possibilità di
attuazione di un progetto diverso da quelle proposte
dall'IRRSAE.
Sono certo che l'Assessore Viglino è competente in materia, però
ritengo, senza offesa per tutti gli altri Assessori, che la
questione non la conoscono in modo tale per cui possono prendersi
il lusso di esprimere un parere diverso da quello che è stato
espresso da un organo tecnico. Ritengo che non si può per certi
problemi fare una questione esclusiva di spesa, ma che per questi
sia piuttosto una questione di carattere politico e anche una
questione di competenza.
Non voglio assolutamente offendere gli Assessori, però di Pico
della Mirandola al mondo ce n'è stato uno solo, per cui meglio
avrebbero fatto gli Assessori, prima di assumere questa delibera di
Giunta, a chiedere ai tecnici la risoluzione tecnica per un
problema politico.
Avevamo un progetto di sperimentazione preventivato in ca. 315
milioni; si è detto: abbiamo a disposizione 45 milioni, diamo
questa cifra e che il 2° Circolo si organizzi in modo tale da poter
effettuare la sperimentazione.
Ritengo che questo non sia stato un comportamento corretto,
tenendo soprattutto presente il fatto che abbiamo appena rinviato
l'esame di una proposta di legge che prevedeva per il 1983 un
miliardo e mezzo abbondante, e poi la Giunta ha bocciato un
progetto di sperimentazione che prevedeva 315 milioni per il
1983-1984.
Inoltre mi piacerebbe sapere quanto è costata finora la
sperimentazione all'IPR di Châtillon, e questo non già per una
questione polemica, ma per avere dei dati di raffronto e per sapere
il perché si adottino due pesi e due misure.
Ritengo che non ci debbano essere delle posizioni preconcette
quando si devono discutere certi problemi. L'Assessore si era
comportato in modo molto corretto, è chiaro però che questa
delibera di Giunta non serve assolutamente a niente perché questo
progetto, se si vuole attuarlo con l'impegno di spesa proposto
dalla Giunta, non sa nè di carne, nè di pesce. Per cui con questa
mozione, al di là del fatto che il deliberato potrà anche essere
rivisto e non siamo, almeno per quanto ci concerne, fermi ed
intransigenti sulla mozione presentata, chiedo a nome del PSDI che
la Giunta prenda dei provvedimenti tali che siano integrativi alla
delibera di Giunta 766, di modo che il progetto licenziato con
parere favorevole dall'IRRSAE venga attuato come proposto
dall'organo tecnico.
PRESIDENTE
: Ha chiesto di parlare il Consigliere Cout, ne
ha facoltà.
COUT - (P.C.I.):
Solo per chiarire una questione che mi
sembra abbastanza importante, anche perché il Consigliere Minuzzo
ha già illustrato abbastanza ampiamente la questione.
Un aspetto qualificante di questo progetto è che questo è
destinato a superare tutta una serie di svantaggi per un grande
numero di bambini, rilevati in questo Circolo. E ci tengo a
sottolineare in questo Circolo, proprio perché la situazione mi
sembra sia abbastanza simile in tutti i plessi del 2° Circolo.
Una valutazione più che positiva su questo progetto è stata data
anche dall'IRRSAE, che giustamente la Giunta ha voluto sentire dopo
l'interpellanza che avevamo presentato in Consiglio.
Vorrei ricordare che fra le indicazioni che sono state date per
l'avvio di questa sperimentazione, vi è stata proprio quella che
essendo un pò difficile che sin dall'inizio si comprendano tutte le
classi, si vada ad un'attuazione graduale, che deve avvenire
secondo un taglio orizzontale, nel senso che vengono coinvolte
tutte le classi del Circolo ai livelli più bassi.
Mi sembra però che la decisione che è stata presa dalla Giunta
vada un pò a stravolgere tutte quante queste indicazioni, perché la
Giunta, oltre ad operare un taglio orizzontale, ha operato anche un
taglio verticale; con due insegnanti si andrebbe a separare le
stesse prime classi fra di loro, e questo non è più secondo le
indicazioni e crea diversi problemi.
Per esempio, un altro contenuto qualificante di questa
sperimentazione è che finalmente si supera un certo modo di vedere
il rapporto dell'insegnante con la classe facendo una scelta
diversa, individuando un rapporto gruppo-docente con classi
parallele dello stesso plesso; creando questo rapporto, viene
individuato tutto un modo diverso di lavorare, armonizzando i
programmi e collaborando strettamente fra insegnanti.
Quindi direi che, proprio per questo, gli insegnanti potrebbero
assumere delle ulteriori competenze invece di seguire ognuno tutte
le materie.
Si tratta quindi di una serie di questioni abbastanza collegate
fra di loro per cui pur facendo una scelta di tipo diverso e
diminuendo, se c'è da diminuire, la spesa, è necessario coinvolgere
comunque tutte le classi prime, ed eventualmente seconde o terze
del circolo.
L'argomento secondo il quale potrebbero sorgere dei problemi nel
senso che ci potrebbero essere dei genitori che preferirebbero
mandare i loro bambini nelle classi normali e non nelle
sperimentali, a me sembra abbastanza pretestuoso, perché, come
ricordava il Consigliere Minuzzo, i genitori si sono espressi
abbastanza chiaramente su questo punto.
Tutti hanno dato, a quanto mi risulta, una valutazione positiva
e la loro adesione ad una sperimentazione quanto più larga
possibile. Se proprio ci fossero dei genitori contrari alla
sperimentazione, si potrebbe fare una scelta di tipo diverso senza
stravolgere il progetto, cioè il prossimo anno, quando le classi
dovrebbero essere circa 78, si potrebbe eventualmente fare
funzionare una classe in modo normale, al di fuori della
sperimentazione. Però direi che questo sarebbe abbastanza
pericoloso per il futuro della sperimentazione nel 2° circolo, in
quanto staccherebbe un plesso dagli altri, creando dei problemi di
rapporto nel circolo; quindi sarebbe bene, proprio perché il
progetto non sia compromesso, che la sperimentazione comprendesse
anche solo alcune classi, ma tutti i quanti i plessi.
PRESIDENTE
: Ha chiesto di parlare il Consigliere
Carlassare, ne ha facoltà.
CARLASSARE - (N.S.):
Molto brevemente, perché mi pare sia
stata illustrata più che ampiamente la situazione dei Consiglieri
Minuzzo e Cout.
Mi pare che emerga con molta chiarezza che la scelta della
Giunta risulta essere punitiva, e pesantemente, nei confronti del
2° circolo che aveva approntato un progetto di sperimentazione.
Per quanto riguarda l'interpellanza nei vari punti, mi pare che
in parte sia già stato risposto dai due relatori che mi hanno
preceduto; per quanto riguarda il parere dell'IRRSAE, gradirei che
l'Assessore riuscisse a darci un'illustrazione dettagliata delle
motivazioni che hanno accompagnato questo parere.
Sarebbe interessante conoscere che tenore hanno avuto i contatti
che ci sono stati fra 2° circolo e l'Assessore in seguito alla
deliberazione di Giunta, quali sono state le richieste e le prese
di posizione del 2° circolo, e quale, in ultima analisi, vuole
essere la posizione dell'Assessore, se in qualche modo intende
correggere quella che dal 2° circolo è ritenuta una scelta punitiva
oppure se intende mantenerla commettendo un errore, in quanto si
stravolge tutto un lavoro, come è stato appena affermato dai
relatori che mi hanno preceduto.
PRESIDENTE
: Ha chiesto di parlare il Consigliere
Lustrissy, ne ha facoltà.
LUSTRISSY - (D.P.):
In qualità di invitato a questa
riunione del Consiglio di circolo ho partecipato all'assemblea per
rendermi conto dell'effettività ed anche della portata della
richiesta che era stata avanzata dai rappresentanti del Consiglio
stesso.
Mi sono reso anche conto che uno dei promotori della mozione è
anche Presidente del Consiglio di Circolo, per cui pregherei il
Presidente del Consiglio di inviare una comunicazione... consiliare
al Consigliere Minuzzo per interessi privati in atti d'ufficio.
E' una cosa abbastanza delicata perché bisognerebbe fare
attenzione a queste cose.
A parte la battuta, credo che probabilmente ci sia stata da una
parte una certa forzatura e dall'altra non un malinteso, ma un
vincolo sul piano finanziario; da quanto ho potuto capire dalla
deliberazione della Giunta, l'Assessore è stato in parte vincolato
dalle disponibilità finanziarie dell'Amministrazione regionale,
anche per il fatto che non pare sia possibile prevedere delle
variazioni di bilancio entro lo scorcio di questa legislatura. Il
problema era dire di no alla sperimentazione, oppure avviare la
sperimentazione in qualche modo.
Credo che la decisione assunta dalla Giunta potrebbe, nei limiti
delle proposte fatte, essere rivista al momento in cui ci sarà il
pronunciamento del Ministero sulla proposta stessa, perché siamo
ancora nella fase procedurale.
Però il problema che preoccupa di più è questo, a parte le
questioni di dettaglio legate alle disponibilità ed alle
intenzioni: tutte le volte che si parla di sperimentazione nella
scuola si ha quasi la sensazione di trovarsi di fronte ad un
prendere o lasciare.
Ho vissuto in prima persona delle esperienze di sperimentazione
ed ogni volta che se ne parla vado abbastanza cauto nel valutare
queste situazioni. Devo dire che questa proposta è un tentativo di
attuazione della scuola a tempo pieno che non mira tanto a cambiare
la struttura della scuola stessa, quanto ad integrare l'attività
scolastica con l'attività di approfondimento, che è un pò il senso
di marcia di tutte le proposte di sperimentazione a tempo
pieno.
Per cui non è neanche tanto vero che l'IRRSAE abbia dato un
parere conclusivo su questa proposta di scuola a tempo pieno,
poiché ha suggerito gradualità nella sperimentazione.
La proposta di per sè stessa è già stata rimessa a fuoco da
quello che è stato il parere dell'IRRSAE e credo che se si dovrà
fare un passo successivo, forse sarà quello, più che di considerare
la sperimentazione all'interno di un singolo plesso, di iniziare
una sperimentazione parallela su tutte le classi del circolo in
base alla disponibilità finanziaria che la Regione avrà in quel
momento.
Questo soprattutto per creare il contatto fra gli insegnanti
addetti alla sperimentazione, per uno scambio di esperienze che
verrebbe forse limitato se gli insegnanti assegnati alla
sperimentazione riguardassero solo le prime e le seconde classi di
un solo plesso.
Pertanto sarebbe utile il decollo di questa proposta,
coinvolgendo intanto le prime classi di tutto il circolo, per poi
estenderlo alle classi successive.
PRESIDENTE
: Ha chiesto di parlare il Consigliere Nebbia,
ne ha facoltà.
NEBBIA - (P.S.I.):
Avrei gradito sentire l'Assessore in
precedenza perché in questa sede abbiamo ascoltato i motivi e le
opinioni dei proponenti l'interpellanza o la mozione.
Per quanto ci riguarda siamo favorevoli all'avvio della
sperimentazione in questo circolo, perché ogni forma di
sperimentazione se studiata seriamente ed ancor più se poi
realizzata seriamente, può dare dei risultati.
Quindi non bisogna fermarsi di fronte ad eventuali novità. Però
questo avvio dovrebbe essere graduale e svilupparsi in modo da
coinvolgere il numero di classi strettamente necessario perché la
sperimentazione abbia efficacia.
Vorremmo sottolineare anche un altro aspetto, che deve essere
implicito nella sperimentazione e cioè che questa abbia alla fine
un valore scientifico di possibile ripetibilità in altri casi, e
non chiudersi in un'esercitazione realizzata su un determinato
gruppo di allievi e riguardante solo un limitato numero di
insegnanti.
Si dovrebbe arrivare a poter disporre di una documentazione sui
risultati della sperimentazione, che possa essere successivamente
discussa in sede di IRRSAE o anche delle forze sociali e che possa
essere trasmessa anche a tutto il grande ambiente della scuola.
Quindi per noi la sperimentazione deve avere un valore
scientifico - ed insisto proprio nel metodo scientifico che
dovrebbe essere tipico di ogni sperimentazione - e dovrebbe
pertanto avere una struttura che forse pretenderebbe una diversa
impostazione della delibera di Giunta, che probabilmente potrebbe
essere modificata in modo da permettere un interventi più organico
alle prime classi, in modo più ampio di quanto previsto.
In questa ottica sosteniamo che la mozione potrebbe essere
emendata, però vorremmo anche sentire dei chiarimenti
dall'Assessore.
PRESIDENTE
: Ha chiesto di parlare l'Assessore alla
Pubblica Istruzione Viglino, ne ha facoltà.
VIGLINO M.Ida - (U.V.):
En effet l'expérimentation
représente une question très importante et comme je l'avais promis
dans une de mes dernières interventions, j'ai fait tout le possible
pour qu'à travers un certain travail de complément le projet puisse
obtenir un avis favorable de la part de l'IRRSAE, avis favorable
qui était d'ailleurs soumis à quelque restriction.
Je n'ai pas sous la main la lettre de l'IRRSAE mais lorsqu'elle
a communiqué son avis, a commencé par faire une liste des côtés
négatifs et des côtés positifs, pour conclure qu'en effet
l'expérimentation pouvait commencer, mais d'une façon très
graduée.
D'autre part, le chapitre du bilan qui correspond aux
expérimentations, avait la disponibilité qu'il avait et je voudrais
rappeler ici à tout le monde que la Junte régionale n'avait pas à
se prononcer sur le contenu de l'expérimentation mais devait
simplement dire, pour que ce soit transmis au Ministère, de quelle
somme elle disposait afin que l'expérimentation puisse
s'effectuer.
La Junte à ce moment a retenu de mettre à disposition de
l'expérimentation la somme de 45 millions, en indiquant un petit
peu de quelle façon elle aurait pu être dépensée selon les calculs
mathématiques qui ont été faits à ce sujet.
Or, je n'ai pas de difficultés à revoir une partie de la motion,
vu qu'il n'y aurait pas une négation absolue de la part de ceux qui
l'ont présentée, et en effet je me permets de dire au Président du
Conseil régional que j'ai déjà préparé un amendement, dont je
pourrai donner lecture, pour voir de quelle façon nous pouvons
peut-être rectifier ce qui a pu paraître comme une façon d'empêcher
cette expérimentation.
Je voudrais demander aux Conseillers qui ont présenté la motion,
de rectifier dans l'introduction au dernier paragraphe
"CONSTATATO", à la dernière ligne "le classi del 1° ciclo e
eventualmente la prima del 2° ciclo" perché questo è quanto
l'IRRSAE aveva detto.
Invece chiedo che la parte deliberativa venga sostituita da
questa proposta che faccio al Consiglio: DELIBERA di impegnare la
Giunta ad adottare, dopo il parere espresso dal Ministero della
Pubblica Istruzione, se favorevole - en effet c'est le Ministère de
l'Instruction Publique qui doit dire si nous pouvons faire ou nous
ne pouvons pas faire l'expérimentation.
Nous, nous avons donné toutes les indications, c'est-à-dire nous
avons envoyé le projet, la délibération de la Junte et tous les
documents nécessaires pour que la Commission pour l'expérimentation
du Ministère puisse nous donner un avis - una deliberazione che sia
integrativa di quella dell'11 febbraio 1983, n. 766, al fine di
permettere che nel 2° Circolo Didattico di Aosta venga effettuata
la sperimentazione nelle prime classi - parce que j'ai vu que
d'après ce que nous avions disponible et d'ailleurs M.Lustrissy l'a
fait remarquer, nous n'avons aucune intention de l'étendre à toutes
les autres classes, car nous partons aussi de ce principe qu'une
expérimentation doit débuter et elle doit commencer par les
premières classes - fatta salva la possibilità, agli alunni
residenti nel territorio del circolo medesimo, di optare per la
frequenza di classi non sperimentali".
C'est-à-dire je reprends un peu ce qu'a dit M.Cout, dans le cas
où il
y
ait des parents qui ne veulent pas que leurs fils -
ou fille - suive les classes expérimentales, mais préfèrent une
classe traditionnelle, je suis obligée de mettre ce mot "salva", de
façon à garantir le droit aux choix et pour ne pas répéter l'erreur
qui avait été faite il
y
a bien des années, au point de vue
"biennio", quand on a obligé tout le monde à inscrire leurs enfants
dans la première classe du "biennio" et cela a été une erreur qui a
eu des conséquences même sur la possibilité de développement de
cette expérimentation.
C'est ce que je propose; si nous sommes d'accord, nous pouvons
voter en ce sens, sinon je demanderais à la majorité de bien
réfléchir avant de voter la motion présentée de cette façon.
PRESIDENTE
: Ha chiesto di parlare il Consigliere Minuzzo,
ne ha facoltà.
MINUZZO - (P.S.D.I.):
Prima di esprimermi, vorrei
rileggere il nuovo testo.... mi sembra che in linea di massima
possa andare bene.
Prendo la parola perché mi corre l'obbligo di ringraziare il
Consigliere Lustrissy per quanto ha detto nei miei confronti;
vorrei aggiungere solo che sarebbe bene che molti fossero i
Consiglieri perseguibili per interessi privati in atti ... di
Consiglio, quando questi si occupano della scuola o di altre
questioni sociali.
Quindi, prima di fare certe battute, di questi tempi è bene
pensarle un momentino.
La mia preoccupazione, Assessore Viglino, è questa: non ho
ancora capito se il Ministero esprime un parere tecnico e di
merito, oppure se questo parere è espresso in funzione del
finanziamento. Perché se il parere espresso dal Ministero è un
parere tecnico della validità didattica e scientifica del progetto,
mi sembra che la questione finanziaria non sia una condizione per
approvare o meno questo progetto; se invece il finanziamento è una
condizione necessaria per poter esprimere un parere, la mia
preoccupazione è che questa delibera vada in qualche modo ad
incidere negativamente su quello che potrebbe essere il parere del
Ministero, in quanto l'IRRSAE propone la sperimentazione nelle
prime 2 classi, ed accetto allora il 1° emendamento proposto nelle
premesse.
Non vorrei che questo finanziamento, che è insufficiente ad
effettuare la sperimentazione nel 1° ciclo, possa far sì che il
Ministero esprima un parere negativo in questo senso.
Se invece il finanziamento non è condizione necessaria al parere
che dovrebbe esprimere il Ministero, sono d'accordo ad accettare il
suo emendamento al deliberato, perché è inutile che si assumano
impegni di spesa quando non sappiamo se la cosa è fattibile.
Volevo infine ribadire che la differenza fra la sperimentazione
del biennio e quella del secondo circolo esiste in sostanza, perché
al biennio dovevano andarci tutti; non così al 2° circolo, vista
l'elasticità dei confini dei circoli didattici, per cui ci sono
molti che oggi dal 2° circolo vanno al centro, altri che dal centro
vengono al 2° circolo.
Quindi posso anche essere d'accordo di riservare una classe
"tradizionale", ma non è poi un problema così grosso e neanche
paragonabile alla questione del biennio.
PRESIDENTE
: Ha chiesto di parlare l'Assessore Viglino, ne
ha facoltà.
M.Ida VIGLINO - (U.V.):
Almeno per me, una mozione votata
dal Consiglio regionale ha un valore definitivo, quindi se
proponiamo una rettifica è perché pensiamo di portare fino in fondo
il problema su queste basi.
Ma se per tanti la mozione vuol dire un pezzo di carta da
buttare nel cestino, allora rimandiamo tutto quanto
l'argomento.
PRESIDENTE
: Ha chiesto di parlare il Consigliere Minuzzo,
ne ha facoltà.
MINUZZO - (P.S.D.I.):
Ho riletto il deliberato e mi sta
bene. Volevo solo sentire dall'Assessore, brevemente, se il parere
è condizionato dal finanziamento.
PRESIDENTE
: Ha chiesto di parlare l'Assessore alla
Pubblica Istruzione Viglino, ne ha facoltà.
M.Ida VIGLINO - (U.V.):
Anche se la Regione dicesse che
non ha fondi da mettere a disposizione per la sperimentazione,
arriverebbe lo stesso il parere del Ministero.
Ora noi abbiamo messo a disposizione della sperimentazione 45
milioni; il Ministero non controlla la parte finanziaria ma sa che
la Regione è disposta a sostenere la sperimentazione entro i limiti
di 45 milioni, a cui dovremo aggiungere qualcosa perché, con questa
mozione, la spesa viene accresciuta di ca. 20 milioni.
PRESIDENTE
: Ha chiesto di parlare il Consigliere Cout, ne
ha facoltà.
COUT - (P.C.I.):
Poiché l'Assessore Viglino, in genere,
si preoccupa che gli impegni possano essere mantenuti, penso che
faccia bene a meditare molto prima di prenderli.
Sono d'accordo sulla modifica all'ultimo punto della parte
introduttiva, però, nel deliberato, mi sembra che una serie di
questioni vadano logicamente in un certo modo, come, per esempio,
la possibilità di optare; certamente non può essere rifiutato ad un
ragazzo di scegliere una classe che non sia sperimentale.
Quindi questo problema potrebbe essere tralasciato e per quel
che riguarda il Ministero, direi che giustamente debba essere
sentito il parere; però, essendo stata fatta una deliberazione che
prevede una spesa di 45 milioni, occorrerebbe decidere sin d'ora
che eventualmente si possa andare leggermente oltre questo
limite.
Una volta che arriverà il parere, la Giunta si regolerà di
conseguenza. Quindi la proposta potrebbe essere quel la di lasciare
il deliberato così come era prima, togliendo "nella sua prima
seduta", di modo che eventualmente possa essere sentito il parere
del Ministero, e lasciare il resto così com'è.
Intendo per "secondo le modalità proposte... dall'IRRSAE come
una gradualità che deve essere tenuta in considerazione e che
eventualmente, se non c'è altra possibilità, la sperimentazione
possa essere attuata anche nelle prime classi e che sia aggiunto
eventualmente dopo questo, proprio per decidere se l'avviamento può
avvenire solo nelle prime classi, "e sentita una rappresentanza del
2° circolo", di modo che ci sia una possibilità da parte del 2°
circolo di cominciare anche dalle prime classi.
Se questa non ci fosse, è il 2° circolo che si deve esprimere e
non penso che sia il Consiglio a dire che deve essere per forza
iniziata dal 1° ciclo.
PRESIDENTE
: Ha chiesto di parlare l'Assessore Viglino, ne
ha facoltà.
VIGLINO - (U.V.):
Je regrette mais je maintiens mon
amendement. Je prierais le Président du Conseil de procéder aux
votations.
PRESIDENTE
: Ha chiesto di parlare il Consigliere Tamone,
ne ha facoltà.
TAMONE - (U.V.):
Je voudrais brièvement exprimer mon avis
sur cette question: ma position rétrograde sur certains arguments
est très connue par ce Conseil et, d'ailleurs, les amis de la
Commission la connaissent très bien, car à ce sujet nous avons
longuement discuté.
C'est pour cela que, n'importe quel type d'amendement sera
apporté, a titre personnel, je m'abstiendrai sur cette
question.
PRESIDENTE
: E' stato presentato un emendamento, la Sig.na
Viglino lo conferma. Lo metto ai voti, dando per acquisito che
nella parte dispositiva si aggiunge la parola "eventualmente"
nell'ultima riga:
Il Consiglio regionale
DELIBERA
di impegnare la Giunta ad adottare, dopo il parere espresso dal
Ministero della Pubblica Istruzione, se favorevole, una
deliberazione che sia integrativa di quella dell'11.2.1983, n. 766,
al fine di permettere che nel 2° circolo didattico di Aosta venga
effettuata la sperimentazione nelle prime classi, fatta salva la
possibilità, agli alunni residenti nel territorio del circolo
medesimo, di optare per la frequenza di classi non
sperimentali.
ESITO DELLA VOTAZIONE
Presenti: 24
Votanti: 16
Astenuti: 8 (Bajocco, Carlassare, Carral, Cout, Dolchi, Mafrica,
Péaquin e Tonino)
Favorevoli: 15
Contrari: 1
- II Consiglio approva -
PRESIDENTE
: Metto in approvazione la mozione nel testo
emendato:
MOZIONE
RICORDATE
le dichiarazioni e l'impegno presi
dall'Assessore nella seduta del Consiglio regionale del 27 e 28
ottobre 1982 in risposta alle interpellanze iscritte agli oggetti
18 e 25 dell'ordine del giorno presentate dai sottoscritti
Consiglieri regionali;
RILEVATO che a quella dichiarazione è seguito il concretizzarsi
di quanto richiesto dagli organi collegiali del 2° Circolo
didattico di Aosta, tant'è che in data 29 gennaio 1983 l'IRRSAE ha
espresso parere favorevole al "Progetto per il potenziamento
dell'insegnamento curricolare e delle attività integrative";
PRESA VISIONE della delibera di Giunta n. 766 dell'11.2.1983 la
quale contrariamente a quanto proposto dall'IRRSAE prevede
l'attuazione di tale progetto nelle sole prime classi di un solo
plesso del Circolo didattico;
CONSTATATO che con tale deliberazione viene mutilato e
irrimediabilmente compromesso un progetto elaborato grazie alla
dedizione ed alla abnegazione del personale docente e non docente
del 2° Circolo didattico (non a caso l'IRR SAE nell'esprimere il
parere aveva proposto che la sperimentazione interessasse nel corso
dell'anno scolastico 1983/84 le classi del 1° ciclo ed
eventualmente la prima del 2° ciclo);
IL Consiglio regionale
DELIBERA
di impegnare la Giunta ad adottare, dopo il parere espresso
dal Ministro della Pubblica Istruzione, se favorevole, una
deliberazione che sia integrativa di quella dell '11.2.1983, n.
766, al fine di permettere che nel
2°
Circolo didattico di
Aosta venga effettuata la sperimentazione nelle prime classi, fatta
salva la possibilità, agli alunni residenti nel territorio del
circolo medesimo, di optare per la frequenza di classi non
sperimentali.
ESITO DELLA VOTAZIONE
Presenti: 24
Votanti: 16
Astenuti: 8(Bajocco, Carlassare, Carral, Cout, Dolchi, Mafrica,
Péaquin e Tonino)
Favorevoli: 15
Contrari: 1
- Il Consiglio approva -
