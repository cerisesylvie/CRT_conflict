Classificazione
ISTRUZIONE PUBBLICA
Personale docente e non docente



Oggetto del Consiglio n. 699 del 23 maggio 2019 - Resoconto
OGGETTO N. 699/XV - Interpellanza: "Ricorso al TAR da parte
di alcuni docenti per l'annullamento del concorso per dirigenti
scolastici".
Rini (Presidente) -
Punto n. 45 dell'ordine del giorno.
Per l'illustrazione, la parola al collega Cognetta.
Cognetta (MOUV') -
Torniamo a parlare di concorsi che in
qualche caso non danno luogo poi a ricorsi e questioni che devono
essere chiarite. In questo caso parliamo di un concorso bandito a
dicembre del 2017 per appunto i dirigenti scolastici. Cosa succede?
Viene svolto il concorso, viene fatta la procedura, dopodiché
alcuni partecipanti al corso presentano a dicembre 2018 al
Sovrintendente un memoriale con il quale mettono giù una serie di
questioni e di inosservanze che, secondo loro, avrebbero in qualche
modo portato a una sospensione della procedura in autotutela in
maniera tale da chiarire i punti che non erano così chiari e così
fugare ogni dubbio su questo concorso. Tra l'altro, avevano chiesto
anche un accesso agli atti, visto che stavano, diciamo così,
intraprendendo un percorso rispetto al TAR e copia di un verbale
non gli è stato consegnato. Oltre a questo, poi hanno lamentato il
fatto che c'è un
software
messo a disposizione dal MIUR che
permette di fare delle prove, l'esame in maniera corretta ed
esaustiva e soprattutto sicura, che a quanto pare non è stato
utilizzato.
Altra cosa importante è che rilevano che sulle buste le prove
erano segnate, che le buste con il nome e i codici non erano
internografate ed è stato dato un tempo aggiuntivo
random
ad
alcuni dei partecipanti rispetto al fatto che si era bloccato un
computer che doveva essere
off-line
e invece era
on-line
, e così via. Ci sono diverse questioni che hanno
segnalato. A seguito di tutto questo poi c'è stata già un'udienza
al TAR e, a quanto pare, nell'udienza al TAR chi difende
l'Amministrazione regionale in qualche modo ha ammesso che alcune
di queste questioni sono rilevanti, sono cogenti, insomma sono
successe effettivamente. In estrema sintesi, per lasciare poi
spazio anche alla presentazione alla mia collega, che ha firmato
con me questa iniziativa, quindi si chiede sostanzialmente perché
non si è consegnato ai richiedenti il verbale citato in premessa,
perché la Sovrintendenza non ha attivato il software CINECA, che è
questo software che permette di fare i concorsi in un certo modo.
Quali danni, se ci saranno eventualmente, che saranno arrecati
all'Amministrazione qualora si dovesse continuare nel ricorso e
dovesse avere esito negativo per la Regione tale ricorso e quindi
se è intenzione del Governo regionale di sospendere in autotutela i
procedimenti.
Presidente -
Per integrazione, la parola alla collega
Pulz.
Pulz (ADU VDA) -
Vorrei solo brevemente aggiungere alla
rigorosa illustrazione del collega Roberto Cognetta, che ringrazio,
che la preoccupazione in merito al ricorso depositato da alcuni
colleghi insegnanti che avevano appunto partecipato al concorso per
dirigenti scolastici nasce dal fatto che la figura di quello che ai
miei tempi era chiamato con un senso di giusta riverenza "preside"
è particolarmente incisiva nella vita della comunità scolastica. È
quindi fondamentale che sia fugato, come diceva già il collega,
ogni possibile e minimo dubbio in merito alla correttezza con cui
si sono svolte le prove concorsuali sia scritte che orali. I
docenti selezionati avranno infatti la grande responsabilità di
guidare nei prossimi anni le scuole valdostane verso un cambiamento
di ottica, che in parte è già richiesto dall'esame di Stato che si
svolgerà più o meno tra un mese e di cui peraltro abbiamo già avuto
modo di parlare in quest'aula per quella doverosa attenzione che la
politica deve saper dedicare alla scuola. Con questo esame si
capirà che, appunto, negli anni prossimi ci sarà una transizione
sempre più evidente verso un minore nozionismo ancora così presente
nella scuola italiana e una maggiore flessibilità nell'educazione
alla cittadinanza e più in generale alla complessità che
caratterizza il nostro tempo e che necessita di urgenti chiavi di
lettura da offrire ai nostri allievi. Anche la scuola valdostana
sarà chiamata a vivere quella transizione di cui peraltro, già in
pieno Cinquecento parlava Montaigne, quando diceva di preferire
"
une tête bien faite plutôt qu'une tête bien pleine
". Queste
mie osservazioni hanno solo lo scopo di chiarire lo spirito da cui
è nata questa interpellanza, che non vuole essere superficialmente
polemica o, peggio, accusatoria, ma intende soltanto ribadire il
diritto delle istituzioni scolastiche ad avere dirigenti degni del
loro difficile compito nella certezza e nella serenità che essi
siano stati selezionati con la massima cura, con il massimo rigore
richiesto dalle procedure concorsuali; che nel mondo della scuola,
almeno per quanto io ho potuto sperimentare personalmente a livello
però di selezione dei docenti nei miei tre concorsi ordinari e uno
riservato, almeno nella nostra regione intendo dire, non ha mai
dato adito a dubbi e perplessità di sorta, il che garantisce quella
fondamentale etica che, per fortuna, vige ancora almeno nel mondo
educativo e della formazione valdostana. La nostra parziale
autonomia in questo ambito dovrebbe indurci a fare meglio e non a
eguagliare o fare peggio rispetto al contesto nazionale, dove -
l'avrete letto sui giornali - è nato il Movimento spontaneo dei
docenti che si chiama "Trasparenza e merito" e che rileva come in
quest'ultimo corso-concorso per dirigenti scolastici siano stati
disattesi in tante zone d'Italia alcuni elementi fondamentali della
giurisprudenza attraverso procedure irregolari su cui diversi
tribunali stanno per esprimersi. Anche ad Aosta vi è già stata
l'udienza. Se ne attendono a breve gli esisti, che noi non vogliamo
in alcun modo anticipare con questa interpellanza. Spero che si sia
capito bene lo spirito della nostra iniziativa.
Presidente -
Per la risposta, la parola all'Assessore
Certan.
Certan (AV) -
Je remercie le collègue pour cette
initiative qui permet ainsi de définir et de mieux préciser
certains aspects. Je partage avec vous, collègue Pulz, qu'une tête
bien faite c'est mieux qu'une tête bien pleine, je suis totalement
d'accord. Pour ce qui concerne les questions de l'interpellation,
après vous avez ajouté, collègue Cognetta, d'autres aspects sur les
lesquels je reviendrai.
Ha già abbastanza percorso lei le date, ma gliene provo a dare
alcune anch'io. Il ricorso in questione è stato notificato agli
uffici in data 18 dicembre 2018. In data 9 gennaio 2019 si è tenuta
una prima udienza nella quale i ricorrenti, che avevano chiesto la
sospensiva degli effetti della graduatoria, hanno rinunciato alla
stessa, rinviando così di fatto la questione al merito fissato per
l'8 maggio 2019. A questo proposito, mi permetto di fare una
piccola precisazione: la difesa della Regione ha contestato tutti i
vizi contestati sia in riferimento alla prova scritta che alla
prova orale. Io quindi non so quali informazioni ha lei, io ho
naturalmente quella della difesa della Regione, che così mi ha
riferito. La richiesta di annullamento della procedura in
autotutela è stata presentata dagli attuali ricorrenti in data 15
novembre 2018 ed è pervenuta alla Sovrintendenza agli studi il
giorno venerdì 16 novembre 2018, a ridosso della prova orale
prevista per i giorni 20 e 21 novembre 2018. Il Sovrintendente ha
risposto in data 20 novembre 2018 come segue: "
si conferma la
legittimità degli atti di cui trattasi, i quali tutti assicurano,
ben diversamente da quanto prospettato, l'anonimato e la non
ripudiabilità dell'elaborato, garantendo al contempo il pieno
rispetto del livello di sicurezza della procedura concorsuale, in
conformità a quanto previsto dai provvedimenti di indizione del
concorso. Alla luce dei sopracitati elementi, si ritiene che la
predetta istanza non possa ottenere favorevole accoglimento
".
Questo è quanto in data 20 novembre ha risposto il
Sovrintendente.
Per quanto riguarda nello specifico la vostra richiesta:
"
perché non è stato consegnato ai richiedenti il verbale n.
9
- che corrisponde anche al terzo passaggio, alla terza
premessa nella vostra interpellanza, che ritengo essere non
veritiera -, rispondo quanto segue: "
tutte le richieste di
accesso agli atti sono state riscontrate, fornendo ai diretti
interessati quanto richiesto, tant'è che non sono pervenute
richieste di integrazione della documentazione fornita. Ad ogni
buon fine si informa che il verbale n. 9 è stato fornito ai
ricorrenti per il tramite dei legali come risulta dalla nota
depositata agli atti in data 28 dicembre 2018, protocollo n.
27.324
".
Per quanto riguarda la domanda n. 2: "
perché la
Sovrintendenza abbia attivato con ritardo la richiesta di poter
utilizzare la piattaforma nazionale CINECA..."
precedentemente
utilizzata nei concorsi per i docenti, non posso fare altro che
rilevare che non è chiaro a quale ritardo voi facciate riferimento,
in base a quale tipo di parametro, poiché il carteggio fra la
Sovrintendenza agli studi e il MIUR ha avuto inizio nel mese di
giugno, avuta notizia per le vie brevi della data di espletamento
della prova scritta nel mese di ottobre, considerato che erano già
precedentemente intercorsi dei contatti informali con gli uffici
referenti del Ministero. Questo quindi nel periodo estivo, nel
periodo poi fino al mese di ottobre. A livello nazionale, infatti,
già nel mese di luglio 2018 si è realizzata la fase preselettiva,
fase che in Valle d'Aosta non è stata prevista. A livello regionale
nel mese di luglio si è invece svolto l'accertamento preliminare di
piena conoscenza della lingua francese. Dal carteggio con il MIUR
si legge che la modalità di reclutamento introdotta dal decreto
ministeriale n. 138/2017, ovvero su base nazionale e non più su
base regionale com'erano, ad esempio, stati altri concorsi, anche
quello che lei cita, collega, che voi citate colleghi, dei concorsi
docenti... dicevo, non più su base regionale... ha precluso la
possibilità per la Valle d'Aosta di essere inclusa nell'applicativo
informatico dedicato alla procedura concorsuale in questione.
Infatti per la prima volta il reclutamento dei dirigenti scolastici
è avvenuto con una ripartizione su base regionale unicamente per
una questione logistica e con un'unica commissione di valutazione
centrale, non più con commissioni nominate su base regionale
com'era nei precedenti concorsi. Mentre nel passato gli accessi a
diverse autonome procedure avvenivano da parte delle singole
commissioni di valutazioni nominate a livello regionale sulla base
di questa nuova modalità di reclutamento, il Ministero pertanto ha
predisposto un'unica procedura a cui poteva accedere la commissione
di valutazione centrale. La piattaforma, pertanto, com'è
strutturata non consente la gestione di più elenchi di candidati e
nemmeno la gestione di correzione di elaborati separati, se non con
il possibile rischio di pregiudicare l'anonimato dei candidati al
concorso della Valle d'Aosta. Queste quindi sono le motivazioni per
la quale non si è avuto accesso anche dopo un carteggio con il MIUR
alla piattaforma CINECA.
Per quanto riguarda la terza domanda: "
quanti e quali danni
potrebbero essere arrecati all'Amministrazione qualora venisse
accolto dal TAR il ricorso degli insegnanti, alla luce dei
pensionamenti di quest'anno di alcuni dirigenti e delle vacanze già
in atto
", la valutazione sulle ricadute del ricorso sarà
effettuata successivamente all'esito dello stesso, considerato che
la sede del ricorso è il TAR e non il Consiglio regionale, ritengo
quanto mai inopportuno anticipare giudizi in merito rispetto a una
procedura direi
sub iudice
, perché non possiamo sicuramente
anticipare. Devo anche dire che credo che il collegamento che voi
avete fatto con i pensionamenti e le vacanze sia un collegamento
possibile, ma non è necessariamente immediata la ricaduta su
questo.
Per quanto è invece dell'ultimo quesito: "
se è intenzione del
Governo sospendere in autotutela la delibera...
", il
Sovrintendente agli studi ha adottato l'atto di approvazione della
graduatoria definitiva in data 28 febbraio 2019 dopo la conversione
in legge del decreto-legge n. 135 del 2018 avvenuta con la legge n.
12 dell'11 febbraio 2019 pubblicata nella Gazzetta ufficiale di
febbraio 2019, che ha disposto l'utilizzo della graduatoria di
ammissione al corso di formazione tirocinio per l'assunzione in
ruolo dei vincitori, che peraltro hanno fatto tutto il periodo di
tirocinio e stanno seguendo ancora nelle varie istituzioni insieme
ai dirigenti di ruolo. In risposta al vostro quesito quindi posso
affermare che il Governo regionale non ha certificato alcuna
graduatoria finale del concorso in questione, trattandosi di atti
non di competenza del Governo regionale, ma di competenza
dirigenziale, atti che sono definiti e non oggetto pertanto di
sospensione in autotutela da parte del Governo regionale. Su quanto
precisato dalla collega Pulz riguardo al ruolo dei dirigenti
scolastici e quindi anche del ruolo che un concorso di reclutamento
proprio di tale personale... condivido con lei l'importanza che
questo venga fatto in totale chiaramente trasparenza, ma anche con
un livello assoluto di garanzia e di qualità.
Presidente -
Per la replica, la parola al collega
Cognetta.
Cognetta (MOUV') -
Assessore, credo che la prossima volta
l'interpellanza la faccio direttamente al Sovrintendente, così al
posto di pagare lei come Assessore paghiamo solo il Sovrintendente
e probabilmente abbiamo delle risposte più precise, anche perché il
fatto che il TAR non sia il Consiglio regionale mi sembra evidente.
Lei è qui da tanti anni quanto me e penso che lo sappiamo entrambi.
Era una battuta quindi che tranquillamente si poteva risparmiare,
ma d'altronde lei ci tiene molto a far vedere che testa ha e quindi
sicuramente è stata una cosa importante.
Detto questo, aggiungerei soltanto un paio di particolari: il
primo riguarda il fatto che siccome stanno facendo un corso,
probabilmente questo è il momento opportuno per cominciare a
vederci chiaro, visto che è non è ancora finito l'iter. Seconda
cosa molto importante: nelle premesse ho fatto cenno a tutta una
serie di evidenze e di fatti accaduti e li ho esposti anche durante
la mia presentazione dell'interpellanza. Credo che il ruolo che
riveste lei debba in qualche modo assicurare tutti i cittadini e i
partecipanti al concorso della coerenza e della... come dire?
pulizia di questa roba qui. Siccome ci sono questi problemi e il
TAR ovviamente li rileverà, giusto o sbagliato che sia, com'è
successo in un altro concorso, io credo che lei quanto meno, come
rappresentante delle istituzioni, dovrebbe fare chiarezza, perché
se non fa chiarezza, resteranno comunque dei dubbi. La questione
del
software
, la questione che questo tipo di concorso è la
prima volta che viene fatto, perché prima era stato fatto in
un'altra maniera può sicuramente avere dato luogo a problemi. Vede,
è proprio questo il punto: non è stata seguita la procedura che si
seguiva sempre. È stata fatta una procedura nuova e questa
procedura nuova ha delle lacune. Allora, sa, se il MIUR non ci
pensa, ci dobbiamo pensare noi, perché altrimenti, vede, rimane
quel dubbio di cui stava parlando la collega Pulz. Ricapitoliamo
quindi, le risposte tecniche hanno senso fino a un certo punto, le
risposte politiche non sono arrivate.
