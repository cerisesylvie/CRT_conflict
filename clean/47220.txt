Classificazione
SPORT E TEMPO LIBERO
Manifestazioni sportive



Oggetto del Consiglio n. 3514 del 4 aprile 2024 - Resoconto
OGGETTO N. 3514/XVI - Ritiro di mozione: "Individuazione,
selezione e promozione delle salite ciclistiche percorse dal Giro
Ciclistico Valle d'Aosta Mont-Blanc".
Bertin (Presidente) -
Punto n. 54. Consigliere Brunod, a
lei la parola.
Brunod (RV) -
Richiamando l'interpellanza presentata dal
consigliere Restano durante la seduta del Consiglio regionale del 7
febbraio 2024, avente come oggetto: "Intendimenti rispetto al
mercato del turismo ciclabile in Valle d'Aosta", e tenendo conto
che dalla risposta dell'Assessore competente abbiamo appreso le
seguenti informazioni: "L'importanza del turismo legato alla
bicicletta e delle sue prospettive di crescita sono ben note e già
contenute nel primo Piano di marketing strategico della Valle
d'Aosta, poi aggiornato, che colloca la bicicletta di montagna tra
i prodotti '
star
' dell'offerta turistica regionale con
servizi dedicati, come quello per il trasporto bici".
In merito all'offerta turistica legata alla bicicletta,
l'Assessore ha sostenuto che "è regolarmente promossa in Italia e
all'estero tramite tutti gli strumenti di comunicazione attivati
dall'Assessorato. Nel 2023 abbiamo aderito ad una collaborazione
con l'Enit per la promozione del cicloturismo in Germania e grazie
a questa collaborazione sono stati inseriti sulla piattaforma
online
Komoot nove dei nostri itinerari mountain bike e sono
in corso colloqui con l'operatore Komoot per creare una sezione
dedicata alla Valle d'Aosta".
Evidenziamo che dalle informazioni riportate su Aostaoggi.it l'8
febbraio 2024 si apprende quanto segue: "In Valle d'Aosta vi sarà
una partenza di una tappa del Giro Next Gen". Il progetto vedrà la
nostra regione ospitare sul proprio territorio la partenza almeno
della seconda tappa del giro Next Gen utilizzando questa
competizione internazionale che si svolgerà dal 9 al 16 giugno per
raggiungere l'obiettivo di valorizzare il prodotto turistico Valle
d'Aosta in tutti i suoi aspetti e specialmente l'opportunità del
cicloturismo. RCS sta inoltre realizzando un'
app
sulle
salite, un luogo virtuale con tutte le salite del giro d'Italia
all'interno del quale troveranno spazio quelle del nostro
territorio".
Tenuto conto che oltre alle spettacolari salite affrontate con
le tappe del Giro d'Italia, o alcune volte con il Tour de France,
il nostro territorio, grazie alla sua conformità, offre anche altre
prestigiose salite dal punto di vista tecnico e scenografico, come
per esempio quelle selezionate negli anni dal Giro ciclistico Valle
d'Aosta-Mont-Blanc (per citarne alcune la salita a Clavalité nel
Comune di Fénis, a Pian Coumarial nel Comune di Fontainemore o
quella di Chevrère nel Comune di Champdepraz oppure Bionaz,
Valgrisenche... solo per citarne alcune).
Rimarchiamo che, scorrendo l'albo d'oro della 59esima edizione
del Giro ciclistico Valle d'Aosta-Mont-Blanc, si trovano parecchi
nomi prestigiosi che hanno scritto la storia del ciclismo mondiale.
Chi è un po' appassionato di ciclismo non può sicuramente scordare
i nomi di Claudio Chiappucci, Ivan Gotti, Gilberto Simoni, Frigo,
Jaroslav Popovich, Cunego, Sella e poi tanti altri.
Riteniamo che poter prendere in considerazione la possibilità di
selezionare e promuovere le salite o i percorsi di tutti questi
grandi eventi ciclisti permetterebbe d'integrare al meglio
l'offerta turistica della nostra regione in un settore che è sempre
più in crescita negli ultimi anni.
Ricordando le diverse iniziative che abbiamo presentato durante
questa Legislatura in merito all'importanza dei grandi eventi
internazionali legati al ciclismo, come il Giro d'Italia, il Tour
de France o il Giro Ciclistico della Valle d'Aosta, si impegna
quindi l'Assessore competente, in vista delle collaborazioni che
sono in corso sia con l'operatore Koomot sia con RCS per lo
sviluppo e creazioni di app finalizzate alla promozione degli
itinerari ciclistici, a prendere in considerazione la possibilità
di individuare, selezionare, promuovere e valorizzare oltre alle
salite e percorsi sul nostro territorio, dal Giro d'Italia al Tour
de France, anche altre salite molto spettacolari dal punto di vista
tecnico e scenografico come quelle percorse da un altro evento
ciclistico molto prestigioso, il Giro Ciclistico Valle d'Aosta-Mont
Blanc, definito dagli atleti e dagli addetti ai lavori il "Petit
Tour" per il suo alto livello tecnico, sportivo ed
organizzativo.
Presidente -
La discussione generale è aperta. Ci sono
interventi in discussione generale? Se non ci sono interventi,
chiudo la discussione generale. Si è prenotato il consigliere
Restano, ne ha facoltà.
Restano (GM) -
Non potevo non intervenire su questa
mozione, e ringrazio il collega Brunod per averla pensata e
presentata.
Riprendendo quanto contenuto nella mozione, che poi non è
nient'altro che quanto affermato dall'Assessore in risposta ad
un'interpellanza, vorrei sottolineare che quello che si intende
vendere, credo, è il prodotto Valle d'Aosta, e il riferimento al
Piano di marketing è sicuramente vero, però il Piano di marketing
ormai è datato.
Già più volte altri colleghi l'hanno portato all'attenzione di
quest'Aula, ora negli ultimi anni - e l'ha riconosciuto anche
l'Assessore - il prodotto cicloturismo è cambiato, è cresciuto a
dismisura, e lo ha riportato anche l'Assessore all'interno del suo
intervento all'atto della risposta all'interpellanza citata nella
mozione; quindi, volendo vendere il prodotto Valle d'Aosta, tutte
le salite devono essere prese in considerazione, non solo quelle
del Tour de France o del Giro d'Italia. Sono località, forse, che
non sono mai state interessate da questi giri, ma che possono
offrire delle salite importantissime.
Se ci limitiamo quindi ad una collaborazione con Komoot o con
RCS, andiamo a restringere un attimo quello che è il discorso della
promozione, se il prodotto è Valle d'Aosta. Se invece vogliamo
promuovere le località "star" - e lei sa a cosa mi riferisco,
perché il Piano di marketing, soprattutto per il prodotto
invernale, le richiama -, allora, a mio modo di vedere, che vivono
in località non così turistiche, rischiamo di penalizzarle.
Al di là che ritengo che questa sia una mozione da votare, e che
quindi voterò, vorrei sottolineare quest'aspetto, e chiedo
all'Assessore, nella sua risposta, se può prendere in
considerazione quanto ho appena sottolineato.
Presidente -
Assessore Grosjacques, ha facoltà di
intervenire.
Grosjacques (UV) -
Tenuto conto dell'intervento del
collega Restano, parto dal fondo.
Ovviamente, la sua è una suggestione di cui abbiamo preso buona
nota, non solo in quest'occasione, ma anche in virtù delle sue
iniziative ispettive fatte nei Consigli precedenti; quindi
certamente andremo a continuare a lavorare su questo prodotto, per
cui sicuramente quello che lei ha evidenziato è tra gli impegni e
tra le attività che l'Assessorato sta portando avanti.
Rimarrei però sull'impegnativa della mozione, che ci chiede di
inserire delle nuove salite rispetto a quelle che erano state
evidenziate nella risposta del 7 febbraio, che erano state
circoscritte alle grandi salite del Giro d'Italia e del Tour de
France, che poi sono diventate, di fatto, anche le grandi salite
del Giro ciclistico della Valle d'Aosta.
Non torno sulla risposta del 7 di febbraio perché lei, collega
Brunod, ha ben riassunto quelli che erano stati i contenuti; quello
che le voglio aggiungere è che l'attività di mappatura delle salite
della Valle d'Aosta, che hanno un importante valore ciclistico, e
che hanno fatto la storia sia del Giro della Valle d'Aosta che del
Giro d'Italia, è in corso e proprio in virtù del lavoro di concerto
con lo
staff
tecnico di RCS, io valuto importante l'accordo
che è in corso con RCS relativamente alla mappatura, in particolare
con l'ingegnere che cura gli itinerari del Giro d'Italia e la loro
cartografia; un lavoro che è iniziato per l'individuazione degli
itinerari delle tappe del prossimo Giro Next Gen, sul quale si sta
lavorando, e ne approfitto per dare una risposta anche al collega
Restano, che ieri mi aveva in qualche modo sollecitato su questo
punto: stiamo lavorando, ci sarà una presentazione la cui data non
è ancora ufficiale, quindi non l'annuncio proprio perché potrebbe
essere suscettibile di variazione. Questo accordo tra RCS e Strava
inserirà le salite simbolo della nostra regione, che sono le
salite forse meno importanti dal punto di vista agonistico che
alcune di queste sono state evidenziate dal collega nella sua
esposizione e che sono altrettanto importanti e difficoltose per
chi fa dello sport amatoriale. Questi segmenti, per dirla nel gergo
di Strava, che l'Amministrazione regionale ha tutto l'interesse a
valorizzare per lo sviluppo del ciclismo amatoriale e
cicloturistico del nostro territorio, e a questo proposito non sto
ad illustrare a lei quale sia l'importanza di Strava, perché
sappiamo tutti che è l
'app
più conosciuta ed utilizzata dai
ciclisti e da chi pratica sport
outdoor
.
Per quanto riguarda Koomot, non posso che richiamare quello che
lei ha citato nella mia risposta del 7 di febbraio, confermando che
dal dicembre 2023 l'
account
viene seguito direttamente dalla
struttura Sviluppo dell'offerta marketing e promozione turistica
dell'Assessorato il cui profilo ufficiale al momento prevede
percorsi relativi alle mountain bike, che il personale sta
lavorando per implementare.
Sarà quindi nostra cura provvedere all'implementazione del
numero dei percorsi mappati sin dalla fase di avvio, includendo
salite utilizzate durante le tappe del Giro ciclistico della Valle
d'Aosta ma anche, come dicevo prima, salite utilizzate da semplici
e appassionati ciclisti durante i loro itinerari di scoperta della
nostra regione.
Le confermo quindi, collega Brunod, che le attività sono in
corso di esecuzione, esattamente nei termini che lei ha
correttamente evidenziato. Le chiedo quindi di ritirare la mozione,
con l'impegno di aggiornare sui passaggi che si stanno proprio in
questi giorni effettuando per pervenire al raggiungimento degli
obiettivi che, in questo caso, sono assolutamente gli stessi da lei
auspicati e confermati dall'intervento del collega Restano che, più
che soffermarsi sulle salite in generale, ha evidenziato quanto sia
importante la valorizzazione del prodotto
bike
.
Presidente -
Consigliere Brunod, a lei la parola per il
secondo intervento.
Brunod (RV) -
Ringrazio il collega Restano per il suo
intervento e per l'attenzione che ha sempre anche lui rivolto a
quest'attività. Sicuramente ci fa piacere aver sentito questi
chiarimenti e queste delucidazioni da parte dell'Assessore su
questo settore che il mio gruppo e, come ripeto, anche il collega
Restano, nel corso della Legislatura più volte abbiamo portato
attraverso le iniziative all'attenzione dell'Aula. Quindi siamo
certi che anche l'Assessore è stato molto in gamba a cogliere gli
spunti, le osservazioni, quello che noi proponiamo attraverso le
nostre attività ispettive per poi portare avanti la sua attività
per riuscire tutti insieme ad arrivare all'obiettivo che lui adesso
ha esposto, quindi dicendolo in gergo sportivo, visto che stiamo
proprio pedalando nella stessa direzione, non c'è alcun problema a
ritirare la mozione.
Presidente -
La mozione è ritirata.
Il Consiglio prende atto del ritiro.
Abbiamo esaurito l'ordine del giorno di questa sessione del
Consiglio regionale, pertanto i lavori sono conclusi.
---
La sessione termina alle ore 19:01.
