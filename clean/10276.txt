Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1269 del 23 maggio 1990 - Resoconto
OGGETTO N. 1269/IX - Iniziativa per consentire ai movimenti e
partiti politici la disponibilità di sale e locali pubblici
(Reiezione di mozione).
Presidente - Do lettura della mozione presentata dal Consigliere
Riccarand:
MOZIONE
I movimenti e partiti politici incontrano notevoli difficoltà
soprattutto nella città di Aosta, per avere a disposizione sale e
locali in cui svolgere incontri, dibattiti e manifestazioni aperte
al pubblico.
Nella recente campagna elettorale per il rinnovo dei Consigli
comunali in tutta Aosta era utilizzabile una sola sala pubblica e
per di più in una zona periferica della città (la sala della
Biblioteca di Viale Europa), sono state invece negate ai partiti e
movimenti politici la sala gestita dal Comité des Traditions
Valdôtaines nel palazzo municipale di Aosta, in Piazza Chanoux, la
sala gestita dal B.I.M. in Piazza Narbonne, la sala e la saletta
del Palazzo Regionale. Inoltre risultavano inagibili la sala Ducale
del Municipio di Aosta e la sala delle riunioni della Biblioteca
del Quartiere Dora.
Ne è derivata una forte penalizzazione per chi voleva usare la
campagna elettorale per incontrare i cittadini discutendo di temi e
problemi ben precisi in luoghi facilmente raggiungibili ed adatti
per tale tipo di riunioni.
Tutto ciò premesso e sottolineato che l’attività
dei movimenti e partiti politici deve essere agevolata soprattutto
mettendo a loro disposizione spazi e strutture, il Consiglio
regionale
delibera
di impegnare la Giunta regionale:
ad assumere le opportune iniziative ed a dare le opportune
disposizioni perchè tutte le sale di proprietà pubblica oppure
costruite o ristrutturate a spese della pubblica amministrazione
siano concesse in uso ai movimenti e partiti politici per incontri,
dibattiti e manifestazioni aperte al pubblico.
Presidente
- Ha chiesto di illustrare la mozione il
Consigliere Riccarand, ne ha facoltà.
Riccarand (VA)
- Con questa mozione abbiamo inteso
sollevare un problema di agibilità di spazi per riunioni pubbliche
da parte di partiti e movimenti politici. Ci troviamo in una
situazione che a nostro avviso è un po’ assurda, per
cui da una parte i movimenti politici e i partiti sono riconosciuti
come soggetti importanti della società, e quindi sono oggetto di un
finanziamento pubblico da parte dello Stato, e
dall’altra parte vengono penalizzati
nell’esercizio delle proprie funzioni, in
particolare in una delle funzioni più importanti che è quella del
rapporto con la cittadinanza, da parte di disposizioni della
pubblica amministrazione che sono assurde.
Voglio citare alcuni esempi. Ad Aosta la sala di proprietà
pubblica, dell’Amministrazione regionale (adesso
l’edificio è stato trasferito al Comune di Aosta),
che si trova all’interno del palazzo municipale di
piazza Chanoux e che è data in gestione al
Comité des traditions
valdôtaines
, non viene concessa in uso ai movimenti ed ai
partiti politici. Chi di noi ha provato a fare domanda, si è
sentito rispondere dal
Comité
che la sala non viene concessa
ai movimenti politici ed ai partiti. Non si capisce per quale
motivo un partito non possa fare una riunione se la sala è
libera.
La sala del B.I.M. in piazza Narbonne, ristrutturata a spese
dell’Amministrazione regionale, non viene concessa
ai partiti ed ai movimenti politici per una riunione.
Questa situazione è generale e si verifica sempre; in periodo di
campagna elettorale ci troviamo di fronte ad una ulteriore
difficoltà per cui anche gli altri pochi locali agibili, tipo ad
esempio il salone regionale o la saletta regionale, non vengono
concessi, o vengono concessi con molta difficoltà.
Questa situazione fa sì che adesso, sia nella campagna
elettorale per le elezioni comunali che nella campagna
referendaria, in tutta la città di Aosta l’unica
sala pubblica che viene concessa per le iniziative è la sala della
biblioteca di viale Europa. Si tratta di una sala anche bella, che
però è in una zona molto periferica, non facilmente accessibile e
quindi che non si presta ad un certo tipo di manifestazioni
politiche.
Per quanto riguarda tutte le altre sale: il salone ducale del
Municipio sappiamo che è inagibile da anni perchè deve essere
ristrutturato; la sala del Consiglio comunale non è adatta perchè
ha i banchi e sarebbe come fare una riunione in questo locale, e
poi, approssimandosi la scadenza elettorale, viene trasformata in
seggio; il salone e la saletta regionale non vengono concesse; le
altre sale di proprietà pubblica non vengono date. Pertanto rimane
il cinema Giacosa, che fra l’altro costa caro e non
è sicuramente adatto per piccole riunioni come sono quelle che
possono fare dei partiti e dei movimenti politici. Quindi si tratta
di una difficoltà molto grossa.
Credo che come Consiglio dobbiamo assumere quanto meno un
orientamento, che è quello di eliminare una serie di situazioni di
penalizzazione per quanto riguarda l’uso delle sale
di proprietà pubblica, o comunque che sono state costruite o
ristrutturate con denaro pubblico, rendendole agibili. Mi riferisco
in particolare, per quanto riguarda Aosta, alla sala gestita dal
Comité des traditions valdôtaines
o alla sala del B.I.M..
Fuori Aosta ci sono tante sale comunali con situazioni molto
diversificate: ci sono dei comuni che chiedono di pagare centinaia
di migliaia di lire per poter utilizzare un locale, altri no.
Credo che questo problema della agibilità dei locali pubblici
sia un problema fondamentale di democrazia, per cui chiedo che il
Consiglio si esprima favorevolmente a questa mozione, che esprima
un orientamento di fondo, chiedendo alla Giunta di attuare le
autorizzazioni necessarie perchè tutte quante le associazioni che
hanno in gestione le sale pubbliche le mettano a disposizione a
tutte le associazioni culturali, ma anche ai partiti ed ai
movimenti politici, perchè non si capisce per quale motivo questi
debbano essere discriminati.
Presidente
- E’ aperta la discussione
generale.
Ha chiesto di parlare il Consigliere Gremmo, ne ha facoltà.
Gremmo (UAP)
- La mozione del Consigliere Riccarand
solleva una questione generale, che è quella della informazione e
del rapporto con i cittadini da parte delle forze politiche.
Avevo un’osservazione che volevo fare ad alta
voce e che riguarda un’altra cosa, però la inserisco
qui perchè il Consigliere Riccarand ha parlato della campagna
referendaria in corso.
Trovo inaccettabile che la Rai regionale non abbia attuato delle
tribune di informazione sui referendum; già a livello nazionale le
tribune sui referendum le fanno alle dieci di sera sul secondo
canale, ma non è stata attuata in nessuna maniera una tribuna che
permettesse, almeno ai gruppi presenti in Consiglio regionale, di
esprimersi sui referendum.
Ritengo che questo si colleghi alle
doléances
che porta
nella sua mozione il Consigliere Riccarand, cioè in qualche maniera
il fatto di non mettere a disposizione gli strumenti di
informazione pubblica - e la televisione è lo strumento più
importante - impedisce ai cittadini di conoscere addirittura
l’oggetto del contendere, se non al limite le
diverse posizioni in corso.
Sul referendum che riguarda la questione della caccia la
demagogia dei Verdi è spaventosa; poter dire che i cittadini
possono non andare a votare e in questa maniera esercitano un loro
diritto per vanificare - come è accaduto in Emilia Romagna - gli
effetti disastrosi di questi referendum, è una cosa importante.
Sono contrario alla mozione del Consigliere Riccarand, perchè
inserisce una richiesta che riguarda degli organismi come il
Comité des traditions valdôtaines
, che secondo me fanno bene
a dire che non vogliono che il loro nome venga unito ai partiti ed
alle forze politiche. Quindi non voterò questa mozione, perchè a me
sembra che certi organismi meno vengono assimilati,
nell’opinione pubblica, ai partiti e meglio è.
Però la richiesta che faceva il Consigliere Riccarand, di
permettere l’informazione ed il rapporto con i
cittadini, è legittima. Più che le sale dico che il vero grande
problema, la vera mancanza che vedo da parte
dell’esecutivo regionale nostro, è che non si sia
chiesto - legittimamente, fra l’altro - alla Rai
regionale di attuare le tribune per i referendum, coinvolgendo le
forze politiche presenti in regione. Già come sono gestite dalla
Commissione di vigilanza, a livello nazionale, è scandaloso, perchè
si fanno delle tavole rotonde in ore antelucane e con delle
presenze occasionali, ma che la Rai regionale della Valle
d’Aosta non faccia le tribune referendum quando
dobbiamo andare comunque a votare, credo sia una cosa
inaccettabile.
Presidente
- Se non ci sono altre richieste di
intervento, dichiaro chiusa la discussione generale.
Ha chiesto di parlare il Presidente della Giunta, ne ha
facoltà.
Rollandin (UV)
- Les requêtes qui ont été présentées de
prévoir que pendant la période électorale il y ait des salles
disponibles pour des débats, avaient déjà fait
l’objet de l’attention des forces
politiques, il y a des années. Le choix qui a été pris
c’était d’interdire uniquement dans
la période électorale l’utilisation des salles de
propriété de l’Administration régionale pour les
dernières interventions, les soi-disant comices des partis.
Je crois que pendant toute l’année la
disponibilité des différentes salles est ouverte aux associations,
aux partis politiques qui organisent n’importe
quelle intervention.
Je dois avouer que sans doute le problème se pose et je crois
que toutes les forces politiques ont eu surtout dans la période de
la campagne électorale la nécessité d’avoir des
salles disponibles pour faire des débats.
A présent il y a la disponibilité uniquement du salon du palais
régional; la petite salle est tellement réduite
qu’elle n’ajouterait pas grand-chose.
Avant tout il faut la réaménager, et nous avons un projet pour
l’utiliser selon les nouvelles requêtes, mais
au-delà de ça, comme ligne de tendence, avec la disponibilité
actuelle, on serait pour maintenir cette interdiction. Ce qui
n’empêche que, si à un moment donné on avait,
surtout à Aoste, dans la zone qui est la plus favorable pour des
rencontres, la disponibilité de la salle du
Convitto
, de
même pourrait être la salle prévue dans le réaménagement de
l’Assessorat à l’industrie, on
pourrait prévoir un règlement pour savoir comment allouer la
disponibilité de la salle aux forces politiques pendant la période
électorale. A présent je crois que l’affaire ce
serait difficile à gérer et par conséquent on est - pour ce qui est
de propriété régionale - pour maintenir la situation actuelle.
Pour ce qui est de propriété communale, donc de compétence
strictement communale, on ne peut pas intervenir; je sais
qu’il y a des communes qui vont prévoir une
cotisation pour payer les frais conséquents à
l’utilisation de la salle.
Je crois que le problème il faudra quand même
l’examiner de nouveau, surtout au moment où on a une
autre disponibilité. Pour l’instant de notre part on
ne votera pas cette motion pour les raisons que je viens de
dire.
Presidente
- Ha chiesto di parlare il Consigliere
Riccarand, ne ha facoltà.
Riccarand (VA)
- Intanto non condivido assolutamente
questo criterio e non so chi mai l’ha deciso, per
cui durante le campagne elettorali, cioè nel periodo in cui
c’è più richiesta, non si possono usare sale
pubbliche tipo il salone regionale. Una regolamentazione per forza
ci deve essere, ma non capisco perchè si deve saltare il discorso
della regolamentazione e dire che è comunque vietato usare queste
sale in periodo elettorale altrimenti ci sarebbero troppe
richieste. Si regolamenta, si definisce un calendario. Questo è un
primo punto che non condivido.
Secondo: non ho sentito nessuna risposta da parte della Giunta o
da parte della maggioranza rispetto all’altra
questione fondamentale che pongo con la mozione, cioè
l’utilizzazione di sale che sono in edifici di
proprietà pubblica o che comunque sono state ristrutturate a spese
della pubblica amministrazione. Mi riferisco ad esempio alla sala
pubblica data in gestione al
Comité des traditions
valdôtaines
, oppure alla sala del B.I.M.. Non capisco perchè un
gruppo politico che vuol fare un dibattito
sull’autonomia della Sardegna o
sull’effetto serra non può usare queste sale.
Quindi, con questa mozione poniamo anche questo problema: al di
fuori della campagna elettorale, queste sale possono essere agibili
ai partiti ed ai movimenti politici, oppure si vuole mantenere un
divieto che non ha nessuna giustificazione? Non capisco che danno
possa avere il B.I.M. se va a fare la riunione
l’associazione culturale "Pinco Pallino" o se va un
movimento politico; è la stessa cosa. E allora perchè il movimento
politico non ci può andare e l’associazione
culturale si?
Siccome queste sale sono in edifici di proprietà pubblica,
acquistati con denaro pubblico, ristrutturate e mantenute con
denaro pubblico, siano pienamente agibili da parte dei partiti e
dei movimenti politici. Non capisco per quale motivo
c’è questa discriminazione.
Quindi, l’oggetto principale della mozione è
questo, non è il periodo della campagna elettorale. Chiedo che la
mozione venga valutata e votata alla luce soprattutto di questo
problema.
Presidente
- Ha chiesto di parlare il Presidente della
Giunta, ne ha facoltà.
Rollandin (UV)
- Seulement pour dire que pour les autres
associations culturelles, ou bien pour les organismes qui ont une
gestion indépendante de l’Administration régionale,
on ne s’est jamais engagé vis-à-vis de la gestion
des salles qui ont été réaménagées - je cite la salle du B.I.M. -
grace à l’intervention de
l’Administration régionale; là la gestion a toujours
été donnée au B.I.M. même.
On pourrait prendre des contacts et examiner si eux sont
disponibles, voir quels sont les problèmes; je crois
qu’il y a des problèmes de gestion
qu’il faut examiner. Je crois que la salle, par
exemple, le soir n’est pas disponible pour des
raisons liées au fonctionnement de la même. Dans ce sens on pourra
prendre des contacts et vérifier s’il existe une
disponibilité de leur part, au-delà de la période de la campagne
électorale, si j’ai bien compris la dernière
proposition de M.Riccarand.
On pourra prendre des contacts avec ces associations, afin de
connaître les raisons qui jusqu’à présent ont été à
la base d’une interdiction de la part des organismes
mêmes, car de la part de l’Adminis-tration régionale
on n’a pas prévu d’interventions
spécifiques.
Presidente
- Ha chiesto di parlare il Consigliere
Riccarand, ne ha facoltà.
Riccarand (VA)
- La mozione delibera di impegnare la
Giunta regionale ad assumere le opportune iniziative ed a dare le
opportune disposizioni perchè tutte le sale di proprietà pubblica,
oppure costruite o ristrutturate a spese della pubblica
amministrazione, siano concesse in uso ai movimenti e ai partiti
politici per incontri, dibattiti e manifestazioni aperte al
pubblico.
Quello che si chiede è che ci sia una iniziativa da parte della
Giunta rivolta a chi gestisce queste sale, perchè siano messe a
disposizione anche dei partiti e dei movimenti politici, a parità
di qualsiasi altro soggetto culturale che esiste nella nostra
regione.
Mi stupisco del fatto che il Consiglio, che è composto da forze
politiche, non sostenga una richiesta di questo genere. Comunque,
se non viene approvata la mozione, sia chiaro che dal prossimo
Consiglio comincerò a chiedere volta per volta quali iniziative
sono state prese nei confronti della sala di piazza Chanoux per
renderla agibile, e via via per tutte le altre sale.
Presidente
- Ha chiesto di parlare il Consigliere Mafrica
per dichiarazione di voto, ne ha facoltà.
Mafrica (PCI)
- Nel corso dell’ultimo
congresso del nostro partito era stato votato un ordine del giorno,
che sottolineava l’esigenza di dotare la città di
Aosta di una struttura polivalente, in cui potessero aver luogo
riunioni, congressi, manifesta-zioni.
Ci pare che questa esigenza sia sempre presente ed anzi ci
auguriamo che la nuova amministrazione comunale di Aosta finalmente
faccia le scelte necessarie per ciò che riguarda il piano
regolatore e prenda le iniziative opportune per risolvere questo
problema.
Voteremo a favore di questa mozione perchè ci sembra sottolinei
una questione che realmente si è posta e che ha creato difficoltà
alle forze politiche nel corso di questa, ma anche di altre
campagne elettorali.
Lasciare le cose così come stanno, con divieti e con difficoltà,
non ci sembra essere una cosa accettabile; pensiamo che delle
soluzioni possano essere trovate e consideriamo questa mozione come
uno stimolo alla ricerca di soluzioni per un problema che
effettivamente esiste.
Presidente
- Pongo in votazione la mozione in
oggetto.
Esito della votazione:
Presenti: 27
Votanti: 5
Favorevoli: 5
Astenuti: 22 (Agnesod, Beneforti, Bich, Bondaz, Faval, Gremmo,
Lanièce, Lanivi, Lavoyer, Limonet, Louvin, Marcoz, Martin,
Milanesio, Mostacchi, Pascale, Perrin, Ricco, Rollandin, Trione,
Vallet e Voyat)
Il Consiglio non approva.
***
