Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 203 del 25 marzo 1983 - Resoconto
OGGETTO N. 203/VII - EVENTUALE AZIONE DI RIVALSA PER UN
CONTRIBUTO STRAORDINARIO A TITOLO DI INDENNIZZO AD UNA DITTA
ARTIGIANA DI LA SALLE.- Approvazione di mozione.
PRESIDENTE
: Do lettura della mozione presentata dai
Consiglieri Carlassare e Mafrica:
MOZIONE
VERIFICATA la documentazione relativa alla delibera n. 4256 del
4.9.1981 "Lavori di costruzione di difese sponda li nel fiume Dora
Baltea, in località Le Pont, in Comune di La Salle.- Appalto dei
lavori a licitazione privata.- Approvazione ed impegno di
spesa";
CONSTATATO che detto appalto rientra pienamente nella normativa
prevista dal capitolato speciale d'appalto per opere di arginatura,
delibera della Giunta regionale in data 7.3.1980, n. 1100;
RITENENDO che i danni subiti dallo stabile di proprietà della
ditta Alberto Solutore e Renato corrente in La Salle, in seguito ai
lavori di difesa sponda-li eseguiti dall'impresa Follioley, su
appalto dell'Amministrazione regionale, siano da imputarsi
all'impresa stessa che evidentemente non ha osservato tutte le
disposizioni previste dal capitolato di appalto, in particolare
dall'art. n. 28;
IL CONSIGLIO REGIONALE
DELIBERA
di impegnare la Giunta regionale a revocare la delibera n. 6473
del 26.11. 1982: "Concessione e liquidazione di un contributo
straordinario alla Ditta Alberto Solutore e Renato corrente in La
Salle, a titolo di indennizzo", e successiva n. 7113 del 23.12.1982
che la modifica parzialmente e di avviare le pratiche per
addebitare l'indennizzo in oggetto all'impresa appaltante.
PRESIDENTE
: Ha chiesto di illustrare la mozione il
Consigliere Carlassare, ne ha facoltà.
CARLASSARE - (N.S.):
Si tratta di riaprire una
discussione già effettuata in questa sede all'atto di approvare la
delibera di Giunta che riguarda la concessione della liquidazione
di un contributo di 100 milioni di lire alla Ditta Alberto Solutore
e Renato, corrente in La Salle, a titolo di indennizzo. Con tale
delibera si concedeva questo indennizzo in quanto la ditta aveva
subito dei danni rilevanti, nello stabile di sua proprietà situato
in prossimità di una sponda della Dora Baltea nel Comune di La
Salle, dopo che questa era franata parzialmente in seguito a dei
lavori di difesa spondali effettuati dalla Ditta Follioley, su
appalto dell'Amministrazione regionale.
In quell'occasione la delibera di Giunta era stata presentata in
modo un po' bislacco; pertanto ho pensato bene di documentarmi su
cosa fosse avvenuto e sul perché era indispensabile dare questo
indennizzo.
Lungi da me il mettere in discussione i danni subiti da quella
ditta; il problema in discussione è chi deve pagare questi
danni.
Ritengo che la prassi adottata dalla Giunta ed approvata dalla
maggioranza del Consiglio sia errata e porti ad un danno
finanziario notevole alle finanze regionali.
Con questa mozione si vuole azzerare questa situazione, in modo
da correggere un errore commesso.
E' necessario fare brevemente la cronistoria di cosa è avvenuto.
In data 4.9.1981 è stata approvata una delibera di Giunta, dove si
avviava di fatto la prassi per costruire quelle difese spondali in
discussione. Nel capitolato d'appalto, al punto 4°, si stabilisce
molto chiaramente "di approvare per l'appalto dei lavori di cui
sopra, le seguenti clausole e disposizioni complementari del
capitolato speciale d'appalto della Regione per le opere di
arginatura approvato con deliberazione della Giunta n. 1100 del
7.3.1980, registrata all'Ufficio del Registro di Aosta in data
4.4.1980 al n. 511 serie terza".
Il capitolato speciale d'appalto che viene completato poi con i
dati e le caratteristiche specifiche per ogni singolo lavoro,
stabilisce in modo inequivocabile i comportamenti e le
responsabilità in caso di danni che devono essere subiti dalle
persone e dalle cose: si tratta dell'art. 28 "scavi e rilevati in
genere", il quale recita: "gli scavi occorrenti saranno eseguiti
conformi alle previsioni di progetto salvo le varianti che possa
disporre la direzione dei lavori.
L'appaltatore dovrà consegnare gli scavi in genere al giusto
piano prescritto, con scarpate regolari e spianate, con i cigli ben
tracciati e profilati, compiendo a sue spese, durante l'esecuzione
dei lavori, gli occorrenti ricarichi e tagli da ripresa
sistemazione delle scarpate".
In particolare si prescrive: "Scavi: nell'esecuzione degli scavi
l'appaltatore dovrà procedere in modo che i cigli siano
diligentemente profilati, le scarpate raggiungano l'inclinazione
prevista dal progetto e che sarà ritenuta necessaria e prescritta
dalla direzione dei lavori allo scopo di impedire scoscendimenti,
restando egli (impresa che esegue i lavori) oltre che totalmente
responsabile di eventuali danni alle persone ed alle opere, altresì
obbligato a provvedere a suo carico e spese alla rimozione delle
materie franante in caso di inadempienza, ecc.".
Mi pare che con questa frase si chiarisca con molta precisione
quelle che sono le responsabilità, per cui si deduce dal capitolato
speciale di appalto per opere di arginatura che sarà preciso dovere
dell'impresa mettersi nelle condizioni di impedire scoscendimenti,
facendo
p
recedere gli scavi da necessari sondaggi ed
accertamenti onde evitare che il proseguimento degli scavi possa
portare danni a persone e cose.
Nel caso che con questi accertamenti si verifichino, o si
presuma possano verificarsi, queste condizioni, sarà suo compito
avvisare la direzione dei lavori di procedere ad un riesame di
tutto il progetto, che provvederà a stabilire le dovute
variazioni.
Ora, senza essere particolarmente edotto su come si svolgono
questi lavori, ho a disposizione una fotografia su come si è
realizzata questa opera, dalla quale si vede in modo inequivocabile
che il metodo adottato è quello di fare lo scavo e di riempirlo
successivamente; quando si è arrivati sotto la casa il ciglio non
ha tenuto, ci sono stati questi scoscendimenti che hanno
determinato i danni.
In questa foto non ci sono tracce di difese o altro che
impedisca lo scoscendimento in prossimità della casa. Durante la
discussione della delibera, il Presidente della Giunta aveva
parlato di una casa sospesa su otto metri di ciglio; qui mi pare
che si tratti di una casa che è sospesa a due-tre metri dal greto
del torrente.
Resta comunque il fatto che quello articolo nel capitolato
speciale di appalto per opere di arginatura è chiaro, per cui si
tratta di non far pagare errori commessi a mio avviso dall'impresa,
alla ditta artigiana che ha subito i danni, e nel contempo di non
far pagare alla Comunità gli errori dell'impresa Follioley; bisogna
invece annullare la delibera votata in data 26.11.1982, dove si
concedono i cento milioni come Regione alla Ditta Solutore e Renato
Alberto, ed avviare immediatamente la pratica affinché la società
che ha eseguito quei lavori in un modo non conforme a quanto
previsto dal capitolato speciale di appalto rimborsi la ditta che
ha subito i danni.
PRESIDENTE:
E' aperta la discussione generale. Ha chiesto
di parlare il Consigliere Tonino, ne ha facoltà.
TONINO - (P.C.I.):
Voglio aggiungere pochissimo a quanto
ha illustrato il Consigliere Carlassare.
Credo di dover ribadire che in questo caso è in discussione chi
deve pagare i danni; è indubbio che questi artigiani abbiano subito
dei danni per effetto di queste opere di arginatura, per cui devono
essere risarciti.
A me sembra che la Giunta regionale sia andata con molta
leggerezza a risarcire direttamente i danni escludendo qualsiasi
responsabilità dell'impresa.
Da questo punto di vista siamo alla solita abitudine per cui chi
paga è sempre la Regione e nessun altro ha mai la
responsabilità.
I danni, qualora siano danni effettivamente derivanti da forza
maggiore, devono essere accertati sempre secondo il capitolato
speciale, con la procedura dell'art. 11 che prevede gli
accertamenti, la denuncia fatta per iscritto ed il coinvolgimento
della direzione dei lavori. Chiedo innanzitutto se i danni sono
stati accertati in questo modo, se l'impresa non è invece andata
avanti con lo scavo provocando i danni per cui ha per intero la
responsabilità dei danni provocati al privato, ed inoltre - siccome
mi risulta che all'atto della consegna dei lavori le imprese sono
tenute a dichiarare di aver preso visione del sito su cui si
eseguono i lavori e di aver fatto i sondaggi relativi - se
l'impresa ha firmato questo atto, per cui la nostra opinione è che
indubbiamente in questo caso si tratta di danni provocati
dall'impresa che incautamente ha continuato gli scavi, provocando
la fessurazione dell'edificio.
La nostra opinione è che la Giunta si è presa la responsabilità
di questo danno con troppa leggerezza, per cui chiediamo che sia
rivista questa decisione, valutando l'opportunità di far pagare
questi danni a chi effettivamente li ha provocati e cioè
all'impresa.
PRESIDENTE:
Ha chiesto di parlare l'Assessore ai Lavori
Pubblici Borbey, ne ha facoltà.
BORBEY - (D.C.):
Leggo solo la parte terminale della
relazione che avevo preparato, perché è inutile ripetersi.
So che i Consiglieri si sono interessati, giustamente, presso
gli uffici competenti dell'Assessorato dei Lavori Pubblici e
ritengo che abbiano avuto tutte le spiegazioni possibili.
C'è una documentazione fotografica completa di queste opere a
disposizione dei Consiglieri interpellati, sennonché i Consiglieri
chiedono di annullare questa deliberazione e mettono così in dubbio
l'operato dei tecnici della Regione.
Nella mozione che esaminiamo viene richiamato il disposto
dell'art. 28 del capitolato speciale per le opere di arginatura,
mentre allo stato degli atti non risulta che l'impresa abbia
contravvenuto al citato capitolato speciale, in quanto la stessa,
in corrispondenza delle sezioni 5 e 8 di progetto, non ha proceduto
ad alcun movimento di terra e di ciò trovasi riscontro oltre che
nella sopracitata documentazione fotografica, anche negli atti
contabili.
Per quanto riguarda le ventilate responsabilità dell'impresa
costruttrice, ricordo che le proposte su tale argomento sono di
competenza dell'ingegnere collaudatore, per cui la questione gli
verrà sottoposta al più presto ed a tempo debito.
Quindi ribadiamo la nostra posizione, ma vogliamo dire che ad un
certo punto non può un cittadino e operatore economico valdostano
rimetterci su un contenzioso che potrà essere aperto fra la Regione
Valle d'Aosta, ente appaltante, ed un'impresa; quindi se l'impresa
avrà delle responsabilità in fase di collaudo, queste verranno
esaminate, e se dovrà pagare dei danni, l'impresa rifonderà la
Regione per quanto la Regione invece ha ritenuto doveroso di
anticipare verso la ditta artigianale che è stata danneggiata.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Quanto ha detto adesso l'Assessore è
diverso da quanto si era detto in precedenza. Egli dice oggi che la
Giunta ha anticipato per non far aspettare questi artigiani che
avevano bisogno di rimettere le loro cose in ordine. Al momento del
collaudo sarà aperto un contenzioso con l'impresa e in seguito
verrà stabilito dai tecnici competenti di chi era la
responsabilità.
Nel caso che la responsabilità risulti della ditta, ci sarà da
parte della Regione una rivalsa nei confronti dell'impresa. La
volta scorsa di questo non si era parlato.
Noi possiamo trasformare il deliberato se si scrivono queste
cose, se cioè viene mantenuto l'impegno di non dare per chiusa la
vicenda, per cui la responsabilità in modo indiretto ricade tutta
sulla Regione.
Se il problema resta aperto come contenzioso nei confronti
dell'impresa al momento del collaudo per cui si accerta e si
verifica anche questo punto, credo che possiamo modificare il
deliberato della mozione.
PRESIDENTE:
Ha chiesto di parlare il Presidente della
Giunta, ne ha facoltà.
ANDRIONE
- (U.V.): L'Assessore ha anche detto che le
sezioni 5 e 6 non sono state scavate e l'ingegnere collaudatore,
come qualsiasi ingegnere che farà
il collaudo, dovrà stabilire se i lavori sono stati eseguiti a
regola d'arte non solo come fase terminale, ma anche per tutto il
tempo che sono durati. Se il gruppo vuole stilare un quesito per il
collaudatore, noi non abbiamo niente in contrario a
trasmetterlo.
Volevo solo sottolineare ancora una volta che dal punto di vista
della legislazione vigente, quel capannone non dovrebbe
esistere.
PRESIDENTE:
Ha chiesto di parlare il Consigliere
Carlassare, ne ha facoltà.
CARLASSARE
- (N.S.): Intanto, per chiarire che qui si
mischiano molto spesso e volentieri le carte; la delibera con cui
veniva data quella cifra ai fratelli Alberto diceva ad un certo
punto: "con la scorta di tale valutazione ed a tacitamento della
controversia in parola l'Assessore Borbey propone la liquidazione a
favore della ditta Alberto della somma di £.100 milioni".
Ora, questo è in contraddizione con quanto detto: lì non hanno
scavato la sezione 5 o 6 pertanto non si può considerare il danno
subito. E perché? Per il semplice fatto che se così fosse, dovremmo
considerarlo non già danno conseguente - come è stato presentato
agli scavi di difese spondali, ma danno subito per cause naturali,
per cui diamo un contributo non per come è stata impostata tutta la
pratica, ma glielo diamo - magari non coprendogli tutti i danni
perché non tutte le volte che un privato cittadino o una qualsiasi
azienda subiscono dei danni per calamità naturali la Regione
rifonde tutti i danni subiti - perché questi danni sono dovuti alla
sponda franosa o alle calamità che vogliamo.
Tutta la vicenda è stata impostata invece come responsabilità
della Regione che ha appaltato una certa opera; conseguentemente la
ditta ha subito dei danni, per cui la Regione si assume la
responsabilità di aver commesso degli errori e rifonde i danni a
questa ditta.
Il problema di fondo è che se si vuole riaprire il contenzioso
nei confronti della ditta appaltante - e non mi pare che questo
fosse accennato da nessuna parte, anzi l'interpretazione che se ne
ricavava era che questo fosse a chiusura di ogni contenzioso,
tant'è che nella stima dei danni tra i danni minimi e i danni
massimi si è inteso dare una cifra molto vicina ai danni massimi -
bene, lo si faccia.
PRESIDENTE:
Ha chiesto di parlare il Consigliere Tonino,
ne ha facoltà.
TONINO - (P.C.I.):
Voglio fare prima di tutto una
proposta: se è davvero nell'intenzione della Giunta - ed aspetto
quindi una risposta - aprire le pratiche per richiedere i danni
anche all'impresa, siamo disposti a ritenere la delibera di Giunta
che assegnava il contributo di cento milioni come un anticipo della
Regione ed a togliere quindi la prima parte.
Se invece la Giunta tende ad escludere la responsabilità
dell'impresa, evidentemente non
siamo d'accordo.
Ricordo che la stessa relazione di stima fatta dall'ing. Giulio
Vallacqua per conto della Regione in accordo con il Geom. Lorenzo
Castagno designato dai fratelli Alberto, inizia dicendo che durante
i lavori di arginatura eseguiti dall'impresa Follioley su appalto
dell'Amministrazione regionale, a valle del fabbricato artigianale,
si sono verificati dei danni.
Probabilmente si sono verificati dei danni perché incautamente,
magari non nelle sezioni 5 o 6, ma nella 4 o 7 si sono provocati
smottamenti del terreno. Questa è la questione di fondo; siccome
chi paga è sempre Pantalone, vogliamo invece capire di chi sono le
responsabilità perché deve pagare il responsabile.
PRESIDENTE:
Ha chiesto di parlare il Presidente della
Giunta, ne ha facoltà.
ANDRIONE
- (U.V.): Sono d'accordo sulla frase "paga chi è
responsabile"; non posso anticipare quello che sarà il giudizio del
collaudatore perché solo lui potrà dire se ci sono state delle
responsabilità. Conoscendo il posto abbastanza bene, sapendo che
sono stati gli stessi proprietari a richiedere l'arginatura perché
era stato costruito questo capannone in sponda di Dora e dato che
la Dora è una brutta bestia quando si mette a spingere contro certi
spigoli che impediscono il suo corso, bisognerà anche che il
collaudatore stabilisca qual era lo stato del fabbricato prima che
iniziassero i lavori.
Non possiamo anticipare oggi quello che sarà il giudizio del
collaudatore; ripetiamo che se il collaudatore trovasse che i
lavori non sono stati fatti a regola d'arte, è obbligo suo o nostro
quello di computare questi danni alla ditta.
Alla mozione, così com'è formulata, votiamo contro.
PRESIDENTE:
Ha chiesto di parlare il Consigliere Tonino,
ne ha facoltà.
TONINO
- (P.C.I.): Proponiamo che il deliberato reciti in
questo modo: "delibera di avviare le pratiche per addebitare
l'indennizzo in oggetto all'impresa appaltante". Il quesito al
collaudatore è un compito che spetta alla Giunta.
Allo stato delle cose la nostra opinione è che si debba aprire
la controversia con l'impresa, altrimenti il collaudatore dirà che
andava tutto bene, perché qui si è partiti con il piede
sbagliato.
PRESIDENTE:
Ha chiesto di parlare il Consigliere
Lustrissy, ne ha facoltà.
LUSTRISSY - (D.P.):
Io credo che a questo punto, sentite
le argomentazioni svolte dai presentatori della mozione e dalla
Giunta, siamo di fronte ad una situazione particolare, per la quale
abbiamo già degli atti che lasciano intendere da una parte che è
stata accertata un'eventuale responsabilità da addebitarsi non
ancora all'impresa perché c'è il caso fortuito, per cui in questo
caso bisognerebbe dimostrare che l'impresa ha mancato della dovuta
diligenza; dall'altra che il tutto sia avvenuto in occasione dei
lavori di arginatura.
Se i presentatori sono d'accordo proporrei di modificare la
mozione in questo senso: "invitare la Giunta a sospendere la
liquidazione del contributo di cui alla delibera n. 6473, in attesa
che il collaudatore accerti la situazione di fatto in rapporto ai
lavori di arginatura".
Altrimenti, invece di sospendere la liquidazione, di "invitare
la Giunta ad esercitare l'eventuale azione di rivalsa nei confronti
dell'imprenditore nel caso in cui l'esito del collaudo dia questo
risultato".
PRESIDENTE
: Ha chiesto di parlare il Presidente della
Giunta, ne ha facoltà.
ANDRIONE
- (U.V.): Da una parte c'è l'affermazione che
c'è una responsabilità in atto addebitabile all'impresa, da parte
nostra c'è solo l'affermazione che quanto dirà il collaudatore sarà
obbligatorio per la Giunta: se il collaudatore dovesse riconoscere
delle colpe all'impresa, dato che l'impresa deve essere pagata, non
c'è niente di più facile che ritenere le somme relative su quello
che deve essere versato all'impresa.
PRESIDENTE
: Ha chiesto di parlare l'Assessore ai Lavori
Pubblici Borbey, ne ha facoltà.
BORBEY - (D.C.):
Il collaudatore avrà incarico preciso
oltre che di collaudare le opere eseguite, di valutare le
responsabilità dell'impresa inerenti al danno che la ditta ha
subito.
Ho voluto essere così onesto da dire, già antecedentemente, che
in mano del direttore dei lavori e dell'assistente ci sono
determinate dichiarazioni. Poiché l'Amministrazione regionale ha
già gli atti, del direttore dei lavori e dell'assistente, che in
determinati punti non sono stati eseguiti certi lavori, ho ritenuto
doveroso avvisare i colleghi.
PRESIDENTE
: Ha chiesto di parlare il Consigliere
Lustrissy, ne ha facoltà.
LUSTRISSY - (D.P.):
Per formalizzare l'emendamento che
leggerò: "di invitare la Giunta regionale ad esercitare l'eventuale
azione di rivalsa nei confronti dell'impresa appaltatrice nel caso
in cui in sede di collaudo venga accertata la responsabilità della
stessa nel danno subito da parte della ditta artigiana".
PRESIDENTE:
Ha chiesto di parlare il Consigliere
Carlassare, ne ha facoltà.
CARLASSARE - (N.S.):
Vorrei solo modificare la parola
iniziale con "impegna".
PRESIDENTE
: Metto in approvazione, con la parola
"impegnare", l'emendamento del Consigliere Lustrissy, di cui do
lettura:
IL CONSIGLIO REGIONALE
DELIBERA
di impegnare la Giunta regionale ad esercitare l'eventuale
azione di rivalsa nei confronti dell'impresa appaltante, nel caso
in cui in sede di collaudo, venga accertata la responsabilità della
stessa nel danno subito da parte della ditta artigiana".
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE
: Metto in approvazione la mozione nel testo
così emendato:
VERIFICATA la documentazione relativa alla delibera n. 4256
del 4.9.1981: "Lavori di costruzione di difese sponda li nel fiume
Dora Baltea, in località Le Pont, in Comune di La Salle. Appalto
dei lavori a licitazione privata. Approvazione di impegno di
spesa";
CONSTATATO che detto appalto rientra pienamente nella
normativa prevista dal capitolato speciale di appalto per opere di
arginatura, delibera della Giunta regionale n. 1100 in data 7.3.
1980;
RITENENDO che i danni subiti dallo stabile di proprietà della
Ditta Alberto Solutore e Renato corrente in La Salle, in seguito ai
lavori di difesa sponda-li eseguiti dall'impresa Follioley, su
appalto dell'Amministrazione regionale, siano da imputarsi
all'impresa stessa che evidentemente non ha osservato tutte le
disposizioni previste
dal capitolato di appalto, in particolare dall'art. n.
28;
IL CONSIGLIO REGIONALE
DELIBERA
di impegnare la Giunta regionale ad esercitare l'eventuale
azione di rivalsa nei confronti dell'impresa appaltante, nel caso
in cui, in sede di collaudo, venga accertata la responsabilità
della stessa nel danno subito da parte della ditta
artigiana.
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
