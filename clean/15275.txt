Classificazione
UNIONE EUROPEA E RAPPORTI INTERNAZIONALI


Resoconto integrale del dibattito dell'aula
Oggetto del Consiglio n. 1815 del 14 febbraio 1996 - Resoconto
SEDUTA ANTIMERIDIANA DEL 14 FEBBRAIO 1996
OGGETTO N. 1815/X Modificazioni al documento unico di
programmazione degli interventi strutturali comunitari nelle zone
obiettivo 5B di cui ai regolamenti CEE 2081/93 e 2082/93.
Deliberazione Il Consiglio
Preso atto della necessità di procedere ad alcune modificazioni
del "Documento Unico di Programmazione per gli interventi
strutturali comunitari nelle zone interessate dalla realizzazione
dell'Obiettivo 5b" (DOCUP), elaborato ai sensi del Regolamento
(CEE) n. 2081/93 e approvato dal Consiglio regionale con
deliberazione n. 1145/X, in data 25 gennaio 1995, per migliorarne
gli aspetti tecnici e applicativi e favorirne l'attuazione;
Preso atto, inoltre, che le modificazioni di cui si tratta sono
state concordate con il Comitato di Sorveglianza per l'attuazione
del DOCUP, istituito con deliberazione di Giunta n. 2354, in data
17 marzo 1995, il quale, ai sensi delle disposizioni orizzontali
allegate alla decisione della Commissione Europea C(94) n. 2921 del
19 dicembre 1994 - punto 5.1.b - può decidere modificazioni non
essenziali al DOCUP, riguardanti l'attuazione delle azioni, che non
alterino il piano indicativo di finanziamento;
Considerato che le modificazioni di cui si tratta competono al
Consiglio regionale ai sensi dell'articolo 1, lettera h, della
legge regionale 7 dicembre 1979, n. 66;
Visto il parere favorevole di legittimità rilasciato dal
Dirigente del Servizio Assistenza Tecnica, Economica e Sociale e
dello Sviluppo Agricolo dell'Assessorato dell'Agricoltura,
Forestazione e Risorse Naturali, ai sensi dell'articolo 72 della
legge regionale n. 3/1956 e successive modificazioni, e del
combinato disposto degli articoli 13 - comma I - lett. e) e 59 -
comma 2 - della legge regionale n. 45/1995, sulla presente
deliberazione;
Visto il parere della III Commissione consiliare permanente;
Delibera
1) di approvare le modificazioni, come specificate nell'allegato
A, che è parte integrante della presente deliberazione, del
"Documento Unico di Programmazione per gli interventi strutturali
comunitari nelle zone interessate dalla realizzazione
dell'obiettivo 5b", elaborato ai sensi del Regolamento (CEE) n.
2081/93 e approvato con deliberazione del Consiglio regionale n.
1145/X in data 25 gennaio 1995;
2) di sottoporre la presente deliberazione al controllo della
Commissione di Coordinamento per la Valle d'Aosta, ai sensi e per
gli effetti dell'articolo 8 - lettera i) - del decreto legislativo
22 aprile 1994, n. 320.
Allegati
(...omissis...)
Presidente E' aperta la discussione generale. Se nessuno chiede
la parola, pongo in votazione la deliberazione in oggetto:
Presenti, votanti e favorevoli: 24
Il Consiglio approva all'unanimità
