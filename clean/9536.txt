Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 616 del 21 giugno 1989 - Resoconto
OGGETTO N. 616/IX - Approvazione del "Regolamento
dell'Assemblea generale sportiva" e del "Regolamento per la
concessione dei contributi regionali" da destinare agli organismi
sportivi operanti in Valle d'Aosta, ai sensi della legge regionale
30 ottobre 1987, n. 85.
Presidente
: Do lettura del testo della delibera:
IL CONSIGLIO
-richiamata l a legge regionale 30 ottobre 1987, n. 85;
-visto il parere della IV Commissione consiliare permanente;
-preso atto della proposta avanzata dall'assemblea generale
sportiva;
D E L I B E R A
1°) di approvare l'allegato "Regolamento dell'Assemblea generale
sportiva", ai sensi dell'art. 9 della legge regionale 30 ottobre
1987, n. 85;
°2) di approvare l'allegato "Regolamento per la concessione dei
contributi regionali", ai sensi dell'art. 10 della legge regionale
sopra citata.
Testo del Regolamento: (...omissis...)
Presidente
: Ha chiesto di parlare l'Assessore al Turismo,
Urbanistica e Beni Culturali Faval, ne ha facoltà.
Faval (UV)
: La loi n° 85/87 prévoit que l'assemblée des
sociétés sportives se donne un règlement pour son activité, surtout
en ce qui concerne l'allocation des contributions.
Ce règlement a été étudié, discuté et approuvé à l'unanimité par
l'assemblée des sociétés sportives; on propose donc au Conseil
régional, comme prévu par la loi, de vouloir le voter.
Dolchi (Vicepresidente del Consiglio)
: E' aperta la
discussione generale.
Per esperienza personale posso dire, avendo fatto parte di
questi organismi, che si è molto discusso e i documenti che sono
sottoposti all'approvazione del Consiglio sono frutto di molte
mediazioni e di una costruzione difficile ed equilibrata. Ci sono
solo, lo faccio come Presidenza, delle correzioni formali (che
saranno fatte di ufficio) per quanto riguarda i riferimenti ad
alcuni articoli, che nella bozza che è stata distribuita ai
Consiglieri sono errati. Agli artt. 5, 9, 13 e 15 si tratta di
modificare l'art. 5 in art.4, l'art. 11 in art. 12, questo a
dimostrazione della laboriosità con cui si è giunti alla
conclusione del lavoro, e sono sfuggiti alcuni riferimenti ad
articoli che hanno cambiato numero nel corso della
fabbricazione.
Se nessun Consigliere intende parlare, pongo in votazione i due
regolamenti, così come proposti:
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
