Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1532 del 8 novembre 1990 - Resoconto
OGGETTO N. 1532/IX - Comunicazioni del Presidente della
Giunta.
Presidente - Ha chiesto di parlare il Presidente della Giunta,
ne ha facoltà.
Bondaz (DC)
- Vorrei anzitutto ricollegarmi alle parole
del Presidente del Consiglio in ordine alle commemorazioni che sono
state fatte e portare a tutti i sensi delle condoglianze anche del
governo regionale.
Mi sia consentito peraltro di spendere solo due parole per Suor
Celeste, che fu la mia prima insegnante, così come ha ricordato
anche il Consigliere Andrione. E’ evidente che non
si possono dimenticare queste persone. Il suo decesso veramente mi
ha emozionato; mi ha fatto tornare indietro nel tempo, quando sui
banchi di scuola ci insegnava i primi rudimenti
dell’istruzione.
Per quanto riguarda le disgrazie che sono avvenute sui cantieri
di lavoro, ne riferirò al Consiglio in seguito ad una interpellanza
che è stata fatta.
---
Vorrei ricordare che in data 30 ottobre 1990 il comitato per i
problemi della siderurgia in Valle d’Aosta si è
riunito per esaminare i problemi della società Cogne e Verrès in
seguito alla loro trasformazione in società per azioni e
all’accordo Ilva-Falk. Nel corso della riunione
l’Assessore all’Industria ha
informato il comitato: 1) degli investimenti che
l’Ilva si propone di effettuare nello stabilimento
Cogne di Aosta; 2) dell’imminente conclusione della
trattativa per l’acquisto da parte della Regione del
patrimonio immobiliare della società Cogne sito al di fuori dello
stabilimento, delle prospettive della Verrès S.p.A., società per la
monetazione e fonderie di precisione, nella ipotesi di
perfezionamento di un accordo Ilva-Regione-Istituto Poligrafico
dello Stato per la costituzione di una società mista.
Il comitato, nel ritenere opportune maggiori informazioni sugli
investimenti dell’Ilva in Valle
d’Aosta e sulle prospettive occupazionali, ha deciso
di costituire un comitato operativo ristretto che si riunirà il 15
di questo mese.
---
Il Consigliere regionale Renato Limonet e il dirigente del
servizio assistenza tecnica dell’Assessorato
dell’Agricoltura, Dott. Vola, hanno avuto nei giorni
scorsi un incontro a Roma con i componenti la Commissione
Agricoltura del Senato in merito al disegno di legge per
l’attuazione di interventi programmati in
agricoltura. Il disegno di legge in questione, contrariamente a
quanto avvenuto negli anni precedenti, non prevede più interventi
nei confronti delle Regioni a statuto speciale.
Il Consigliere Limonet e il Senatore Dujany, insieme ai
rappresentanti delle Regioni Friuli-Venezia Giulia e delle Province
autonome di Trento e di Bolzano, hanno richiesto una revisione
della legge al fine di non penalizzare le autonomie speciali.
Poiché l’udienza della Commissione era solo
conoscitiva, non sono state adottate decisioni, ma è stato espresso
un orientamento favorevole a riesaminare le richieste avanzate
dalle Regioni a statuto speciale.
---
In data 31 ottobre ho avuto un incontro con il direttivo
dell’Associazione Valdostana Sindaci per un
preliminare esame delle modifiche da apportare alle leggi
finanziarie relative ai Comuni. Sono in attesa di ricevere le
osservazioni che l’Associazione Sindaci formulerà al
riguardo.
---
Nei giorni scorsi ho avuto altresì un incontro con il Capo
compartimento delle ferrovie dello Stato del Piemonte, Valle
d’Aosta, Liguria, in ordine al collegamento
ferroviario Aosta-Pré-Saint-Didier. Il Capo compartimento si è
impegnato a prendere contatti con la Presidenza della Giunta per
l’esame di un progetto di cantierizzazione dei
lavori al fine di limitare la sospensione del transito dei
treni.
---
Martedì 6 novembre si è riunita a Roma la conferenza dei
Presidenti delle Regioni per un esame, unitamente agli assessori
della sanità, della situazione finanziaria del servizio sanitario
nazionale. Per la Valle d’Aosta era presente
l’Assessore alla sanità Valerio Beneforti.
Nel corso della riunione è stato evidenziato che il disavanzo
per il 1990, conseguente alla sistematica sottostima del fondo
sanitario nazionale, è superiore di almeno 4000 miliardi a quello
calcolato dal Governo. A fronte di questa situazione le Regioni
hanno espresso il rifiuto di essere partecipi di operazioni per la
copertura di disavanzi prima che venga riconosciuta la reale entità
del fabbisogno.
La conferenza dei Presidenti ritiene che in queste condizioni
non vi sia spazio per un’intesa fra il Governo e le
Regioni, per cui si impone la convocazione urgente della conferenza
Stato-Regioni per la verifica e la convalida dei conti, per la
conseguente modifica dei meccanismi di risparmio e di disavanzi
progressi e per la rideterminazione corretta del fondo sanitario
1991, nonché per la istituzione presso la conferenza medesima di
una commissione permanente di verifica della spesa.
Le Regioni ritengono irrinunciabili gli emendamenti da essi
proposti al disegno di legge di riordino del servizio sanitario
nazionale, emendamenti che sono volti ad assicurare alcuni
indispensabili strumenti di governo della spesa.
In assenza di queste garanzie, le Regioni intravedono
l’impossibilità di essere coinvolte nelle misure di
risanamento relative agli anni 1989 e 1990.
---
Do infine notizia al Consiglio che nei giorni scorsi la Giunta
ha licenziato il bilancio per il 1991 e il pluriennale 1991-93. Il
documento finanziario pareggia sulla somma complessiva di 1655
miliardi 900 milioni.
Le entrate effettive ammontano a circa 1500 miliardi, così
ripartite:
- casa da gioco di Saint-Vincent 150 miliardi;
- riparto fiscale circa 865 miliardi;
- fondi statali 150 miliardi per l’USL.
Il documento finanziario è stato trasmesso alla Presidenza del
Consiglio per l’assegnazione alle Commissioni e nei
prossimi giorni verrà altresì inviata la legge finanziaria.
Presidente
- Sulle Comunicazioni del Presidente della
Giunta ha chiesto di parlare il Consigliere Limonet, ne ha
facoltà.
Limonet (DC)
- In quanto parte in causa poiché
intervenuto presso la Commissione senatoriale a Roma il 30 ottobre,
voglio solo aggiungere alcune considerazioni a quelle già espresse
dal Presidente della Giunta sulla legge pluriennale per
l’attuazione degli interventi programmati in
agricoltura.
Credo che per capire il problema si debba tornare alla legge 752
dell’8.10.1986, con la quale si autorizzava per il
quinquennio 1986-90 la spesa complessiva di 16.500 miliardi per le
Regioni e le Province a statuto speciale, con
l’obiettivo di sostenere e sviluppare i redditi
agricoli, in particolare quelli dell’impresa
familiare, di difendere l’occupazione in agricoltura
e di ridurre il disavanzo agroalimentare.
In seguito, con decreto legge del 28.12.1989 n. 415, convertito
in legge il 28.2.90 con il n. 38, nell’articolo 20
si escludevano la Valle d’Aosta e altre Regioni e
Province a statuto speciale da alcuni fondi settoriali
dell’agricoltura.
Con il D.L. n. 2428 che stanno mettendo a punto per il
quinquennio 1991-95, si sta proseguendo la stessa strada, pertanto
sono intervenuto alla Commissione senatoriale
dell’agricoltura per ricordare che troppo spesso,
quando si parla di agricoltura, si parla solamente di agricoltura
del nord e di agricoltura del sud, confondendo la particolarità
dell’agricoltura di montagna, come quella della
Valle d’Aosta, con quella ben più ricca della
pianura padana.
Ho inoltre avvertito che continuando in questo senso si rischia
di andare verso un esodo sempre più completo dalle comunità alpine
e quindi di non aver più nessuno cui affidare la difesa del
territorio, dell’ambiente e delle risorse
idriche.
Pertanto ho invitato energicamente la commissione a rivedere le
proprie posizioni e ad inserire anche le Regioni e le Province a
statuto speciale nel provvedimento, onde non penalizzare
ulteriormente le Regioni che da due anni non attingono più fondi da
detto provvedimento.
Alla fine dell’assise, come ha già ricordato il
Presidente, mi ha sollevato l’intervento del Sen.
Cascia e in modo particolare quello del Sen. Vercesi, il quale
chiudeva la discussione in commissione concludendo sulla necessità
di rivedere il provvedimento e quindi di inserirvi anche le regioni
e le province a statuto speciale.
Sono comunque convinto che il pericolo non è del tutto sviato,
quindi, nell’invitare l’Assessore
competente e la Giunta a farsene carico, concludo ricordando che
sarebbe opportuno portare avanti l’azione, come già
ricordato prima dal Presidente, intrapresa e concordata con la
Regione Friuli-Venezia Giulia e le province di Bolzano e di Trento,
che è quella di redigere un documento comune, il quale sintetizzi
le nostre rivendicazioni da inoltrare alla Commissione
senatoriale.
Queste sono le comunicazioni inerenti al provvedimento che
intendevo fare al Consiglio regionale.
Presidente
- Ha chiesto di parlare il Consigliere Perrin,
ne ha facoltà.
Perrin (UV)
- Moi aussi au nom de l’Union
Valdôtaine pour faire une recommandation au Gouvernement régional
justement sur la loi de dépense en agriculture.
Déjà dans le passé, lors des auditions à la Commission
agriculture nous avions essayé de faire introduire dans la loi
quelque chose de particulier pour les régions alpines.
Il y a toujours énormément de difficultés à faire connaître et à
faire apprécier et comprendre la difficulté que les agriculteurs de
montagne ont par rapport à l’agriculture de la
plaine et donc des mesures tout particulières qui doivent être
prises à leur égard.
Donc je crois qu’il faut insister pour que dans
la loi pluriannuelle en agriculture on tient en considération ces
particularités, ces difficultés et non seulement un aspect qui est
très souvent oublié par l’Etat italien,
c’est-à-dire que l’agriculture en
montagne n’a pas uniquement un but économique, mais
aussi un but écologique. Nous ne devons pas oublier que
l’agriculteur en montagne beaucoup plus
qu’à la plaine, est le défenseur du sol, du paysage,
de la nature et donc pour cette oeuvre qu’il fait,
doit être non seulement respecté mais aidé de façon
particulière.
Je voudrais, tout en remerciant M. Limonet des explications
qu’il nous a fournies, demander au Président du
Gouvernement régional pourquoi dans ses déclarations il a omis de
nous donner une nouvelle que nous attendions. Par la dépêche de
l’ANSA du premier novembre nous apprenons que la
composition du Gouvernement régional a été modifiée, je ne sais pas
comment, puisqu’à cette réunion a participé en tel
que représentant de la Vallée d’Aoste "M.
l’Assesseur" Renato Limonet.
Presidente
- Ha chiesto di parlare il Consigliere
Mafrica, ne ha facoltà.
Mafrica (PCI)
- Vorrei avere dal Presidente della Giunta
qualche informazione supplementare sulla questione della ferrovia
Aosta-Pré-Saint-Didier. C’è stata una manifestazione
dei Sindacati con gli studenti che hanno chiesto assicurazioni sul
fatto che non venisse fermata per un lungo periodo la linea
ferroviaria predetta.
Ora, con le questioni che riguardano il Brennero, con la
possibilità che ci siano di riflesso intasamenti di TIR sulla
statale 26, con l’eventualità quindi che la ferrovia
risulti l’unica possibile via di comunicazione con
l’Alta Valle, è importante che ci siano garanzie su
questo punto. Vorrei quindi sapere dal Presidente della Giunta se è
stata prospettata la possibilità di iniziare i lavori nella parte
terminale e la possibilità di eseguire questi lavori a tempo, vale
a dire in alcune ore della giornata e non per tutto il periodo, e
se soprattutto si è parlato anche di un possibile intervento della
Regione nella soluzione dei problemi che concernono questo tratto
ferroviario.
Presidente
- Ha chiesto di parlare il Consigliere
Rollandin, ne ha facoltà.
Rollandin (UV)
- On vient d’apprendre
qu’il y a eu de la part des responsables du domaine
de la santé encore une fois une intervention pour souligner un
aspect qui a déjà été l’objet des réflexions aussi à
l’intérieur de ce Conseil: le fait que finalement
les Régions avaient depuis longtemps soutenu que les frais étaient
réels, que ce qui se passe au niveau des administrations concernées
n’est pas du au gaspillage tout simplement de
l’argent, mais au contraire au fait
qu’on a sous-estimé l’argent
nécessaire pour le budget du domaine de la santé.
Or à ce propos, je tiens à souligner encore une fois que la
situation au niveau local s’empirera de plus en
plus, étant donné que face à un budget qui est prévu pour
l’année prochaine en forte augmentation, le
pourcentage de 20% qui d’après la loi financière est
à la charge directe du budget régional en plus des différents frais
concernant les augmentations des salaires, va créer des problèmes
très sérieux pour ce qui est de la gestion sanitaire dans notre
Région.
Alors je tiens à souligner qu’il y ait dans le
plus bref délai une proposition dans ce sens qui aille dans la
direction de prévoir une intervention ponctuelle et surtout qui
soit à même de donner finalement une certaine solution concrète aux
problèmes qui ont déjà été soulevés.
Je tiens encore à dire que si doit être menée une certaine
action face aux lois que le Gouvernement et le Parlement sont en
train d’examiner, en même temps doit y être une
attention face aux problèmes des programmes qui doivent être menés
dans notre Région.
C’est dans ce sens que j’invite
les responsables à être très attentifs à ce qui se passe et surtout
à présenter le plus tôt possible des solutions.
Presidente
- Ha chiesto di parlare il Consigliere
Riccarand, ne ha facoltà.
Riccarand (VA)
- Mi ricollego alle richieste che ha già
fatto il Consigliere Mafrica di informazione sul futuro della linea
ferroviaria Aosta-Pré-Saint-Didier, non solo per avere
assicurazioni sulla non interruzione del servizio, ma anche perché
credo che il progetto di intervento di sistemazione di quella
tratta ferroviaria deve comunque essere oggetto di un esame e di
una valutazione di questo Consiglio. Non credo che la competenza e
la decisione debba essere esclusivamente affidata al compartimento
delle ferrovie dello Stato: si tratta di scelte di fondo che
dobbiamo fare e devono essere legate al tipo di linea che vogliamo
avere.
Quindi chiederei anche che in tempi brevi ci fosse la
possibilità da parte del Consiglio e da parte delle Commissioni di
un esame di questo progetto di intervento per capirne le
caratteristiche e le finalità.
Presidente
- Ha chiesto di parlare il Presidente della
Giunta, ne ha facoltà.
Bondaz (DC)
- Innanzitutto per assicurare il Consigliere
Rollandin che sarà nostra premura di essere particolarmente attenti
su questo problema della sanità, che è già scoppiato nelle Regioni
a statuto ordinario ma che rischia di scoppiare anche in Valle
d’Aosta. Quindi la nostra attenzione sarà
assolutamente preminente.
Per quanto riguarda la ferrovia Aosta-Pré-Saint-Didier ho
parlato di cantierizzazione e forse devo chiarire bene il concetto
per una migliore individuazione del problema.
Non si è devoluto al capo del dipartimento la decisione di
questo problema, anzi il compartimento di Torino ha delle necessità
derivanti da un finanziamento che ha avuto di circa 170 miliardi
per una definizione di circa 500 km di strada ferrata, che riguarda
il Piemonte, la Liguria e la Valle d’Aosta, ma direi
che in modo preminente riguarda il Piemonte.
Le ditte che sono specializzate per fare questi tipi di
interventi sono cinque in tutta Italia.
Cosa succederà nella linea ferroviaria di Aosta? Vi sarà una
automatizzazione completa, totale, nel senso che la tratta
Aosta-Pré-Saint-Didier nel medio periodo non avrà più nessun
dipendente, perché il treno viaggerà con dei prospetti di
automatizzazione totale, per cui - salvo il personale di macchina -
forse neanche il personale di biglietteria sarà presente. Le
stazioni non esisteranno più, neanche la stazione terminale di
Pré-Saint-Didier. Verrà fatto un prospetto di automatizzazione che
potrebbe diventare una metropolitana veloce come concetto tecnico,
per cui i lavori - ed è per quello che ho parlato di
cantierizzazione - devono essere definiti in un ambito più globale,
che comprende la Valle d’Aosta, il Piemonte e la
Liguria, tenuto conto che sono solo cinque le imprese che fanno
questo tipo di lavoro.
Ho parlato di cantierizzazione perché bisognerà esaminare con il
compartimento, e non ho nessuna preoccupazione a dire che non
appena il compartimento di Torino mi farà pervenire (perché questo
è stato l’accordo raggiunto in questa prima fase) il
prospetto della cantierizzazione, ne parlerò nella Commissione
competente, che penso sia la sede più idonea.
I lavori, secondo quanto mi è stato detto dai tecnici delle
ferrovie dello Stato (però valuteranno la cosa perché evidentemente
la nostra posizione è completamente differente), devono essere
eseguiti contemporaneamente, perché
l’automatizzazione prevede anche in vari punti della
ferrovia l’attraversamento dei binari. Si provvederà
quindi all’eliminazione di tutti i passaggi a
livello esistenti, salvo una piccola parte di personale che rimarrà
nella stazione di Arvier almeno per un certo periodo di tempo. Le
notizie che mi sono state date sono queste: delle 90 persone che
attualmente lavorano nella tratta fra Aosta e Pré-Saint-Didier
rimarranno in servizio una trentina di persone; alle altre 60
persone verrà mantenuto il posto di lavoro in località il più
vicino alla loro sede di residenza. Alle mie proteste a questo
riguardo il capo del compartimento mi ha detto di aver avuto
l’autorizzazione e il conforto delle organizzazioni
sindacali a livello nazionale, cosa che mi ha altrettanto stupito
perché in un incontro che ho avuto ieri con le OO.SS. di Aosta ho
saputo che queste sono in contrasto completo con le OO.SS.
centrali. A questo riguardo è ovvio che anche le organizzazioni
sindacali devono mettersi d’accordo fra di loro,
altrimenti in questa divaricazione di intenti il compartimento
finisce per fare quello che vuole.
Per quanto riguarda gli interventi della Regione, dicevano che
eseguire i lavori a tratte poteva comportare dei costi che non
erano preventivati, dato che i lavori di questi 170 miliardi devono
comunque terminare entro il 31.12.1991 per questioni legislative.
Siccome ci sono delle difficoltà nel fare questi lavori a tratte
perché comporterebbero fra l’altro problemi di
cantierizzazione e potrebbero comportare anche dei problemi di
costi, a questo riguardo, visto che l’impegno per
l’Aosta-Pré-Saint-Didier è di circa 11 miliardi,
quindi rispetto ai 170 miliardi è una cifra abbastanza modesta, ho
fatto presente che potevamo esaminare la possibilità di
compartecipazione la Regione nella esecuzione di questi lavori, per
evitare difficoltà che possono essere generate dal fatto che esiste
una sola strada e che questa potrebbe pertanto essere in casi
particolari l’unica strada di collegamento
alternativa. A questo riguardo si sono dichiarati disponibili in
casi particolari di riaprire immediatamente la strada ferrata.
Però direi che il problema non è ancora chiuso, perché da parte
del sottoscritto c’è stata una negatività assoluta a
questo tipo di discorso; lui ne ha preso atto e prima di dare
inizio ai lavori, perché non hanno ancora definito le questioni con
le cinque ditte che dovranno fare i lavori in questi 500 km di
ferrovie, farà pervenire alla Presidenza della Giunta una ipotesi
sulla quale dovremo andare a discutere. Su questa ipotesi mi
riservo di convocare la Commissione competente, in modo da avere
anche dei lumi da parte della Commissione consiliare.
***
