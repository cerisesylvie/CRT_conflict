Classificazione
AMMINISTRAZIONE REGIONALE
Ordinamento degli uffici e del personale


Resoconto integrale del dibattito dell'aula
Oggetto del Consiglio n. 1483 del 25 luglio 1995 - Resoconto
SEDUTA POMERIDIANA DEL 25 LUGLIO 1995
OGGETTO N. 1483/X Dipendente regionale signora Jolanda Roulet -
Conferimento dell'incarico della reggenza di un posto di istruttore
amministrativo del Servizio Affari generali assistenza e servizi
sociali, dell'Assessorato della Sanità e Assistenza sociale.
Approvazione e finanziamento di spesa.
Deliberazione Il Consiglio
Considerato che nell'ambito dell'Assessorato della Sanità ed
Assistenza sociale - Servizio affari generali, assistenza e servizi
sociali risulta vacante un posto di Istruttore amministrativo
(ruolo del personale amministrativo 8° livello);
Considerata la necessità di ricoprire il posto sopracitato al
fine di garantire il regolare funzionamento dell'Ufficio, mediante
il conferimento dell'incarico della reggenza del posto di cui
trattasi ad un dipendente di ruolo, in possesso dei necessari
requisiti;
Considerato che con nota n. 25593/5 del 4 luglio 1995 a firma
del Dirigente del Servizio affari generali, assistenza e servizi
sociali, si richiede il conferimento dell'incarico della reggenza
del posto di Istruttore amministrativo (8° livello) nell'ambito del
Servizio di cui sopra alla sig.a Jolanda Roulet, titolare di un
posto di Segretario (7° livello);
Tenuto conto che con deliberazione n. 718 dell'l giugno 1994 del
Consiglio regionale è stato approvato il bando di concorso interno,
per titoli ed esami, per la nomina a 1 posto di Istruttore
amministrativo nell'ambito del Servizio affari generali, assistenza
e servizi sociali dell'Assessorato della Sanità ed Assistenza
Sociale;
Visto l'articolo 129 della legge regionale 28 luglio 1956, n. 3,
come modificato dell'articolo 2 della legge regionale 26 aprile
1984, n. 12 e l'articolo 4 - 1° comma - della legge regionale 16
settembre 1986, n. 54;
Vista la legge regionale 29 maggio 1992, n. 19;
Accertato che la predetta dipendente è in possesso dei requisiti
richiesti, a norma di legge, per la reggenza del posto
sopracitato;
Visto il parere favorevole rilasciato dal Dirigente del Servizio
del personale, ai sensi del combinato disposto dell'articolo 72
della legge regionale n. 3/1956 e successive modificazioni, e
dell'articolo 21 della legge regionale n. 18/1980 e successive
modificazioni, in ordine alla legittimità della presente
deliberazione;
Delibera
1) di conferire alla dipendente sig.a Jolanda Roulet l'incarico
della reggenza di un posto di Istruttore amministrativo (ruolo del
personale amministrativo - 8° livello) nell'ambito dell'Assessorato
della Sanità, Assistenza e Servizi Sociali - Servizio affari
generali, assistenza e servizi sociali, con decorrenza dal 1°
agosto 1995, sino alla copertura del posto e, comunque, non oltre
la data del 31 luglio 1996;
2) di attribuire, a decorrere dal 1° ottobre 1995, alla
dipendente regionale sig.na Iolanda Roulet, in aggiunta al
trattamento economico in atto fruito, una indennità di incarico per
la reggenza del posto di Istruttore amministrativo del Servizio
affari generali, assistenza e servizi sociali, così
determinata:
- stipendio 8° livello Lire 18.673.932
- XIII mensilità Lire 1.556.161
TOTALE Lire 20.230.093
- Indennità di incarico mensile lorda:
Lire 20.230.093 x 1/5 = Lire 4.046.019:12 = Lire 337.168
3) di dare atto che la spesa annua lorda sarà imputata sui
capitoli 30500 e 30501 del bilancio preventivo della Regione per
l'anno 1995 "Spese per il personale addetto ai Servizi della
Regione - Stipendi e altri assegni fissi" e "Spese per il personale
addetto ai Servizi della Regione - contributi diversi a carico
dell'Ente su stipendi e altri assegni fissi" che presentano la
necessaria disponibilità, nonché, sui corrispondenti capitoli di
spesa del bilancio preventivo per l'anno successivo;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente Si specifica che la decorrenza è dal primo agosto
1995, che va non oltre la data del 31 luglio 1996; sempre alla
stessa vengono attribuite le indennità a far data dal 1° ottobre
1995.
Qualche Consigliere chiede la parola? Se nessuno chiede la
parola, pongo in votazione la delibera in oggetto per scrutinio
segreto:
Presenti, votanti e favorevoli: 27
Il Consiglio approva all'unanimità
