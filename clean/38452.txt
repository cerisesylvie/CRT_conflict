Classificazione
FINANZA REGIONALE E LOCALE
Partecipazioni azionarie regionali
TRASPORTI E VIABILITÀ
Autostrade e trafori alpini



Oggetto del Consiglio n. 1980 del 5 aprile 2016 - Resoconto
OGGETTO N. 1980/XIV - Interpellanza: "Valutazioni in ordine
alle ragioni dell'azzeramento della Dirigenza della società
SITRASB".
Viérin M. (Presidente) -
Punto n. 33 dell'ordine del
giorno. La parola al collega Bertin.
Bertin (ALPE) -
Grazie Presidente.
Quest'interpellanza è per capire cosa sta succedendo all'interno
della SITRASB, la società del Gran San Bernardo. In un lasso di
tempo estremamente ridotto l'intera Dirigenza è stata o sta per
essere rottamata. Un azzeramento che sorprende poiché evidenzia
anche una situazione un po' fuori controllo di questa società che
si troverà a breve, si trova già praticamente senza una dirigenza.
È francamente una cosa unica che in così poco tempo un'intera
Dirigenza di una società venga decapitata. Ci chiedevamo pertanto
se la Regione fosse a conoscenza di quello che accade in una delle
sue 50 società partecipate, certo non una delle meno rilevanti, se
questo cambio di Dirigenza è una scelta condivisa e le finalità
della scelta stessa. Insomma se esiste una strategia, se stiamo
assistendo, dopo l'epoca degli amministratori unici delle società
partecipate, l'epoca nella quale Frigerio è stato il simbolo, ad
una nuova era, una nuova fase, una prospettiva nella quale
addirittura si cancellano tutti i dirigenti e il rapporto diventa
diretto tra il nominato e il nominante, tra il proprietario del
pacchetto azionario e il dirigente della società, eliminando anche
le figure dirigenziali. Stiamo sperimentando una nuova
governance
nella galassia delle società partecipate, oppure
se si tratta di un caso specifico di un presidente di una società
che decide autonomamente di rottamare un'intera Dirigenza della
società? In questo caso si mette in evidenza una certa
contraddizione rispetto al passato, perché i casi sono due: o
l'attuale Presidente ha capito tutto e il suo predecessore non
aveva capito niente, oppure...non lo so, magari ce lo spiega lei,
questi due Presidenti della SITRASB sono suoi uomini di
fiducia.
In effetti, da poco meno di un anno alla Presidenza della
SITRASB, la società che gestisce il Traforo del Gran San Bernardo,
siede Omar Vittone, esperto di
intelligence
, già membro del
Consiglio di amministrazione della RAV. Proprio in quell'occasione
aveva conquistato la ribalta della cronaca locale, ci eravamo già
interessati all'epoca della faccenda di Omar Vittone, che era stato
sorprendentemente nominato dal CdA, tra l'altro, da disoccupato,
temporaneamente nulla facente, a membro del
board
di una
delle più importanti società regionali. All'epoca Omar Vittone non
si era però dichiarato disoccupato, ma aveva utilizzato una formula
un po' più elegante: "in quiescenza", che noi tutti banalmente e
stupidamente avevamo interpretato come pensionato. Era invece un
disoccupato, ma noi non lo sapevamo e ci ha informato lei due anni
dopo della giusta interpretazione del termine "in quiescenza" per
quanto riguarda Omar Vittone, anche perché da pensionati non si
potrebbe essere nominati a presiedere una società partecipata
pubblica. In seguito alla nomina in RAV, grazie anche alle sue
capacità dimostrate nel gestire la società autostradale, Vittone è
poi stato promosso sul campo alla Presidenza della SITRASB e
bisogna dire che è stato molto bravo, anche perché questi galloni
li ha acquistati sul campo addirittura essendo residente in Guinea
Conakry, un fatto veramente particolarmente sorprendente. In
entrambe le società egli è giunto grazie alla nomina da parte del
Presidente della Regione. Più volte in passato abbiamo messo in
evidenza la scarsa trasparenza, ad iniziare dal
curriculum
in gran parte secretato per ragioni contrattuali, che in questo
caso ha fatto sì che venisse nominato Omar Vittone. Ora abbiamo
appreso che Omar Vittone avrebbe l'intenzione di rottamare l'intera
Dirigenza della SITRASB, pertanto un po' sorpresi ci siamo chiesti
cosa sta succedendo e lo chiediamo a lei, che è la persona più
vicina e più adatta per darci la risposta. Grazie.
Presidente -
La parola al Presidente della Regione.
Rollandin (UV) -
Merci Président.
Pour ce qui est de la première question, il ne s'agit pas d'un
zérotage de la Direction, mais d'événements qui pouvaient et qui
peuvent se vérifier au sein d'une société. Il y a d'abord eu la
démission du Directeur d'exploitation, annoncée au mois de
septembre 2015 et présentée au début de 2016, qui prendra effet au
mois de mai prochain; puis, au mois de mars dernier, le
licenciement pour juste motif du Directeur administratif et
commercial. Ces faits n'auront aucune conséquence particulière sur
le fonctionnement de la société étant donné que, comme je l'avais
déjà dit en réponse à une question du Conseiller Ferrero, le
nouveau Responsable de l'exploitation, l'ingénieur Paolo Verraz, a
pris ses fonctions le 14 mars et que la société prendra
prochainement les décisions qui s'imposent relativement à la
direction administrative.
Pour ce qui est de la deuxième question: "quali sono le
valutazioni in merito...", la situation de la SITRASB n'a rien
d'anormal. L'exercice de la société est régulier et productif,
comme le démontrent le bilan 2015, avec environ 2 millions et demi
d'euros de bénéfices, et le fait que les salaires du personnel sont
versés régulièrement. À ce propos je signale, par ailleurs, que le
16 février dernier se sont conclues en faveur du personnel les
négociations avec les organisations syndicales, qui duraient depuis
2012. Merci.
Président -
La parole au collègue Bertin.
Bertin (ALPE) -
Grazie Presidente.
Una risposta particolarmente sintetica, che apprezzo perché
apprezzo la sintesi. Lei ha detto che non ci sono anomalie, beh,
insomma non è così comune che venga decapitata la dirigenza di una
società di tale portata, certo capita, ma non sono cose così
diffuse, è raro che capitino. Qualche perplessità rimane, poi
abbiamo letto anche noi i giornali, sui quali ci sono diverse
spiegazioni, ma in questa sede non vogliamo entrare nel merito
delle questioni, che, tra l'altro, avranno anche dei prosiegui
giudiziari con il Giudice del lavoro, che non è questa la sede per
affrontare. Non siamo dei giudici del lavoro, ma a noi interessano
gli effetti che producono queste situazioni e tentare di capire
perché si producono e a quanto pare non si è ben capito se questo
sarà un nuovo modello di
governance
per le società
pubbliche, ma certo qualcosa di strano emerge da questa situazione.
Si conferma un metodo di servizio dei
manager
pubblici, dei
cosiddetti "boiardi regionali", compatto e legato a logiche che
poco hanno a che vedere con gli interessi delle società che gli
stessi nominati andranno ad amministrare, sono logiche che ci
sfuggono. I casi sono due: se l'attuale Dirigenza era da sostituire
in toto
, il precedente Presidente, che è rimasto lì molto
tempo e non li ha sostituiti, probabilmente aveva una valutazione
diversa rispetto a questo gruppo dirigente nella società. Anche qui
non è un problema nostro, più che altro si evidenziano delle
contraddizioni, è certo inquietante che in così poco tempo si
rivoluzioni una società così importante, che ha un ruolo anche
strategico visti i collegamenti internazionali che passano sotto il
Tunnel del Gran San Bernardo. Rimaniamo perplessi, la sua risposta
non ha chiarito fino in fondo quello che speravamo, ne prendiamo
atto e terremo la situazione sotto controllo. Grazie.
