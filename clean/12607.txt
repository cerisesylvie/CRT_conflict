Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3523 del 30 giugno 1992 - Resoconto
OGGETTO N. 3523/IX Concessione di un contributo di lire
148.000.000 al Consorzio di depurazione acque reflue dei comuni di
Antey/La Magdeleine/Torgnon per la costruzione di un collettore
fognario. Approvazione ed impegno di spesa.
Presidente
Do lettura della proposta di deliberazione
iscritta all'ordine del giorno.
Deliberazione Il Consiglio regionale
delibera
- di approvare la concessione al Consorzio dei comuni di Antey -
La Magdeleine - Torgnon di un contributo di Lire 148.000.000=
(centoquarantottomilioni) nelle spese da sostenere per la
realizzazione di un collettore fognario per permettere
l'allacciamento delle reti interne del Comune di Torgnon al
depuratore consortile;
- di approvare ed impegnare la somma di Lire 148.000.000
(centoquarantottomilioni) imputandola al Capitolo 49400 del
Bilancio preventivo della Regione per l'anno 1992 "Contributi ad
enti locali e loro consorzi per la realizzazione di impianti di
depurazione e relativi collettori fognanti", che presenta la
necessaria disponibilità;
- di stabilire che alla liquidazione del contributo di cui si
tratta provveda, anche a rate ai sensi dell'articolo 58 delle legge
regionale 90/1989, il competente Ufficio dell'Assessorato dei
LL.PP., in relazione alla spesa effettivamente sostenuta e
documentata da regolare contabilità.
Presidente
Sulla proposta iscritta al punto 34
dell'ordine del giorno dichiaro aperta la discussione generale. Se
non vi sono richieste di intervento, dichiaro chiusa la discussione
generale.
Pongo in votazione la proposta indicata in oggetto.
Esito della votazione:
Presenti: 26
Votanti: 25
Favorevoli: 25
Astenuti: 1 (Gremmo)
Il Consiglio approva
