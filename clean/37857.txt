Classificazione
AMMINISTRAZIONE REGIONALE
Amministrazione della giustizia
FORMAZIONE PROFESSIONALE
ISTRUZIONE PUBBLICA
STATUTO



Oggetto del Consiglio n. 1519 del 20 ottobre 2015 - Resoconto
OGGETTO N. 1519/XIV - Reiezione di mozione:
"Incostituzionalità della L. 107/2015 "Riforma del sistema
nazionale di istruzione e formazione e delega per il riordino delle
disposizioni legislative vigenti"".
Presidente
- La parola al collega Cognetta.
Cognetta (M5S)
- Sì, grazie Presidente.
Questa mozione prende spunto da ciò che è accaduto il 15 luglio
di quest'anno e cioè dall'approvazione della legge statale n.
107/2015, per intenderci: la "Buona scuola". Quando è stata
approvata questa legge, chiaramente ci sono state grandi polemiche,
grandi discussioni, ma soprattutto, diciamo così, diverse forze
politiche hanno espresso la loro contrarietà rispetto a questo
provvedimento. Ci sono 60 giorni per impugnare una legge davanti
alla Corte costituzionale e questi 60 giorni sono decorsi il 13 di
settembre.
In questo periodo noi ci siamo riuniti una volta sola, in
particolare a luglio e quindi non è stato possibile per noi
presentare un ricorso o, meglio, la richiesta di ricorso, che poi
andava discussa all'interno del Consiglio e, ahimè, questo è
riuscito in altre Regioni, in particolare in Puglia, dove invece
hanno presentato un ricorso direttamente alla Corte costituzionale.
A questo punto ho ritenuto opportuno poter valutare altre strade,
cioè altre possibilità e noi, come gruppo, abbiamo provato, anche
in altri Consigli regionali, a presentare di un tipo di ricorso un
po' diverso, in sostanza di fare un intervento che si chiama
ad
adiuvandum
, cioè sostanzialmente in aggiunta ai motivi di un
ricorrente. Ora, i motivi per cui la Puglia ha deciso quali sono le
modalità di ricorso sono molteplici. Ci sono parecchi punti di
incostituzionalità e di contrasto con tre articoli fondamentalmente
della Costituzione, che sono il 117, il 118 e il 119 e che sono
relativi alla gestione delle competenze tra lo Stato e le Regioni.
Oltre a tutti questi motivi di incostituzionalità, poi ci sono
delle questioni più specifiche, più tecniche che noi vogliamo
evidenziare e che sicuramente non fanno...diciamo così: non rendono
il provvedimento fatto dallo Stato un provvedimento corretto,
soprattutto giusto. Ci sono tanti articoli che noi critichiamo,
oltre a quelli già citati, e quindi, per esempio: il 18, il 79,
l'80 e l'81, che riguardano l'assegnazione e i criteri di
assegnazione dei docenti, oppure il 125, il 126 e il 127, che sono
relativi al merito del personale docente, ad esempio; c'è il 177,
che è quello che autodelega al Governo di adottare, entro 18 mesi,
uno o più decreti legislativi, che poi possono stravolgere tutto
ciò che è scritto all'interno della legge; non meno importante è il
193, che annulla i diritti e le normative dei contratti collettivi.
Ora, tutte queste disposizioni, diciamo così, non sono, secondo
noi, corrette.
Il punto del discorso qual è? È che, oltre alla questione
meramente giuridica che sto cercando di specificare ed evidenziare,
c'è poi una questione politica. Al di là quindi della possibilità
che ci permette di, diciamo così, aggiungerci a ciò che sta facendo
la Regione Puglia, ma non solo, c'è anche la Regione Veneto che si
è espressa e che ha impugnato questa legge, anche la Regione
Lombardia, quindi, insomma, non è che siamo proprio soli...il punto
di discussione qui nodale è il seguente: vogliamo esprimerci come
Consiglio a favore o contro questa riforma? Non ritengo neanche
molto importante il fatto che, come Valle d'Aosta, ne siamo "meno
toccati", non è una cosa che ci importa, perché siamo sempre pronti
a criticare quando lo Stato ci sottrae delle competenze, sarebbe il
caso che anche noi ogni tanto dicessimo la nostra quando le
competenze comunque sia toccano il rapporto che c'è tra Stato e
Regioni. Il solo fatto che ci abbiano fatto lo sconto, per
intenderci, non credo quindi sia un buon motivo per non votare
questa cosa, e penso che anche verso le altre Regioni finalmente
faremmo, diciamo così, capire anche a loro che anche noi ci siamo e
che eventualmente siamo pronti a prendere posizioni, che potrebbero
anche sembrare scomode, ma non lo sono. La Puglia, voglio dire, è
diretta dal PD, non è che sono chissà quali strani partiti che la
governano...questo per dire che su certe leggi e su certe
situazioni si può prendere una posizione anche forte per ribadire
delle posizioni che possono essere giuste ed eque per tutti e non
rincantucciarsi nell'angolino dicendo: "va beh, a noi valdostani
magari in futuro ci daranno delle cose migliori e allora chi se ne
frega di tutto il resto", perché è anche facendo così che poi alla
lunga ci abbiamo rimesso, quindi lascio, diciamo così, il Consiglio
discutere di questa mozione e mi riservo poi di fare le
controdeduzioni. Grazie.
Presidente
- Grazie collega. Siamo in discussione
generale della mozione. Qualcuno intende intervenire? Nessuno fa
richiesta, chiudo la discussione generale. Per la replica, la
parola all'Assessore Rini.
Rini (UV)
- Grazie Presidente.
Grazie collega Cognetta, anch'io qui farei ovviamente un
distinguo: qua più che affrontare la questione tecnico-giuridica -
non entro nel merito, anche se anche su questo modo anche giuridico
di intervenire all'interno di un procedimento ci sono delle
perplessità - la questione io la riporterei proprio sull'ambito più
prettamente politico. Da mesi stiamo discutendo di questa riforma:
della riforma della "Buona scuola", io vorrei ricordare che il 5
ottobre la Commissione paritetica ha approvato la norma di
attuazione proprio che recepiva quell'accordo fatto durante il mese
di luglio con il Ministro, quindi, collega, proprio andando anche
nella direzione che lei auspicava di non stare nell'angolino a
guardare, noi da subito su questo tema abbiamo cercato di muoverci
in maniera autonoma, in maniera forte, in maniera diversa anche
rispetto alle altre Regioni.
In questa riforma - e io qui vorrei dirlo - sicuramente ci sono
aspetti critici, sicuramente ci sono aspetti che non condividiamo,
ma ci sono anche aspetti che noi riteniamo positivi, ne abbiamo
anche parlato in quest'aula - e credo che siano anche condivisi da
diversi di voi sia della maggioranza che dell'opposizione -: penso,
per esempio, al bonus per gli insegnanti, penso alle graduatorie,
penso ai precari, ci sono diversi aspetti di questa riforma che
sicuramente potranno trovare una giusta dimensione anche nel nostro
territorio. Per questo quindi noi non possiamo accettare questa
mozione, perché, come abbiamo già detto, come stiamo facendo,
stiamo portando avanti un processo di adattamento di questa riforma
plasmato e costruito sulla nostra realtà, in base al nostro modello
di scuola, costruito con anni di sacrifici di tutti coloro che
hanno vissuto e creato la scuola in prima persona, da lì partiremo
cercando di saper cogliere anche le sfide che in questo progetto di
riforma sono comprese.
Non si tratta quindi con questa mozione...di chiedere un parere
a favore o contro il disegno di legge licenziato dal Governo
nazionale la "Buona scuola"...noi abbiamo già detto qual è la
nostra posizione, quindi che ci sono degli aspetti che intendiamo
portare avanti, che condividiamo e che riteniamo fortemente
innovativi, non abbiamo paura di dirlo, ci sono altri aspetti
invece su cui nutriamo delle perplessità, soprattutto legati e
contestualizzati alla nostra realtà e nei confronti dei quali
cercheremo - e sono certa che ce la faremo - di legiferare in
maniera differente. Credo quindi che in questo passaggio abbiamo
cercato di tutelare al massimo la nostra scuola: quella che per
noi, come abbiamo avuto modo di dire più e più volte, è già una
buona scuola. Grazie. Per questo noi siamo contrari a questa
mozione.
Presidente
- Grazie collega. La parola al collega
Cognetta.
Cognetta (M5S)
- Sì, non è che avevo tanti dubbi che
sceglieste questo, sinceramente, d'altronde è la politica che
portate avanti da decenni: quella di non schierarvi mai, ma andare
sempre dalla parte di chi vince e anche in questo caso restate su
questa politica, così non vi sbagliate. Vorrei soltanto ricordarvi
che a furia di fare questa politica stanno sottraendo talmente
tante competenze alle Regioni che anche noi presto o tardi
spariremo. Lei quindi dice: "beh, noi stiamo combattendo per avere
qualcosa in più", forse non ha afferrato fino in fondo quello che
avevo in mente di dire e cioè che qui non importa ciò che danno a
noi, il segnale andava dato a livello nazionale, cioè far vedere
che anche noi scendiamo in campo e decidiamo cosa dire e cosa non
dire rispetto a ciò che accade in tutto il resto d'Italia. Voi
voterete contro, non è, diciamo così, una cosa strana rispetto a
ciò che normalmente fate, però, quando poi chiedete magari il
supporto delle Regioni rispetto a certe competenze che vengono a
mancare oppure fate i confronti con Trento e Bolzano, poi è
normale, diciamo così, che le cose non si formino, perché se uno
continua a lavorare da solo, alla fine poi si trova da solo quando
ci sono dei problemi. Voi ritenete che questa qui sia la cosa
giusta e che la "Buona scuola" vada bene per il resto d'Italia
"tanto a noi che ci interessa, tanto noi la facciamo meglio e
quindi abbiamo risolto il problema" (stavo cercando di sintetizzare
molto la questione). Non è, secondo me, un passaggio politico
corretto, perché comunque sia noi, facendo così, ce ne freghiamo
dei problemi degli altri, ma voglio dire...ripeto: l'abbiamo sempre
fatto, quindi non è una novità di adesso, come politica voi portate
avanti questo e va bene così.
Presidente
- Grazie collega. Ci sono altre richieste? Per
dichiarazione di voto? Non ci sono altre richieste, la parola alla
collega Certan.
Certan (ALPE)
- Sì, per dichiarazione di voto,
Presidente.
Riguardo a questa mozione, il nostro gruppo ALPE la sosterrà, ci
sarà il sostegno perlomeno morale al gruppo Cinque Stelle, in
quanto ci rendiamo conto che, non avendo applicato, per ora, tale
legge, pur essendo chiaramente già in vigore, ma non avendola
applicata in Valle d'Aosta, è chiaro che non ci riguarda, crediamo
però che ci siano i punti...in particolare già evidenziati dal
collega Cognetta, che sarebbero da tenere in considerazione, da
trattare in modo, diciamo, un po' più puntuale rispetto a quello
che è stato fatto finora. Aggiungo a quelli già detti dal collega
quelli per quanto riguarda, ad esempio, le graduatorie GAE. Noi
potevamo, avevamo la facoltà...potevamo, Assessore Rini, perché
probabilmente questo passaggio è finito e abbiamo escluso...anzi
avete escluso dalle graduatorie permanenti 90 docenti della scuola
che operano già nella scuola, li avete esclusi dalle graduatorie
permanenti sapendo che andate a compromettere poi le prossime
nomine. Una quindi...è questa, l'ha ricordato oggi, tra l'altro,
anche il collega Viérin, in un'interpellanza ed è proprio...per
quanto riguarda il plurilinguismo, per ora abbiamo sentito tante
dichiarazioni, ma abbiamo visto come sono naufragati già l'anno
scorso dei tentativi di...insomma, di adeguare e di provare a fare
veramente un percorso parallelo della Regione Valle d'Aosta.
Ci rimane un'unica speranza: la norma di attuazione, che credo
sia...non abbiamo ancora potuto prenderne visione, sappiamo che è
andata oggi in commissione, quindi ne prenderemo visione e vedremo
quanto margine avrà la Valle d'Aosta, sicuramente riteniamo che -
l'abbiamo già detto - il documento della "Buona scuola" avrebbe
potuto essere davvero una riforma del sistema scolastico...è un
adeguamento, una "riformina", di fatto abbiamo già visto che questa
criticità a livello nazionale per l'inizio dell'anno
scolastico...ha già manifestato tutte le sue lacune. Per quanto
riguarda, ad esempio, il precariato, abbiamo visto che ha risolto
ben poco, e quindi auspichiamo che con la norma di attuazione la
Valle d'Aosta, proprio per le sue particolari anche condizioni
territoriali, possa continuare a legiferare e avere competenza,
perché quello che ha sottolineato precedentemente il collega
Cognetta è vero: spesso si parla sempre di Roma come uno
spauracchio, come quella che ci porta via delle competenze, ma poi
corriamo velocemente a farci fotografare per grandi intese, grandi
firme con i rappresentanti di questo Governo. Capiamo che
probabilmente ci sono dei momenti in cui conviene fare le foto e
poi ci sono dei momenti in cui conviene far finta di non aver
niente a che fare, di poter fare un percorso diverso, ecco, noi
pensiamo che purtroppo la maggioranza con l'intesa abbia già in
qualche modo...anche perché la maggioranza regionale con
l'applicazione...con la votazione di questa legge ha iniziato un
percorso completamente diverso anche come maggioranza regionale,
quindi questa legge ha avuto una grande importanza politica a
luglio 2015, quindi crediamo che in qualche modo la maggioranza si
sia legata le mani e che quindi più di tanto non potrà
legiferare.
Confidiamo nella norma di attuazione, Assessore Rini, più che
nella maggioranza regionale confidiamo nella norma di attuazione e
soprattutto nei gruppi di lavoro che stanno operando, gruppi di
lavoro dove ci sono tecnici, dove ci sono persone competenti del
settore della scuola e che forse potranno in qualche modo fare un
piccolo adeguamento, però rimarrà sempre un adeguamento.
Président
- Merci. La parole au Conseiller Laurent
Viérin.
Viérin L. (UVP)
- Merci Monsieur le Président.
Sosterremo, come gruppo UVP, quest'iniziativa al di là del
deliberato e al di là di ciò che chiede: diciamo questo perché sin
dal primo giorno siamo stati contrari ad una riforma che si è
autodefinita della "Buona scuola", ma che di buono, secondo, noi ha
ben poco e la sosterremo al di là del fatto che la Valle d'Aosta ha
deciso di non applicarla e che quindi la parte importante in Valle
d'Aosta si discuterà nel momento in cui vedremo come applicare o,
meglio, come non applicare, come meglio adattare alla nostra realtà
questa riforma nazionale. Sappiamo anche che però nel non
adattare...nel non applicare la riforma nazionale - lo abbiamo
evidenziato nello scorso Consiglio, lo evidenziamo di nuovo oggi,
anche attraverso le iniziative di questa mattina - ci sono diversi
problemi.
La questione del bonus che è stata citata - oggi abbiamo visto
che c'è anche una presa di posizione del SAVT École - è una
questione che noi continuiamo a sollecitare, si parla di bilancio,
lei nello scorso Consiglio ci ha risposto che non era prevista la
questione dei 500 euro, speriamo che questa possa risolversi,
perché oggi...non di ieri, è di oggi un articolo di giornale che
spiega già come questi 500 euro possono essere utilizzati dagli
insegnanti, fornirò il dossier di stampa. Dicevo questo perché
questa riforma della "Buona scuola" è una riforma che ha della zone
d'ombra, ha delle zone più positive, ne abbiamo già parlato, ma in
questo caso una Regione ha avuto il coraggio di impugnare, di dire
che quella era una riforma scolastica che mal si adattava, tra
l'altro, in una Regione che non è a statuto speciale, quindi in un
momento di dibattito nazionale, dove addirittura abbiamo i nostri
Parlamentari che sostengono certe riforme un po' balzane a Roma di
riduzione di competenze delle nostre Regioni, salvo poi andare a
farsi fotografare dicendo: "la Valle d'Aosta ha più autonomia", non
si sa perché, da che cosa deriva questa cosa della...magari una
fotografia potesse ridare un po' di autonomia in questo momento di
attacchi all'autonomia! Diciamo questo perché una Regione...ecco,
nello spirito anche di solidarietà con le Regioni, al di là delle
Regioni a statuto ordinario o speciale, quello che si mette in
discussione oggi è il passo del 1970, perché le Regioni sono nate
nel 1970, prima non esistevano, esistevano solo le Regioni a
statuto speciale.
Oggi c'è un certo revisionismo, il Presidente ne ha parlato in
giornata dicendo nella risposta all'iniziativa del collega Bertin:
"
c'è una tendenza di approssimazione che ha un po' quest'idea di
mettere in discussione non tanto questa o quella iniziativa, ma lo
schema regionalista che l'Italia ha dal 1970
". Dal 1946...1948
per la Valle d'Aosta, poi con l'applicazione dello Statuto
l'entrata in vigore il 1° gennaio, fino al 1970 solo 5 Regioni, dal
1970 in avanti 20 Regioni e un sistema non di
fédéralisme
integral
, ma di federalismo su due binari, che spesso ha messo
in disputa le Regioni a statuto ordinario contro quelle a statuto
ordinario, ma che oggi vede il tentativo dello Stato di riprendersi
certe competenze, e questo creerà non pochi problemi, e vede anche
in questo caso certe Regioni schiacciate nell'esercizio delle
proprie competenze. Questa mattina abbiamo parlato delle lettere
dei commissari romani, che così si permettono di avere ingerenze
nelle prerogative statutarie di una Regione.
Noi quindi speriamo veramente, da un lato, che questa riforma
della "Buona scuola" possa essere in certe parti modificata, possa
essere rivista, magari anche in corso d'opera ci possa essere una
presa di coscienza che questa è una riforma che mal si adatta al
mondo della scuola, che risolve solo parzialmente la questione
delle graduatorie poteva essere stralciata, risolta tranquillamente
con un provvedimento
ad hoc
, mentre quella di sistema...ci
preoccupa la questione della mancanza dell'infanzia, è un problema
quasi superato in Valle, perché se andiamo avanti così, la prima
infanzia sarà abolita, l'infanzia sarà privatizzata e così rimarrà
quel poco di scuola pubblica alla faccia dei proclami di
qualcuno...che invece verrà smantellata.
Concludo Presidente. Noi sosteniamo questa riforma, abbiamo
sottoscritto anche i referendum che chiedono...l'abolizione di una
certa parte della "Buona scuola", sapendo che anche in quel
caso...in Valle d'Aosta vedremo come si evolve, ma per dire che,
come spesso è stato sollecitato, una riforma nazionale verrà
sicuramente adattata in Valle d'Aosta, ma è una riforma che tocca
l'intero sistema scolastico. Siamo preoccupati per come questo
dossier è stato gestito, per com'è stato imposto e per come un tema
scolastico, che invece dovrebbe essere condiviso, è stato così
imposto in modo unilaterale. Grazie.
Presidente
- Grazie collega. Altri? Ricordo che siamo in
dichiarazione di voto. Non vedo altre richieste. Mettiamo in
votazione la mozione. La votazione è aperta. La votazione è
chiusa.
Presenti: 34
Votanti: 34
Favorevoli: 14
Contrari: 20
Il Consiglio non approva.
Punto 36 all'ordine del giorno.
