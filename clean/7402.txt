Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1905 del 19 marzo 1986 - Resoconto
OGGETTO N. 1905/VIII - D.L. CONCERNENTE "CONCESSIONE DI
CONTRIBUTI PER LA MANUTENZIONE E LA GESTIONE DI PISTE PER LO SCI DI
FONDO".
PRESIDENTE:
Ha chiesto di parlare l'Assessore al Turismo,
Urbanistica e Beni Culturali Borbey, ne ha facoltà.
BORBEY (D.C.):
Questo disegno di legge segue l'indirizzo
di poter ottenere delle strutture a livello sportivo turistico
sempre meglio apprezzate, in modo particolare sempre meglio
gestite; quindi questa legge prevede contributi agli enti che
gestiscono le piste di fondo pari a £ 500.000 per ogni km di pista
di fondo.
Queste piste di fondo dovranno avere determinate caratteristiche
che dovranno essere messe a punto entro il triennio 1985-88,
dovranno avere dei tracciati che dovranno essere omologati almeno
per l'effettuazione di gare zonali. Questa legge dà inoltre
contributi del 70% per l'acquisizione dei mezzi battipista.
Presento un emendamento aggiuntivo all'art. 3, per cui viene
aggiunto il seguente comma in fondo all'articolo:
"Il requisito di cui al comma precedente, punto c),
(si
tratta del contributo di £ 500.000 per km)
non è richiesto per i
tratti di pista destinati a sciatori che usano passi incompatibili
con la presenza delle tracce; in tal caso è peraltro necessario che
sia sempre praticabile un altro tracciato sostanzialmente
parallelo, riservato a coloro che utilizzano il passo alternato;
quando le condizioni del terreno lo consentono, anche tale secondo
tracciato deve essere rispondente al requisito della presenza delle
due tracce continue.
Sapete che è arrivata adesso la nuova moda del passo pattinato,
per cui si precisa che, dove c'è la larghezza sufficiente e ci sarà
il passo pattinato, si potrà dare il contributo a condizione che ci
sia sempre la doppia traccia; dove vi sia l'impossibilità di
ottenerlo per la larghezza della pista, almeno una traccia deve
essere sempre prevista.
PRESIDENTE:
Se nessun Consigliere intende prendere la
parola, si passa all'esame dell'articolato. Do lettura dell'art.
1:
Art. 1
1.
Nell'intento di assicurare una perfetta e costante
praticabilità delle piste di sci di fondo la Regione Valle d'Aosta
concede contributi per la manutenzione e la gestione delle piste
stesse.
2.
Gli anzidetti contributi sono altresì finalizzati a
consentire un corretto inserimento delle piste di sci di fondo
nell'ambiente, attraverso l'esecuzione di interventi di ripristino
e rimboschimento delle zone in cui sono stati effettuati
rimodellamenti del terreno, nonchè di manutenzione periodica dei
fabbricati posti a servizio delle piste stesse.
PRESIDENTE:
Metto in approvazione l'art. 1:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Do lettura dell'art. 2:
Art. 2
1. I contributi di cui all'art. 1 possono essere concessi ad
aziende o enti che assicurino la manutenzione e la gestione di
piste di sci di fondo.
2. I contributi vengono concessi separatamente per:
a)
l'acquisto di mezzi battipista;
b)
il sostenimento di tutte le restanti spese di
gestione e manutenzione delle piste.
3. L'utilizzo delle piste per le quali sono stati concessi i
contributi di cui alla presente legge è libero e gratuito.
4. Possono tuttavia essere poste delle limitazioni o divieti
di accesso alle piste per coloro che non sono muniti di sci di
fondo o le cui tecniche di sciata rischino di compromettere
l'agibilità delle piste stesse.
5. Può inoltre essere richiesto il pagamento dei servizi
prestati presso le strutture di supporto della pista, in
particolare per l'uso di locali per la sciolinatura, di saune, di
impianti igienici, di spogliatoi e simili, anche se tali strutture
siano state realizzate con contributo regionale.
PRESIDENTE:
Metto in approvazione l'art. 2:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Do lettura dell'art. 3:
Art. 3
1. Le domande per l'ottenimento dei contributi di cui
all'art. 2 devono essere presentate all'Assessorato regionale del
turismo, urbanistica e beni culturali entro il 15 settembre di ogni
anno e devono essere corredate di un elenco delle piste di sci di
fondo gestite dal richiedente e di cui quest'ultimo preveda, in
presenza di sufficienti condizioni d'innevamento e fatte salve le
esigenze di sicurezza, il funzionamento per almeno 75 giorni
durante la successiva stagione invernale.
2. Per le piste di cui venga denunciato o accertato un
funzionamento inferiore a 75 giorni, si procede ad una
proporzionale riduzione della quota relativa di contributo.
3. Di ogni pista o complesso di piste devono essere fornite,
in triplice copia:
a)
analisi tecnica redatta su appositi moduli
predisposti dell'Assessorato;
b)
corografia del tracciato in scala 1:10000;
c)
planimetria del tracciato in scala 1:10000;
d)
profilo longitudinale: altezza in scala 1:4000;
lunghezza in scala 1:20000.
4. L'ottenimento del contributo di cui alla presente legge è
in ogni caso subordinato al possesso dei seguenti
requisiti:
a)
pista della lunghezza minima di km 3;
b)
larghezza minima m. 2,50;
c)
presenza di almeno due tracce continue distanziate
e parallele;
d)
tracciato omologato almeno per l'effettuazione di
gare zonali.
PRESIDENTE:
All'art. 3 vi è l'emendamento dell'Assessore
Borbey, di cui do lettura:
"All'art. 3 è aggiunto il seguente comma:
(5) il requisito di cui al comma precedente, punto C), non è
richiesto per i tratti di pista destinati a sciatori che usano
passi incompatibili con la presenza delle tracce; in tal caso è
peraltro necessario che sia sempre praticabile un altro tracciato
sostanzialmente parallelo, riservato a coloro che utilizzano il
passo alternato; quando le condizioni del terreno lo consentono,
anche tale secondo tracciato deve essere rispondente al requisito
della presenza delle due tracce continue.
Lo metto in approvazione:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Metto in approvazione l'art. 3 nel testo così
emendato:
Art. 3
1. Le domande per l'ottenimento dei contributi di cui
all'art. 2 devono essere presentate all'Assessorato regionale del
turismo, urbanistica e beni culturali entro il 15 settembre di ogni
anno e devono essere corredate di un elenco delle piste di sci di
fondo gestite dal richiedente e di cui quest'ultimo preveda, in
presenza di sufficienti condizioni d'innevamento e fatte salve le
esigenze di sicurezza, il funzionamento per almeno 75 giorni
durante la successiva stagione invernale.
2. Per le piste di cui venga denunciato o accertato un
funzionamento inferiore a 75 giorni, si procede ad una
proporzionale riduzione della quota relativa di contributo.
3. Di ogni pista o complesso di piste devono essere fornite,
in triplice copia:
a)
analisi tecnica redatta su appositi moduli
predisposti dall'Assessorato;
b)
corografia del tracciato in scala 1:10000;
c)
planimetria del tracciato in scala 1:
10000;
d)
profilo longitudinale: altezza in scala 1:4000;
lunghezza in scala 1:20000.
4. L'ottenimento del contributo di cui alla presente legge è
in ogni caso subordinato al possesso dei seguenti
requisiti:
a)
pista della lunghezza minimia di km. 3;
b)
larghezza minima m. 2,50;
c)
presenza di almeno due tracce continue distanziate
e parallele;
d)
tracciato omologato almeno per l'effettuazione di
gare zonali.
5. Il requisito di cui al comma precedente, punto c), non è
richiesto per i tratti di pista destinati a sciatori che usano
passi incompatibili con la presenza delle tracce; in tal caso è
peraltro necessario che sia sempre praticabile un altro tracciato
sostanzialmente parallelo, riservato a coloro che utilizzano il
passo alternato; quando le condizioni del terreno lo consentono,
anche tale secondo tracciato deve essere rispondente al requisito
della presenza delle due tracce continue.
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Do lettura dell'art. 4:
Art. 4
1.
L'ammontare dei contributi di cui all'art. 2, 2°
comma, punto a), non può eccedere il 70% della spesa.
2.
L'ammontare dei contributi di cui all'art. 2, 2°
comma, punto b), è determinato moltiplicando la sommatoria delle
lunghezze, espresse in chilometri, delle piste complessivamente
gestite da ciascun richiedente per il valore convenzionale di £
500.000.
PRESIDENTE:
Metto in approvazione l'art. 4:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Do lettura dell'art. 5:
Art. 5
1. L'Assessorato regionale del turismo, urbanistica e beni
culturali esamina le domande, ne verifica la documentazione e
provvede nel contempo a richiedere il parere dei Comuni e delle
aziende di soggiorno, qualora esistenti, competenti per territorio,
i quali devono esprimersi entro 30 giorni dalla ricezione della
richiesta.
2. Completata l'istruttoria di cui al precedente comma, le
domande non manifestamente inammissibili vengono inoltrate
all'esame di una Commissione tecnico-consultiva così
composta:
a)
il dirigente dell'Ufficio regionale del turismo,
con funzioni di coordinatore;
b)
il dirigente dell'Ufficio regionale di urbanistica
e tutela del paesaggio;
c)
il dirigente del Servizio regionale sistemazioni
idrauliche e di difesa del suolo;
d)
il dirigente del Servizio tutela dell'ambiente
naturale e delle foreste;
e)
un rappresentante dell'Associazione valdostana
maestri di sci specialista nello sci di fondo;
f)
un esperto di piste di sci di fondo nominato
dall'ASIVA (Associazione sport invernali Valle d'Aosta)
3. Un funzionario dell'Assessorato del turismo svolge le
funzioni di segretario verbalizzante.
4. I Commissari di cui alle lettere a), b), c) e d) designano
un supplente, destinato a sostituirli in caso di assenza o
impedimento; analoga designazione fanno gli enti per i Commissari
di cui alle lettere e) e f).
5. La Commissione è validamente riunita con la presenza della
maggioranza dei componenti ed esprime parere con il voto favorevole
di almeno tre commissari; in caso di parità di voti, prevale il
voto del coordinatore.
6. Qualora un commissario svolga qualsiasi funzione o
incarico nell'ambito di un ente o azienda richiedente la
concessione dei benefici della presente legge, non partecipa
all'esame della relativa domanda.
7. La Commissione esprime parere su ciascuna delle domande
sottopostole e redige un elenco delle piste ritenute idonee ad
assicurare una corretta pratica dello sci di fondo e a fornire un
adeguato servizio turistico, proponendo altresì le percentuali di
intervento per quanto concerne i contributi di cui all'art. 2, 2°
comma, punto a).
8. L'Assessore al turismo, urbanistica e beni culturali
sottopone le conclusioni della commissione all'esame della Giunta
regionale, che decide in via definitiva con propria
deliberazione.
PRESIDENTE:
Metto in approvazione l'art. 5:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Do lettura dell'art. 6:
Art. 6
1.
L'erogazione dei contributi di cui all'art. 2, 2°
comma, punto a), avviene in una unica soluzione a seguito di
presentazione delle fatture comprovanti l'acquisto del mezzo
oggetto del contributo.
2.
L'erogazione di contributi di cui all'art. 2, 2°
comma, punto b), avviene ratealmente secondo le seguenti modalità:
60% all'inizio della stagione invernale e comunque non oltre il
31.12 dell'esercizio in corso; 40% entro la fine della stagione
invernale e comunque non oltre il 30 aprile dell'esercizio
successivo.
3.
L'erogazione dei contributi può essere sospesa in
qualsiasi momento nel caso in cui gli accertamenti eseguiti a cura
dell'Assessorato regionale del turismo, urbanistica e beni
culturali in ordine al normale funzionamento e all'effettiva e
regolare praticabilità e battitura delle piste, anche sotto il
profilo della sicurezza e del mantenimento di una efficiente
segnaletica, diano il risultato negativo.
4.
La segnaletica deve essere conforme alle
prescrizioni all'uopo emanate dall'Assessorato regionale del
turismo, urbanistica e beni culturali.
PRESIDENTE:
Metto in approvazione l'art. 6:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Do lettura dell'art. 7:
Art. 7
1.
In sede di prima applicazione della presente legge,
per quanto concerne le domande di contributo relative alla stagione
invernale 1985/86, il termine di cui al 1° comma dell'art. 3 è
prorogato al 10° giorno successivo all'entrata in vigore della
legge stessa e non si applicano i termini di cui al 2° comma
dell'art. 6.
2.
Limitatamente alle stagioni invernali 1985/86,
1986/87 e 1987/88 la concessione dei contributi non è vincolata al
possesso del requisito di cui all'art. 3, 4° comma, lettera d), ma
occorre che il tracciato delle piste per le quali i contributi sono
richiesti possegga i requisiti per essere considerato omologabile,
sulla base di specifico parere della Commissione di cui all'art. 5,
2° comma.
PRESIDENTE:
Metto in approvazione l'art. 7:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Do lettura dell'art. 8:
Art. 8
1.
Per gli interventi previsti dall'art. 2, 2° comma,
è autorizzata per l'anno 1986 la spesa di £ 800.000.000 che graverà
come indicato al successivo art. 9 sui capp. 37506, 37507, 37508 e
37509, di nuova istituzione, del bilancio di previsione della
Regione per l'anno in corso; alla relativa copertura si
provvede:
- quanto a lire 300.000.000 mediante riduzione di pari
importo dallo stanziamento iscritto al cap 50000 del bilancio di
previsione della Regione per l'esercizio finanziario 1986 "Fondo
globale per il finanziamento di spese per l'adempimento di funzioni
normali (Spese correnti) sull'intervento iscritto all'allegato n. 8
del bilancio stesso - Settore 3 - Oneri non ripartibili - relativo
alla quota interessi su mutui da contrarre; su detto intervento
rimane disponibile la minor somma di £ 12.969.000.000;
- quanto a £ 500.000.000 mediante prelievo di pari somma dal
cap n. 50100 "Fondo globale per il finanziamento di spese per
ulteriori programmi di sviluppo (Spese correnti)" Allegato 8 -
Settore 2: sviluppo economico) del bilancio di previsione
medesimo.
2.
A decorrere dall'anno 1987 la determinazione della
spesa di cui al comma precedente è disposta dalla legge finanziaria
prevista dall'art. 19 della legge regionale 7.12.1979, n.
68.
3.
La spesa annua complessiva di cui al 1° e 2° comma
potrà essere diversamente ripartita tra i capitoli sopracitati con
provvedimento di variazione di bilancio in relazione alle accertate
necessità inerenti all'applicazione della presente legge.
PRESIDENTE:
Metto in approvazione l'art. 8:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Do lettura dell'art. 9:
Art. 9
3.
Alla parte spesa del bilancio di previsione della
Regione per l'anno 1986 sono apportate le seguenti
variazioni:
in diminuzione
Cap 50000 "Fondo globale per il finanziamento di spese per
l'adempimento di funzioni normali (spese correnti)
£ 300.000.000
Cap 50100 "Fondo globale per il finanziamento di spese per
ulteriori programmi di sviluppo (Spese correnti)"
£ 500.000.000
TOTALE IN DIMINUZIONE £ 800.000.000
in aumento
Settore 2: Sviluppo economico
Programma 2.2.2.12.: Interventi promozionali per il
turismo
Codificazione: 2.1.2.3.8.3.10.24.09
Cap 37506 (di nuova istituzione)
"Contributo ad enti per l'acquisto di mezzi
battipista
-
L.R.
n. art. 2"
£ 150.000.000
Codificazione 2.1.1.5.8.2.10.24.09
Cap 37507 (di nuova istituzione)
"Contributi ad enti per spese di gestione e di manutenzione
di piste di sci di fondo
-
L.R. n. art. 2"
£ 550.000.000
Codificazione: 2.1.2.4.3.10.24.09
Cap 37508 (di nuova istituzione)
"Contributi ad aziende per l'acquisto di mezzi
battipista
-
L.R.
n. art. 2"
£ 50.000.000
Codificazione 2.1.1.6.3.2.10.24.09
Cap 37509 (di nuova istituzione)
"Contributi ad aziende per spese di gestione e di
manutenzione di piste di sci di fondo
-
L.R.
n. art. 2"
£ 50.000.000
TOTALE IN AUMENTO £ 800.000.000
PRESIDENTE:
Metto in approvazione l'art. 9:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Do lettura dell'art. 10:
Art. 10
1.
La presente legge è dichiarata urgente ai sensi del
3 comma dell'art. 31 dello statuto speciale ed entrerà in vigore il
giorno successivo a quello della sua pubblicazione nel Bollettino
Ufficiale della Regione.
2.
È fatto obbligo a chiunque spetti di osservarla e
di farla osservare come legge della Regione Valle d'Aosta.
PRESIDENTE:
Metto in approvazione l'art. 10:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Metto in approvazione la legge nel suo
complesso per scrutinio segreto:
VOTAZIONE A SCRUTINIO SEGRETO
ESITO DELLA VOTAZIONE
Presenti 27
Votanti 27
Favorevoli 26
Contrari 1
Il Consiglio approva
