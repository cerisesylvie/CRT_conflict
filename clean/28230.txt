Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 50 del 13 febbraio 1970 - Resoconto
OGGETTO N. 50/70 - Attività della Società Alpila. (Ritiro di
mozione)
Montesano (P.S.D.I.) -
Chi illustra la mozione? Manca
Manganoni. Allora Assessore Milanesio, non illustra la mozione e il
Consiglio chiede di sentirti in merito a questa mozione.
Milanesio
(P.S.I.) -
Bene. Io credevo che qualcuno
volesse illustrare questa mozione; del resto la mozione è
abbastanza chiara.
Si delibera di impegnare la Giunta a fornire al Consiglio
regionale, nella sua prima seduta, ampie documentazioni, completata
dalla documentazione di attività degli eletti nel Consiglio di
Amministrazione, ai fini di valutare l'attività della Società.
Io, per quello che mi riguarda, sono in grado di dare fin da
adesso delle indicazioni, non già come eletto nel Consiglio di
Amministrazione, ma come Assessore al Turismo, il quale segue
evidentemente il problema delle partecipazioni regionali,
soprattutto nel settore turistico, in quanto l'attività è collegata
con la propria carica.
Io quindi, vorrei, se il Consigliere Germano è d'accordo dare
quelle notizie che sono in possesso mio e della Regione, quindi in
fondo dando queste notizie, si potrebbe superare il carattere della
mozione, questo chiedeva Germano, se voleva che si approvasse una
mozione di questo tipo, oppure se in possesso di certe notizie
queste notizie venivano comunicate. Va bene.
Molto brevemente. Io ho avuto degli incontri con
l'Amministratore delegato dell'ALPILA, al quale ho chiesto diverse
questioni e ho posto delle domande, per le quali ho avuto risposte,
delle indicazioni concrete, in cifre, che sono qui a esporvi e a
darvi.
Non è che devo fare la cronistoria, brevemente devo dire che la
STIFA, che ho però dal '63 al '66, per prima studiò il problema di
Pila e della sua valorizzazione, per questo, la STIFA preparò degli
studi e a un certo punto decise di mettere in vendita questo
dossier e chiederci 100 milioni.
Nel dicembre del '66 nacque l'ALPILA, la quale compera il
dossier dalla STIFA, non per i cento milioni, ma per i 40, che
vengono considerati come acquisti in conto capitale. Brevemente
alcune notizie: l'ALPILA è composta oltre che dalla Regione, nella
misura del 20%, è composta di due tipi di azionisti, quelli
italiani e quelli francesi; le Società Italiane che partecipano
sono la FIAT, il San Paolo e la Banca di Novara, la Cassa di
Risparmio, la Società Toro Assicurazioni, le condotte d'acqua, la
Valtour, la quale a sua volta è composta da Alitalia, FIAT, San
Paolo, Agip, ecc. (
Voce in lontananza
) ...Questi sono
appunti miei, il resto si può avere benissimo, le altre carte si
possono avere, le altre indicazioni, ad ogni modo questi sono i
miei appunti che posso dare. Quanto io dichiaro è vero, ora, dico:
ciascuna di queste Società che sono sette, FIAT, San Paolo, Banca
di Novara, Cassa di Risparmio, Società Toro Assicurazioni, Condotte
d'acqua, e Valtour; queste società che non hanno niente a che fare
con le sette sorelle, hanno ciascuna il 5% per un totale di 35%, la
Valtour se volete saperlo, a sua volta è composta dall'Alitalia,
FIAT, San Paolo e Agip, comunque lasciamo perdere, poi c'è la
STIFA, col 10%... la Valtour è composta da Alitalia, FIAT, San
Paolo e Agip, ecc. - non so chi sono quelle minori -, la Valtour
rappresenta il 5% in tutto, quindi io vi dico per maggiori
cognizioni, la STIFA che rappresenta il 10%, c'è la Regione che
rappresenta il 20%, poi ci sono le società francesi di cui non ho
notizie più precise che rappresentano il 35%.
Quindi il capitale sociale sarebbe così diviso: 35% Società così
dette italiane, 35% Società francesi, 10% STIFA che è la società
promotrice, 20% la Regione, la quale con questo 20% dovrebbe essere
l'azionista cuscinetto in grado di equilibrare le posizioni che i
gruppi francese e italiano avrebbero potuto assumere nella
conduzione dell'azienda.
Ora, si delibera con successivi aumenti di portare il capitale
sociale a un miliardo di lire; ora attualmente sono versati 793
milioni, questo alla data 15 dicembre 1969, cioè due mesi fa
circa.
Bisogna dire che il gruppo francese non ha ancora onorato la
promessa per 175 milioni, difficoltà dovute al trasferimento di
capitali, probabilmente anche ad alcune valutazioni che sono sorte
all'interno di questi gruppi per la morte di uno degli
amministratori di questi gruppi, la STIFA deve ancora versare 32
milioni, che dovrebbero essere versati prossimamente, però.
(Voce) ...
Non so come si chiami...
La STIFA deve ancora versare 32 milioni, di modo che voi vedete
che un miliardo meno 175 più trentadue fanno 793. Ora che cosa è
stato fatto? Io qui ho un elenco che vi leggo, è un po' noioso, ma
ritengo che sia giusto leggerlo; comunque questo elenco può essere
acquisito agli atti, ma io ve lo leggo.
Allora, la Società ha ritenuto di articolare in tre fasi la
propria attività; una prima fase di carattere informativo e di
studio, una fase di carattere decisionale, cioè delle scelte da
compiere in base a questi studi, a queste valutazioni, e un'altra
fase, la fase esecutiva delle decisioni prese in base alle
ricognizioni fatte.
Attualmente la Società STIFA, ponendo le basi per passare dalla
fase, chiamiamola così, informativa alla fase decisionale, e alla
fase esecutiva, conseguentemente, perché la fase decisionale e
quella esecutiva, praticamente si sovrappongono, ora sono stati
affrontati e risolti i seguenti problemi:
- studio delle principali condizioni di fattibilità, Valtour,
aprile '67, piano imprenditoriale di Pila, premesse legislative e
conseguenti rapporti con i Comuni interessati, piano urbanistico ed
architettonico, estensione della stazione turistica, proprietà dei
terreni e mezzi di risalita;
- servizi collettivi ed interesse pubblico, previsione economica
della realizzazione della stazione;
- previsioni finanziarie.
Passo ad esaminare un po' in dettaglio queste voci generali,
sull'acquisizione degli studi STIFA e Valtour, la fattibilità della
stazione ha comportato un esborso complessivo di 113 milioni 697
mila lire; ora, di questi, 40 milioni sono andati alla STIFA per
l'acquisizione di quel dossier, 50 alla Valtour, per quanto
riguarda studio delle principali condizioni di fattibilità, gli
altri milioni residui, circa 23 sono stati dati per progettazione
di esborso minore a prestazioni professionali varie.
Stesura del piano regolatore di Pila e approvazione dello stesso
da parte degli organi regionali - legge 11.3.1968 n. 9; preventivo
di costi e ricavi per l'operazione immobiliare relativa al centro
residenziale di La Gorraz; stesura della convenzione con il Comune
di Gressan e relativa approvazione con delibera comunale, ecc.
acquisizione dei terreni per mq. 3 milioni circa pari a lire 554
milioni 912.304 lire questi sono circa 3.100.000 mq.
Poi hanno compiuto lo studio di massima del Domaine Skiable,
esaminate le ubicazioni dei futuri impianti di risalita delle piste
di discesa e delle attrezzature sportive in genere; poi qui c'è un
altro esborso: partecipazione azionaria nella Società Pila S.p.A.
con l'acquisto di numero 37.132 azioni per un importo complessivo
di Lire 204.226.000 pari al 52% del capitale totale della Pila
S.p.A.; progetto ed esecuzione di un parking in zona Soleil,
redatto a cura dell'Ufficio Tecnico della Società, per circa 300
posti massima, progetto ed esecuzione - io però non ho l'importo
relativo; rilievo celerimetrico in zona Chacard progetto di parking
con circa 350 posti massima; rilievo celerimetrico nella zona di
Grand Grimod per complessivi 5 ettari; rilievo celerimetrico nella
zona Chalaquémoz (?) per circa 1 ettaro al fine della costruzione
di un ristorante in detta zona; studio sulla ristorazione, sulla
catena di distribuzione automatica, e semi-automatica e manuale
delle bevande e dei cibi; rilevamenti e trattamenti relativi agli
impianti di Pila-Chalaquémoz, Chalaquémoz-Grand Grimod, Grand
Grimod-Drinc, Pré Noir-Leissé, rilievo delle pendenze di entrambe
le strade di accesso a Pila, al fine di individuare i punti di
maggiore pendenza della rettifica del tracciato stradale;
delimitazione e picchettamento della Gorraz; tali operazioni
eseguite nell'agosto del '60 hanno permesso di individuare i
perimetri degli sviluppi indicati nei piani di utilizzazione;
rilievo celerimetrico nella zona di Gorraz per comprensivi sette
ettari; scavi di prospezione geologica nella zona di La Gorraz;
studio geotecnico e geologico particolareggiato della zona della
Gorraz per una esatta indicazione sulla natura del terreno di
questa zona; studio di massima geotecnico ed idro-geologico della
conca di Pila, per una visione completa della natura del terreno e
della possibilità di rifornimento idrico; studio delle sorgenti
della conca di Pila e delle relative opere  per la creazione
di stramazzi per la misura delle stesse; progetto del primo tronco
dell'acquedotto redatto dagli Ing. Bruschi e Luboz relativo ai
villaggi di La Gorraz, di Soleil e di Chacard per uno sviluppo di
m. 1723, questo progetto deve essere consegnato in questi giorni;
progetto del primo tronco di fognatura... (
voce in
lontananza
) ...io avevo... ho detto che... progetto del primo
tronco dell'acquedotto redatto dagli Ing. Bruschi e Luboz, relativo
ai villaggi di Gorraz, di Soleil e di Chacard per uno sviluppo di
metri 1723, progetto del primo tronco di fognatura a copertura di
lire 50 milioni stanziati dalla Regione per le opere
infrastrutturali, redatto dall'Ing. Chamois e inoltrate
all'Amministrazione regionale in data 13.1.1970, si sviluppa ed
attraversa i villaggi di Printemps, Soleil, e Chacard per un
complesso di metri 1421, progetto e preventivo completo della
stazione di depurazione delle acque nere per un costo complessivo
dell'opera di lire 102.925.000, non sono stati sborsati questi
soldi, questo è un progetto che prevede questa spesa per la
depurazione delle acque nere.
Documentazione cartografica, l'ufficio tecnico della Società
possiede rilievi aerofotometrici in scala al mille, al duemila,
mappe catastali al 2000 e al 4000 e relativi ingrandimenti al
10.000 e 5.000, rilievi celerimetrici in scala al 2000, al 200,
pardon; plastici della conca di Pila, eseguiti nell'inverno '60-'70
dalla Ditta A.P.M. di Aosta, riproducono il comprensorio montano,
localizzandone gli impianti di risalita ed i costruendi villaggi,
installazione di n. 2 stazioni meteorologiche acquistate dalla
Società; la parte informativa è stata altresì suffragata da tutta
una serie di contatti sia in sede regionale che comunale in
particolare con il Presidente della Regione, gli assessori al
Turismo, ai Lavori Pubblici e Finanze, con i relativi uffici
competenti, con i Sindaci dei Comuni di Gressan e Aosta,
parallelamente per lo sviluppo dei lavori ci sono state periodiche
riunioni con gli architetti del gruppo francese e del gruppo
italiano, in particolar modo con l'architetto Chapis, a cui è stato
devoluto l'incarico di sovraintendere l'urbanizzazione della
zona.
Analoghi contatti si sono svolti con i progettisti incaricati
dei vari studi e con la Valtour, la quale ha il management
dell'intera operazione. Sono stati interpellati tecnici dell'ENEL,
della SIP-STIPEL e delle Poste telecomunicazioni; è stato più volte
contattato il progettista del primo tronco della strada Pila-Ozein
per il problema delle centrali termiche, della distribuzione del
carburante; è stato interpellato il servizio rete di distribuzione
dell'AGIP, nella persona dell'Ingegner Dina (?); per la tecnologia
della costruzione dei fabbricati di Gorraz e Chacard, è stato
scelto come consulente l'Ingegner Genero della FIAT, circa la
formazione del personale sono intercorsi contatti con le
Amministrazioni comunali di Gressan e Aosta, il problema è stato
sollevato in sede regionale a tutti gli Assessorati competenti, nel
corso degli studi sono state visitate le più importanti stazioni
invernali francesi, Supersigne, Laflagne, Avoriat, Pleine, ed è
stato raccolto il relativo materiale di informazione, a coronamento
della fase informativa sono in via di ultimazione i seguenti studi:
studio del rapporto fra letti alberghieri e residenziali; esame del
tipo di aziende commerciali e scelte delle soluzioni più
convenienti; studio della scelta dell'attuazione del programma
mediante la creazione di Società consorelle per la realizzazione
concettuale e contemporanea di due o tre nuclei a Chacard e Gorraz;
studio della possibilità di addebito degli impianti funiviari
pesanti sui costi dei fabbricati; stesura di una bozza di
convenzione per le infrastrutture con la Regione autonoma Valle
d'Aosta, stesura di una bozza di convenzione per le infrastrutture
con il Comune di Gressan, stesura di una bozza di convenzione di
comparto e sottomissione con terzi proprietari a Pila; rilievo
aerofogrammetrico del Domaine skiable e della Valle di Arbolle;
studio del bacino idrologico della valle di Arbolle, per
un'eventuale captazione di acqua per il rifornimento della
stazione, studio idrologico particolareggiato della conca di Pila;
controllo quindicinale a cura della Società delle sorgenti,
dell'innevamento e della temperatura dell'aria; aerofotografie
quindicinali del Domaine Skiable per constatarne l'innevamento;
presentazione nella settimana in corso e la data di questa memoria
che ho chiesto all'amministratore porta quella del 12 febbraio,
presentazione nella settimana in corso del progetto definitivo in
scala 1:500 della Gorraz. Si prevede altresì che i tempi di
consegna previsti dal planning per il piano volumetrico di Chacard
saranno rispettati, prosieguo degli studi relativi alla rete
impiantistica, alla ubicazione dell'altiporto, al trampolino di
salto, esame delle proposte di management, esame della legge 614,
326 per contributi a fondi perduti, sollecito per il richiamo dei
decimi non versati e ricerca di nuovi sottoscrittori in rapporto
della recente proposta dell'aumento del capitale sociale. Questo è
quanto è stato fatto e quanto stanno facendo in questi giorni.
Ora, io ho anche qui, dettagliata, una situazione, chiamiamola
così, patrimoniale al 15.12.1969, nella quale si ripetono le grosse
cifre che vi ho detto, e ve ne sono altre di importanza minore,
comunque tutte quante elencate, io non so se il Consiglio ritiene
che io faccia grazia di questa lettura, fermo restando che questo
documento è in visione a chi lo vuole vedere, comunque citerò le
principali voci. I terreni, ripeto incidono nella misura di
554.921.304; studi e progetti per Pila 113.697.261, poi ci sono
spese di impianto da ammortizzare, 9.000.000, mobilio e arredi, due
milioni, depositi cauzionali, carta, automezzi, un automezzo
1.077.000, azioni da collocare; sono quei 165 milioni che vi ho
detto che non erano ancora stati versati, partecipazioni che sono
state assunte, sono quei 204.226.000 della Funivia Pila, ci sono 27
milioni al momento di spese generali, 1 milione di interessi
passivi, queste sono grosso modo le voci importanti, le altre
riguardano centinaia di migliaia di lire, quindi non ve le sto ad
elencare, ad ogni buon contro, io ho qui, in possesso, questa
situazione che mi è stata consegnata dall'Amministratore delegato,
se i Consiglieri regionali la vogliono vedere in visione... ora,
quali sono gli interventi di fronte ai quali noi ci troveremo dalla
parte dell'ALPILA; io ripeto la presentazione della progettazione
esecutiva di Chacard e della Gorraz, per cui esiste già quello che
viene chiamato in linguaggio manageriale un planning cioè un piano
coi tempi di esecuzione, - per dirlo in italiano - e questi
progetti dovrebbero essere presentati per l'esame da parte degli
uffici competenti in questi giorni, almeno per quanto riguarda,
diciamo così, la Gorraz.
È inutile che vi dica che si tratta di un impegno notevole, da
parte della Società, noi riteniamo che i denari siano stati
impegnati essenzialmente per delle iniziative, per delle opere
necessarie allo sviluppo e all'esistenza della Società stessa, è
chiaro che si pone il problema, a questo punto, dell'aumento del
capitale sociale, si pone perché bisogna passare alla fase
successiva di attuazione dei programmi previsti, cioè dalla fase
ricognitiva e di decisioni, occorre passare alla fase esecutiva, i
denari sono stati spesi come abbiamo potuto constatare
essenzialmente per provvedersi di quei strumenti necessari per
garantire l'esistenza di una stazione. Ora, io credo...
Montesano (P.S.D.I.) -
Io invito quel signore del
pubblico che ha il cappello in testa di toglierselo, perché, qui,
per regolamento, il cappello in testa non si può tenere, siamo in
un luogo pubblico, tra l'altro è scritto nel regolamento, deve
rimanere a capo scoperto, e mi risulta che l'usciere l'ha
invitato... per favore, espellere quel signore dalla tribuna!
Milanesio
(P.S.I.) -
... Beh, io continuo, mi pare
di aver detto...tenuto conto dei dati che sono a mia conoscenza, mi
pare di aver detto tutto quanto era possibile in questa fase...
Montesano (P.S.D.I.) -
Scusami, Milanesio, ma quel
signore è stato invitato da due uscieri a togliersi il cappello, si
è rifiutato, io per rispetto al Consiglio, mica per me, quindi
chiedo scusa al Consiglio e all'Assessore Milanesio...
Milanesio
(P.S.I.) -
... Per carità, io proseguo,
dicevo che questi sono i dati in mio possesso, i quali sono
abbastanza chiari, e fanno desumere, in modo inequivocabile, come
si sia sviluppata l'attività degli amministratori dell'ALPILA in
questo momento, e quali siano le esigenze che si prospettano, è
chiaro che a questo punto occorre arrivare ad un aumento del
capitale sociale se si vuole proseguire nell'attività. Quello che
noi dobbiamo ancora ancora chiarire con i rappresentanti di questa
Società, a mio avviso, è l'utilizzazione immediata di questi denari
che dovrebbero essere esborsati da parte degli azionisti, per
l'aumento del capitale sociale. Devo anche dire che da notizie in
mio possesso, pare che il Gruppo francese stia per - diciamo così -
modificarsi come composizione, pur mantenendo lo stesso rapporto di
capitale azionario.
Si parla del Trévilloner (?) - io faccio un nome - sono cose
queste che si dovranno vedere essenzialmente gli amministratori
della Società, ma queste sono le voci che circolano in questo
momento, io non vorrei allo stato attuale delle cose, dire altro,
perché, in fondo, questi sono gli elementi a mia conoscenza. Io
ritengo che però da parte della Regione sia necessario chiedere
ulteriori informazioni, soprattutto per quanto riguarda l'impiego
dell'eventuale aumento del capitale sociale che è stato richiesto
agli azionisti e per il quale siamo stati anche noi sollecitati ed
invitati a dare una risposta, solo dopo aver avuto ulteriori
notizie io penso che la Giunta potrà assumere delle decisioni e
fare delle proposte al Consiglio, e sentire il Consiglio in merito
a questo.
Io, per il momento non ho nulla da aggiungere, sono a
disposizione dei signori Consiglieri, per le domande che vorranno
fare.
Caveri
(U.V.)
- Io vorrei fare qualche domanda
all'Assessore Milanesio, cioè, ho sentito parlare di quaranta
milioni per progettazione della STIFA, ho sentito parlare di
cinquanta milioni di progettazioni per la Valtour e di 23 milioni
di altre progettazioni.
Quindi, a questo riguardo, io vorrei sapere qualche cosa di un
po' più preciso, cioè vorrei sapere quali sono i progettisti,
vorrei sapere i nomi, e quali somme ciascuno di questi progettisti
ha avuto. Questa è la prima questione.
Per la questione delle infrastrutture, vorrei sapere quali sono
le richieste dell'ALPILA all'Amministrazione regionale, che cosa
chiede l'ALPILA all'Amministrazione regionale, come esecuzione di
infrastrutture. Ho sentito dire che l'ALPILA chiede altresì delle
infrastrutture al Comune di Gressan, anche qui, vorrei sapere quali
infrastrutture.
Si è accennato ad un altiporto, l'idea dell'altiporto era stata
accantonata in un primo tempo, ora ritorna...dove sarebbe situato
il parcheggio di Chacard, al quale pure ha accennato l'Assessore
Milanesio in base ai dati fornitigli dall'Amministratore delegato
della Società; adesso l'Assessore Milanesio...il piano relativo
alla Gorraz sarà trasmesso agli uffici competenti, io vorrei sapere
quali sono gli uffici competenti ai quali verrà trasmesso questo
piano; questa potrebbe anche sembrare una domanda ingenua e
candida, ma non è poi tanto candida, siccome abbiamo visto che la
Giunta precedente ha avuto il coraggio di portare in Consiglio il
primo piano regolatore dopo aver saltato a piè pari la
Sovraintendenza, Antichità e Belle Arti che non era stata affatto
informata dell'esistenza di questo piano. Vorremmo sapere se la
Sovraintendenza sarà saltata a piè pari anche per questi ulteriori
progetti o meno.
Però, noi chiediamo, non è tanto questione di gloria e di sole
per tutti, è questione di regolarità amministrativa, è quella
regolarità che non è stata spedita dalla Giunta precedente, per
quanto riguarda il primo piano regolatore di Pila, infine chiedo
un'altra cosa: qual è l'emolumento del Presidente della Società?
Sappiamo che l'emolumento dell'Amministratore delegato è di ben 750
mila lire al mese - somma non eccezionale, se è vero che questo
Amministratore delegato, Dr. Ferretti, ha le virtù eroiche alle
quali allude il giornale "Il Giorno", in quel numero che io vi ho
letto nella seduta precedente, qui di eroico ci sono certamente le
750 mila lire al mese, credo che sia il principale eroismo in
questa materia.
Poi vorrei sapere se e che cosa ricevono i Consiglieri di
Amministrazione; non parlo più dei due milioni del Dr. Balestri e
dei due milioni dell'Assessore Benzo, perché di questo ne abbiamo
già parlato altre volte, ne abbiamo discusso in seduta segreta, la
nostra mozione ha avuto, salvo errore, 16 voti favorevoli, 14
contrari, e ben inteso come astenuti il Dr. Balestri e l'Ing.
Benzo, che secondo la legge avrebbero dovuto allontanarsi dalla
sala del Consiglio, ma su questo io non ritorno e aspetto che
l'Assessore mi risponda alle domande che io ho posto.
Savioz
(P.C.I.)
- Io su questa relazione letta
dell'Assessore al Turismo, sì, sì, così di primo acchito, si può
dire che in fatto di studi, se ne sono fatti tanti, però dare un
giudizio su una relazione letta così in fretta, che porta in sé
tutta una serie di studi fatti dagli uni e dagli altri, con
centinaia di milioni, a destra e a manca, sarebbe non giusto, non
giusto e secondo me neanche onesto. Però mi viene un dubbio, un
dubbio che è questo: se la Società ha un capitale versato di 793
milioni e questi 793 milioni sono già tutti consumati per fare
degli studi, e non so, posso dirlo, ma mi sembra che quegli studi
siano solo di carattere generale, non siano studi di carattere
esecutivo, non so se ho capito bene, può darsi che abbia capito
male, me lo auguro, se non sono di carattere esecutivo, allora mi
domando e dico, bisognerà spendere altre centinaia di milioni per
determinare l'esecutività di questi primi studi di carattere
generale, e poi bisognerà reperire questi soldi per la costruzione
delle opere. Arrivati a questo punto, mi sembra doveroso di
ricordare che noi in fatto di partecipazione a questa società siamo
con il 20%, altre Società per determinate percentuali, non ha
versato niente per adesso, si dice per delle ragioni di
trasferimento di capitali all'estero, l'Italia, insegna, amici
miei, purtroppo, che se c'è una cosa molto facile da fare è di
prendere i capitali da una patria e portarli nell'altra, purtroppo,
ripeto, quindi, per me, il fatto che quei Signori non hanno
versato, non è il fatto di non aver potuto portare i capitali in
Italia, ma il fatto è che purtroppo dietro a questa Società ALPILA,
se ne sentono un po' di tutti i colori, motivo per cui ci siamo
decisi a presentare questa mozione, perché desideriamo sapere
esattamente come stanno le cose, non è certamente da una relazione
letta così in quattro e quattro otto che possiamo essere tranquilli
e di dare un nostro parere in merito. Quindi io per quanto mi
concerne chiederò che benevolmente l'Assessore voglia mandarmi una
copia di quella relazione, sempre che questo sia possibile e non
troppo gravoso, e in seguito vedrò che cosa dedurre da tutto
questo, ma fin d'ora sono molto perplesso e anche un po' confuso,
perché ho l'impressione che qui si siano fatti e dati degli
incarichi a troppa gente, e che troppa gente abbia avuto dei
benefici che forse, a lume di naso, non i sembrerebbe troppo
giusto. A me una Società che spende tutti i suoi soldi dando degli
incarichi a destra e a sinistra per fare degli studi di carattere
generale, francamente, non mi sembra molto serio.
Manganoni
(P.C.I.)
- Io mi riallaccio anche alla
discussione che abbiamo avuto in Consiglio, cioè che abbiamo avuto
nel passato Consiglio su questo argomento.
Vorrei porre alcune domande, si era parlato allora e anche oggi
nella relazione di infrastrutture. A me interesserebbe sapere a
grandi linee in che cosa consistono queste infrastrutture, si è già
parlato di acquedotti, si è parlato di fognature ecc. - primo - in
secondo luogo c'è un progetto di queste infrastrutture? - terzo
luogo: chi paga queste infrastrutture? Le paga l'ALPILA o le paga
la Regione? Facendo presente che nel caso dovesse pagarle la
Regione, noi costruiremmo delle opere pubbliche, quindi delle
infrastrutture su un terreno privato, di una società, e noi
costruiremmo un principio in base al quale qualsiasi società in
Valle d'Aosta potrebbe in analogia chiedere la costruzione di
infrastrutture sui terreni di sua proprietà, e noi se siamo
coerenti, come accettiamo qui, dovremmo accettare là.
Certo...queste sono le domande...ah!...corrono anche queste
voci: acquisto dei terreni, costruzione di infrastrutture, e poi
non so se lo statuto di questa Società proibisce, vieta la vendita
dei terreni ai privati; perché se lo statuto non lo vietasse e se
per caso a questi signori saltasse in testa di vendere dei terreni
urbanizzati, moltiplicandone il costo, il valore, cioè quanto loro
hanno speso, quanto l'ALPILA ha speso, no? Costruendo tutte le
opere necessarie su questo terreno, naturalmente il prezzo va alle
stelle e quindi sarebbe un'ottima speculazione, finanziaria, quale
garanzia abbiamo noi che cioè non avvenga? In secondo luogo, terzo,
o quarto, comunque, domande che io pongo: a quanto ammonteranno,
grosso modo, dico a grosso modo le spese per la totale
valorizzazione? Perché io penso che una società quando parte con
delle cifre del genere dovrebbe almeno sapere dove vuole arrivare e
naturalmente grosso modo sapere con quanto, con quale capitale
arriverà al traguardo, in secondo luogo, dopo questi investimenti,
che da voci che circolano si parla di 10-15 miliardi, la Società
pensa di trarre almeno gli interessi su questo capitale...anche
qui, io penso ci saranno degli studi di massima, perché nessuno
butta via dei quattrini in quel modo, senza sapere, anche con delle
previsioni molto larghe, vero, la possibilità di ricavare gli
interessi, ammortizzare il capitale e possibilmente anche degli
utili; poi c'è l'impegno degli altri azionisti, no? Parlo degli
azionisti, privati, di sottoscrivere il capitale necessario per
raggiungere quella cifra occorrente per la totale completa
valorizzazione di Pila, cioè noi non ci troveremmo domani in quella
situazione, che alcuni azionisti dicono, di soldi non ne cacciamo
fuori più, poi mi risulterebbe, io vorrei avere delle
rassicurazioni in questo campo che alla Gorraz, e mi pare che
l'Assessore Milanesio abbia parlato di La Gorraz, degli studi,
progettazione, ecc. che invece sia una delle società azioniste, che
sta facendo delle progettazioni per conto proprio, cioè di propria
iniziativa, è una domanda che pongo, e poi dalla relazione di
Milanesio, io ho tratto un po' questa conclusione, che fino ad oggi
si sono comperati terreni, si sono distribuiti milioni a varie
personalità, professionisti, per progettazioni, per studi e beati
loro, quindi il primo capitale sottoscritto è andato a finire lì;
l'acquisto del terreno...va beh...gli altri milioni: studi,
progettazioni, ora ha accennato ancora Milanesio all'aumento del
capitale sociale, il capitale sociale doveva essere un miliardo,
ridotto a 793 milioni, perché due società, quella francese e la
STIFA devono versare ancora duecento milioni circa, duecento e
sette milioni, ora noi dovremmo versare una seconda quota quando
alcuni azionisti non hanno ancora versato la prima quota. Ora io
sono della tesi che l'Amministrazione regionale prima di versare la
seconda quota pretenda innanzi tutto che tutti gli azionisti
versino la prima, non solo, ma che per versare la seconda quota
pretenda dagli altri azionisti il versamento della seconda quota,
se voi me l'avete insegnato, io penso che ve lo ricorderete anche
al momento buono quando si parla dell'ALPILA.
Quindi queste sono le domande che io pongo, alle quali chiederei
che mi si rispondesse. Inoltre io avevo preparato un biglietto al
Presidente del Consiglio per avere una copia dei documenti di cui
l'Assessore Milanesio ha dato lettura circa l'ALPILA e chiederei
inoltre di volermi comunicare le spese sostenute fino adesso oltre
a quelle che ha già citato Milanesio, ma in modo dettagliato per
gli amministratori, per gli uffici, ma dettagliate, non che ci si
dica per gli amministratori nel 1969 dice: speso x milioni. Bene. X
milioni così suddivisi, no? In modo che si abbia anche un'idea di
dove vanno a finire questi quattrini, perché una Società che fino
adesso ha fatto fuori quasi 793 milioni, pare che molti progetti
siano ancora da pagare, non tutti sono stati pagati, e quindi una
parte del capitale azionario che aveva sottoscritto sarà già
impegnato per pagare questi studi e quindi sono dati che io
chiederei, cioè il numero dettagliato, non solo per l'anno scorso,
anche per gli anni passati, dalla data di costituzione di questa
società, perché io ho l'impressione che se per adesso che siamo
limitati agli studi, noi spendiamo delle cifre del genere per gli
amministratori la cui capacità io non voglio mettere in dubbio,
quando si dovrà passare alla fase di realizzazione non so dove
andremo a finire con dei compensi del genere e quando ci vorranno
delle personalità, degli amministratori che non si limitano a dare
degli incarichi a dei professionisti per fare degli studi, ma
quando si tratterà di realizzarli.
Fosson
(U.V.)
- Alcune domande sono già state
poste dal Consigliere Caveri e quindi io le faccio mie, ma non le
ripeto.
Mi sembra che l'Assessore Milanesio sia d'accordo almeno se ho
ben capito, sia d'accordo di dare a ogni Consigliere una copia di
quella relazione, a tutti i Consiglieri; quindi io non entro in
questo momento in altri particolari, perché mi riservo di prendere
visione e di approfondire maggiormente la relazione e si ci sarà da
discutere, discuteremo in base a dei dati precisi.
Vorrei fare un'altra domanda invece all'Assessore Milanesio
sperando che possa accontentarmi, ed è sulla partecipazione
dell'ALPILA alla vecchia Pila, chiedo subito e sarò breve: ci siamo
occupati per lunghi anni della Pila e se oggi Pila è conosciuta è
merito a questi pionieri, i pionieri non hanno mai fortuna, si
capisce, ma ad ogni modo, fra questi pionieri, c'era
l'Amministrazione regionale che deteneva la maggioranza nella
Società Pila.
Oggi questa maggioranza attraverso l'intervento dell'ALPILA è
passata all'ALPILA, se non sbaglio il 53% è dell'ALPILA, 52%, tanto
nella maggioranza basta avere il 50,0 e qualche cosa, ora io
desidererei sapere, essere messo al corrente con precisione su
questa operazione di sottoscrizione dell'ALPILA nella Pila.
Dico subito, questi dati potrei richiederli anche agli
ex-colleghi della Pila, ma siccome ritengo mio dovere in quanto
Consigliere regionale e quindi avendo partecipato come
rappresentante della Regione per molti anni alla Pila, di averle
non dai Consiglieri o dall'Amministrazione attuale della Pila, ma
direttamente dall'Amministrazione regionale e vorrei, dico subito i
motivi, perché a un certo momento quando si parlava di altre
partecipazioni, si era fatto un ragionamento che era logico nella
Pila, questo tutelando anche quello che era il denaro pubblico,
sottoscritto, il primo, sottoscritto nel 1946, e sottoscritto da
molti piccoli azionisti, perché allora, anche allora c'erano i
grandi finanzieri che volevano fare di Pila chissà che cosa, però
al momento di tirar fuori i soldi, si sono tutti tirati indietro, e
la Pila ha potuto iniziare la sua attività con le sottoscrizioni
con gli operai e gli impiegati della Cogne, e poi è venuta in un
secondo tempo l'Amministrazione regionale e ognuno di noi si è
fatto paladino ad andare a cercare le 5.000 lire del tizio, caio e
sempronio e abbiamo racimolato i primi fondi per iniziare
l'attività della Pila. Ora quei soldi nel 1946 avevano un dato
valore, oggi quelle 5000 lire di allora dovrebbero contare qualche
cosa e quindi quando si era prospettata la possibilità di un
intervento dell'ALPILA nel capitale sociale della Pila, si era
pensato di rivalutare queste azioni che avevano vent'anni e questi
azionisti, che poi è subentrata la Regione, è subentrata la Cogne,
è subentrato il Casinò di St. Vincent, ma parlo particolarmente a
tutela dei piccoli azionisti, questi piccoli azionisti avevano
versato del denaro buono, non hanno mai preso un soldo, perché
hanno preso i biglietti, gli hanno dato ogni tanto i biglietti per
la funivia di Pila e oggi, praticamente sono in minoranza, quindi
bisognerebbe sapere se queste azioni sono state rivalutate. Questo
è lo scopo particolare che mi interessa di sapere con precisione
come è avvenuta questa operazione, e anche perché in base, - e non
dico di più - perché in base a quello che mi sarà dato, non
pretendo stasera, dall'Assessore Milanesio che mi dia questi dati,
ma penso che lui possa darmi una relazione in questo senso - darla
a me e agli altri Consiglieri - in un secondo tempo, in modo che ci
si possa rendere conto di come è avvenuta questa operazione, e se
effettivamente i rappresentanti dell'Amministrazione regionale in
seno alla Società, rappresentanti che si sono messi in sostituzione
esclusivamente per questioni politiche, rappresentanti che non
avevano mai sentito prima di questi ultimi tempi dove era Pila, e
oggi invece sono i rappresentanti della Regione nella Società Pila,
quindi eventualmente sapere se questi rappresentanti hanno tutelato
quelli che erano gli interessi dell'Amministrazione regionale,
perché c'è molta gente, e non dico di più oggi, ma ci sono i
sintomi che molta gente, questi merli fanno i loro interessi e noi
vediamo che, come rappresentanti dell'ALPILA, creano delle altre
società che domani possono incrementare i loro introiti proprio in
attinenza a quelli della Società Pila, quindi desideriamo sapere un
po' a fondo questo problema.
Germano (P.C.I.)
- Una sola domanda: può dire l'Assessore
Milanesio qual è lo scoperto che la Società ha in banca? Perché
dalle cifre fornite... (
Voce
) ...un milione, ma questo a
parte, ma ci sono 113 milioni per i due studi; 554 per i terreni,
204 per Pila fanno già 871 milioni, se poi aggiungiamo i 27 milioni
per le spese di gestione superiamo i 900 e abbiamo un versamento di
723 milioni, evidentemente ci deve essere uno scoperto. Vorrei
sapere l'identità di questo...
Milanesio
(P.S.I.) -
Io cercherò di rispondere
dove potrò ai Consiglieri che mi hanno fatto delle domande, non
potrò rispondere a tutte non perché non voglia, risponderò in
seguito ad alcune domande perché non sono in possesso di tutti i
dati sulle domande che mi sono state fatte.
Cominciamo dall'Avv. Caveri. Dove faranno il parcheggio di
Chacard, non lo so, però devono presentare questi progetti, e
questi progetti, rispondo all'altra domanda, verranno presentati
all'autorità competente che è in questo caso la sezione urbanistica
e la Sovrintendenza.
Noi abbiamo già avuto dei contatti con i progettisti e abbiamo
già detto in via preliminare quali erano le opinioni della
Sovraintendenza in merito a determinati insediamenti e ai volumi
che questi insediamenti avrebbero occupato, siamo in attesa di
vedere se questi elaborati corrisponderanno alle indicazioni che la
Sovraintendenza ha dato ai progettisti.
Per quanto riguarda l'argomento studi e cioè i 113 milioni
circa, io devo dire che mi sono stati comunicati due soli dati e
cioè i 40 milioni attribuiti alla STIFA in conto capitale. Cioè la
STIFA cosa fece? La STIFA è una società di valorizzazione
turistica, viene qui, prende un primo contatto con la realtà,
elabora un progetto di utilizzazione turistica di una zona,
praticamente vende un'idea abbozzata e la vende per quaranta
milioni, cioè ne chiede 100, gliene danno 40, è una cosa abbastanza
normale a livello di società promozionali, questi sono. Non so
esattamente in cosa consistano questi studi, il fatto però che la
Società li abbia acquistati, io non credo che li abbia acquistati,
così, per fare un piacere a qualcuno, non dimentichiamo che vi sono
in questa società amministratori che amministrano denari sì, anche
della Regione, e quindi su questo, si spendono soldi della Regione
senza preoccuparsi molto di come si spendono, perché sono soldi di
tutti e quindi anche di nessuno. Io ho sempre delle preoccupazioni
in questo caso, ma vi sono anche dei denari del capitale privato,
di società, le quali io penso con una certa avvedutezza investono e
nominano dei rappresentanti che diciamo così, che li guidino nella
loro attività e quindi io non sarei per fare un discorso del tipo
così, ma qui hanno buttato via tutto. Io non posso rispondere a
certe domande, perché non conosco, vada, così è anche per quanto
riguarda la Valtour, che dà un progetto di fattibilità, studio
delle principali condizioni di fattibilità, il famoso progetto
Chapis, per quanto riguarda la Valtour, ecco, questo è l'impegno
della Valtour, gli altri ventitré milioni, io credo, non sono in
grado di dirvelo, ma credo che si riferiscano alle progettazioni
che sono state fatte da alcuni professionisti, ad esempio,
relativamente alle fognature, all'acquedotto, i rilievi
aerofotogrammetrici, i rilievi celerimetrici, e cose di questo
genere. Presumo, la mia risposta non è una risposta certa, è una
presunzione, comunque potrò benissimo cercare di dare delle
risposte più precise, facendo delle domande più precise, rispetto
alla relazione che mi è stata presentata.
Emolumento presidente della Società, io so solo una cosa; mi
pare che il Presidente della Società non prende niente stando alle
notizie che ho; so che in tutto, al 15.10.1969, medaglie di
presenza agli amministratori, figura una voce di 450 mila lire,
questo significa per il complesso del Consiglio di Amministrazione,
ora mi dice il Presidente Bordon che fino a quando non venne
nominato Perecchia amministratore delegato, nessun membro del
Consiglio di Amministrazione prese un quattrino, poi è stato
istituito un gettone di presenza di diecimila lire per seduta;
emolumento amministratore delegato, non sono in grado di
precisarlo, non lo so.
Io guardi... non lo so, avvocato non lo so, non ho nessuna
diciamo così... io... mi dice il Consigliere Balestri che è vero,
asserendo che è vera quella cifra, io non me ne sono preoccupato,
comunque... ecco, credo di aver risposto grosso modo all'Avv.
Caveri alle principali domande, ad alcune non avevo dati per
rispondere.
Savioz dice: gli studi sono di carattere generale o esecutivo;
alcuni sono di carattere generale e altri di carattere esecutivo.
Ora, Savioz, io non credo che gli investitori privati quando
investono così, buttino via i loro soldi, io sono convinto
esattamente del contrario, cioè ci pensano una, due, tre, quattro e
forse anche più volte, prima di fare degli investimenti.
Gli studi, io ritengo che gli stretti studi necessari e
indispensabili, per poter lanciare nel modo conveniente e dovuto
una stazione turistica di certe dimensioni con la capacità di
attrazione di una terza offerta turistica, no, e quindi questi
studi devono essere proporzionati anche alla dimensione
dell'intervento, che sarà un intervento consistente, io non so,
evidentemente materializzarlo in termini di miliardi, però si
parlava di almeno cinquemila posti letto, cinquemila posti letto
sono un grosso impegno e quindi comprendono necessariamente degli
studi di carattere generale e particolare, e promozionale anche di
un certo tipo.
Ora, io credo, quindi lo ripeto, non credo che i soldi siano
stati spesi in studi inutili, comunque questo giudizio non spetta
ancora a me, vado avanti e poi farò una conclusione di carattere
generale.
Manganoni dice le infrastrutture cosa sono e chi le paga.
Sostanzialmente questo era il discorso di Manganoni, ecco, ora le
infrastrutture dovrebbero ammontare a circa 800 milioni, come voi
avete sentito dalla relazione che io ho letto un po' rapidamente,
la Società si riserva di fare un'apposita convenzione con la
Regione per il carico di queste infrastrutture, non evidentemente a
completo carico della Regione, dovremo esaminare, ci sarà una
contrattazione, ci sarà una discussione, noi non sappiamo ancora in
questo momento quali sono le richieste per quanto riguarda le
infrastrutture che loro imputano alla Regione.
Comunque farà parte di un accordo, non sarà certo un atto
unilaterale, lo dovremo esaminare questo aspetto, le infrastrutture
sono viabili, igieniche, ecc., mi pare che sia abbastanza chiaro, i
parcheggi sono un'infrastruttura, le strade, l'illuminazione, le
fognature, l'acquedotto, ora c'è da fare un discorso di un certo
tipo, alcune infrastrutture  è anche giusto che vengano
caricate all'Ente Regione, possono essere anche di carattere
generale, altre invece che sono attinenti al complesso, che sono
opere di urbanizzazione del complesso, va da sé che la Regione non
può e non deve caricarsele, perché fanno parte di quelle spese che
un imprenditore quando fa un investimento deve sostenere, a corredo
dell'investimento che fa, però è tutto un discorso da precisare,
questo.
Dice, quando verseremo le quote dell'aumento del capitale,
chiede sempre Manganoni, beh, questo non è l'argomento che dobbiamo
affrontare questa sera, io mi sono riservato di fare una relazione
di carattere illustrativa, sulla base dei dati che mi erano stati
forniti, non dimentichiamo che si tratta sempre di una Società
privata, sia pure con partecipazione regionale, io ho chiesto certi
dati, mi sono stati forniti, li ho comunicati al Consiglio, io non
volevo dare un giudizio di merito in questa sede, sia ben chiaro,
sono pronto a dirlo, anche, ma non voglio darlo in questa sede, in
quanto occorre che come Giunta ci si chiarisca un pochettino le
idee e si affronti questo problema con una certa profondità.
Io ritengo, e posso dirlo fin da adesso, che comunque sulla
richiesta di aumento del capitale sociale mi vedrebbe favorevole, a
condizione che tutti quelli che dovevano versare abbiano in primo
luogo versato e sottoscritto, questa è la condizione diciamo,
sine qua non
, poi questo aumento di capitale sociale, a mio
avviso, dovrebbe essere condizionato a un certo tipo di politica,
che ci fossero degli impegni, io non ho seguito questo problema, se
non da quando ho assunto questa carica, mi pare che ci fosse un
impegno della Regione a seguire nell'aumento del capitale sociale,
fino a un massimo di due miliardi, e cioè fino a 400 milioni, mi
pare, ripeto, è tutto un discorso da esaminare e da vedere, ad ogni
buon conto, la Regione può benissimo non sottoscrivere, farà la
scelta che la Giunta dovrà fare, e poi da sottoporre al Consiglio
per la ratifica o il diniego dipenderà dalle opinioni che questo
Consiglio esprimerà, comunque, voglio tranquillizzare nel modo più
assoluto Manganoni, noi non dobbiamo sottoscrivere se prima, coloro
che sono impegnati a sottoscrivere, non fanno quel gesto naturale
che è di mantenere fede all'impegno assunto. Questo è logico ed
evidente.
E sono anche contrario personalmente a una sottoscrizione
unilaterale da parte della Regione, cioè un aumento del capitale
sociale che non sia pro-quota, non potrebbe vederci d'accordo e
consenzienti.
Fosson chiede se c'è stata una rivalutazione delle azioni che i
vecchi azionisti pionieri si sobbarcavano, in questo senso, mi
diceva il Consigliere Balestri e anche il Presidente Bordon, che ci
sia stata una rivalutazione, non so, in quale entità e in quale
misura, me ne accerterò e comunicherò al Consigliere Fosson
questo.
Ora, quale considerazione possiamo trarre da questo tipo di
discorso generale? Il solo interrogativo che ci si pone tutte le
volte che ci si trova di fronte ad una iniziativa privata di
valorizzazione sia turistica che industriale, che commerciale di
una zona, cioè cosa deve fare la Regione in questi casi? La Regione
deve limitarsi a intervenire a livello di infrastrutture, creando
delle condizioni di favore per lo sviluppo di una certa iniziativa;
questa sarebbe la politica che hanno seguito fino ad oggi lo Stato
e gli Enti locali, attraverso leggi dello Stato, disposizioni degli
Enti locali, attraverso anche leggi degli Enti locali, quando
questi ne hanno la potestà. L'azione di partecipazione regionale,
l'azione di partecipazione diretta in una iniziativa economica è
sempre saggia, è sempre opportuna, qui ci sarebbe da fare un esame
della storia delle partecipazioni regionali, perché noi abbiamo
delle partecipazioni regionali, in quanto la Regione si è
comportata come l'IRI, nei confronti di tante piccole iniziative,
grandi o piccole iniziative, ha assunto delle partecipazioni, ha
preso una parte del pacchetto azionario, però io devo dire non
sempre ha seguito queste partecipazioni, tanto è vero che molto
spesso le partecipazioni della Regione sono state considerate come
delle partecipazioni praticamente a fondo perduto, dove la Regione
metteva dei soldi, e poi gli altri li amministravano per conto
loro, senza tenere in grande considerazione la Regione. Questo è
avvenuto in quasi tutte le società funiviarie fino adesso, questo
sta avvenendo in tante altre società. È un discorso che dobbiamo
fare, noi non abbiamo l'IRI, evidentemente regionale, ma la Regione
si è comportata come tale, ha assunto delle partecipazioni, ora
abbiamo seguito queste partecipazioni, io ritengo mediamente poco,
ma non per fare una critica a qualcuno, mediamente non le abbiamo
seguite, è stato opportuno fare questo. Io non sono in grado di
fare un giudizio, non lo so se è stato opportuno. Forse era meglio
prevedere dei contributi a fondo perduto, eventualmente, è un
discorso aperto. Io non voglio fare una lunga discussione, comunque
una cosa è certa: che quando la Regione prende una partecipazione
di tipo finanziario e di tipo azionario, come in questo caso, va da
sé che si trova ad operare nella duplice veste di ente pubblico, e
gli chiedono di fare le infrastrutture come Ente pubblico, e quindi
di favorire le iniziative, come Ente privato, come azionista, e gli
chiedono di aumentare il capitale sociale, questo è chiaro, non si
sfugge da questa logica, perché noi facciamo l'azionista, e facendo
l'azionista ci comportiamo come gli altri azionisti, dobbiamo
chiedere certe linee di politica aziendale, dobbiamo rappresentare
certi interessi all'interno di questa azienda però siamo sempre
un'azionista di questa azienda.
Poi abbiamo l'altra faccia della medaglia che è quella dell'Ente
pubblico, e allora ci chiedono le strade, gli acquedotti, le
fognature, i parcheggi, ecco cosa succede, è un tipo di azione
ibrida - io la definisco così - che evidentemente si presta a
diverse considerazioni, il Consigliere Manganoni mi diceva: "ma
adesso quelli cosa fanno? potrebbero stabilire i dirigenti
dell'ALPILA di urbanizzare queste aree e poi venderle, e a questo
punto ricaverebbero dei soldi", è vero, ma li ricaveremmo anche
noi, perché? Perché noi siamo lì nella duplice veste di azionista e
di Ente pubblico; questo è un discorso che vale fino a un certo
punto.
(
Voce
) ...Savioz, io volevo solo indicare, non esprimere
un giudizio di merito, volevo solo indicare che questa nostra veste
è duplice, noi siamo azionisti e Ente pubblico e così ci chiedono i
soldi come azionisti da una parte e come Ente pubblico dall'altra;
e niente altro, la discussione di merito, ritengo, la dovremmo fare
in modo più approfondito, ecco, però mi pare che sia giusto farlo
rilevare.
Ora, dico, io ritengo che l'acquisto dei terreni sia stata
un'operazione interessante, sono stati pagati 200 e rotti lire al
mq. mediamente, oggi penso di poter dire che quei terreni con un
piano approvato di urbanizzazione e di edificazione, questi terreni
hanno aumentato il loro valore, certamente se la Società vendesse
tutto quello che possiede: gli studi, le iniziative, ecc.
certamente ricaverebbe almeno il doppio dei denari che sono stati
impiegati dalla Società ALPILA, e quindi anche noi ricaveremmo il
doppio. Questo ragionamento sotto il profilo economico e
commerciale, perché dobbiamo anche tener conto di questi aspetti,
in quanto siamo azionisti, abbiamo tirato fuori dei denari, ecco
quando dicevo che, mi pare, che la veste di azionista della
Regione, sia una veste strana, io non sono contrario alle
partecipazioni regionali e quindi pubbliche, contratterei con una
impostazione politica e ideologica, voglio solo dire che questa
veste comporta da parte nostra anche una politica di tipo
imprenditoriale, comporta delle decisioni anche di tipo
imprenditoriale, ed è questo che dobbiamo valutare in qualche modo,
altrimenti noi non dovevamo prendere una partecipazione, dovevamo
limitarci a sostenere dall'esterno con delle iniziative
infrastrutturali, una certa attività, una certa iniziativa. Nella
misura in cui noi partecipiamo siamo anche azionisti e abbiamo
anche dei problemi aziendali, sotto un certo profilo, comunque io
ho dato le risposte che potevo dare allo stato attuale delle mie
cognizioni, in materia di ALPILA. Io mi riprometto di dare ai
Signori Consiglieri tutte le altre informazioni che non ho potuto
dare in questa sede e che mi procurerò e che darò.
Il 21 di questo mese c'è una riunione del Consiglio di
Amministrazione dell'ALPILA, non ho qui l'ordine del
giorno...l'ordine del giorno dice: esame del piano di sviluppo,
esame e progetto planivolumetrico Gorraz, che è quello che poi ci
presenteranno, situazione patrimoniale, ecc.
Ora, evidentemente alcuni dati che io ho trasmesso al Consiglio
sono dati entro certi limiti riservati. Io trasmetterò al Consiglio
tutto quello che ho, con preghiera di farne un uso riservato,
trattandosi di situazione finanziaria e patrimoniale che è privata,
sulla quale è stata chiesta una certa garanzia di riservatezza, io
ritengo che sia giusto comunicare quello che so, io chiedo però in
modo altrettanto chiaro ai Consiglieri che ne facciano un uso più
riservato possibile, in quanto si tratta di un'azienda privata,
alla quale noi partecipiamo in posizione minoritaria del 20%.
Io per il momento non ho niente altro da aggiungere.
Caveri
(U.V.)
- Preciserò quali sono le domande,
le mie domande alle quali ha risposto l'Assessore Milanesio, quali
sono le domande alle quali non ha risposto e quali sono le domande
alle quali l'Assessore Milanesio ha risposto in modo
insufficiente.
Io chiedevo prima di tutto di sapere come fossero composti i 40
milioni dati alla STIFA. L'Assessore Milanesio non lo sa, ma io
domando che l'Assessore Milanesio alla prossima occasione, quando
si discuterò di nuovo, o in seguito a una nostra mozione, o in
seguito a una proposta della Giunta, io chiedo di sapere, quanti di
questi 40 milioni sono andati alla Società STIFA e quanti sono
andati all'Architetto Chapis per quel piano, che per nostra fortuna
e per la fortuna della tutela del paesaggio di Pila, in definitiva
non è stato adottato.
Nessuna risposta per quanto riguarda la seconda somma dei 50
milioni assegnata alla Società Valtour, osservo che per la
progettazione la Società Valtour ha fatto la parte del leone.
Mi pare che su un totale di 113 milioni, si sono spesi 113
milioni in progetti, una somma molto rispettabile, comunque su
questa somma di 113 milioni, 50 milioni sono stati assegnati alla
Società Valtour, io domando che l'Assessore Milanesio, quando
discuteremo di nuovo di questi problemi, mi sappia dire a quali
professionisti sono stati assegnati questi 50 milioni e per quali
progetti, e intendo pure sapere come sono costituiti i 23 milioni,
a quali professionisti e per quali progetti.
Abbiamo chiesto a quanto ammontassero le domande dell'ALPILA per
quanto riguarda le infrastrutture che dovrebbero essere pagate
dalla Regione, salvo errore l'Assessore Milanesio ci ha detto che
la Società ALPILA chiede che la Regione spenda 800 milioni di
infrastrutture...
Milanesio
(P.S.I.)
-  ...ci chiederebbe
grosso modo il 50%, su 800 milioni....
Caveri
(U.V.)
- Allora 400 milioni, va bene.
Allora 400 milioni dovrebbe spendere la Regione di infrastrutture,
e duecento milioni dovrebbe spendere la Regione per l'ulteriore
sottoscrizione di azioni per un miliardo, siccome la Regione ha il
20% dovrebbe dare 200 milioni - sono quindi 600 milioni che in
totale la Regione dovrebbe versare, dovrebbe spendere. Ora, dato
che tre miliardi che lo Stato doveva dare in relazione al terzo
paragrafo dell'art. 12 dello Statuto, quei tre miliardi del '68 non
sono stati incassati dalla Regione, io penso che la Giunta prima di
decidere di sottoscrivere i 200 milioni e di impegnarsi a spendere
400 milioni per fare le infrastrutture, in totale 600 milioni, la
Giunta prima e il Consiglio dopo, dovranno riflettere un momento e
vedere quali entrate della Regione prevedono di spendere questi 600
milioni, questa è la seconda osservazione.
Terza osservazione, constato che l'Assessore Milanesio non ha
affatto risposto alla mia domanda dove dovrebbe sorgere
l'altiporto... l'Assessore Milanesio non ha neanche risposto
all'altra domanda, quando ho chiesto di sapere dove dovrebbe
sorgere il parcheggio, io domando all'Assessore Milanesio, se lo
sa, bene, se non lo sa risponderà alla prossima occasione, dove
dovranno sorgere le costruzioni nel complesso statale, dovranno
sorgere sul piano inclinato sottostante al Chacard o sull'area
attuale delle vecchie costruzioni del Chacard?
Io so che uno dei progettisti ha detto: "demoliremo la Cappella
di Pesein"; questo l'ha detto, io ho l'abitudine di fare i nomi, ho
la cattiva abitudine di fare i nomi, l'Ing. Franco Binel ha detto:
"demoliremo per il complesso di Chacard, demoliremo la Cappella di
Pesein", dato che la Cappella di Pesein è situata alla metà circa,
ma oltre alla metà, nello spazio compreso tra Chacard e Pesein; ma
allora questo complesso del Chacard deve giungere a demolire la
Cappella di Pesein, e allora vedremo. Quel Parroco di Pont St.
Martin parla di brontosauri, qui vedremo sorgere un tropico immenso
di dinosauri, io qui, se permette, io faccio tute le domande, poi
vedremo, può rispondere globalmente, poi si continua a parlare di
5.000 letti, io chiedo all'Assessore Milanesio: "è stato studiato
il problema dell'acqua potabile in relazione a queste 5000
presunte, pretese, ipotetiche 5000 presenze?". Io ricordo che in
una riunione di Giunta, questa stessa domanda l'avevo posta
all'Architetto Chapis e l'Architetto Chapis mi ha risposto: "J'ai
demandé à quelqu'un, il m'a répondu qu'il y avait de l'eau
potable"; come profondità di studio non c'è male da parte di un
progettista che spara ai 5000 letti e poi dice che qualcuno gli ha
detto che l'acqua c'era senza aver studiato il problema un po'
meglio.
Io conosco una a una le sorgenti di tutta la zona di Pila, e ho
delle notevoli perplessità a riguardo.
Ad ogni modo i tecnici si fanno pagare. Si sono fatti pagare
finora con la bellezza di 113 milioni, e domando se fra tutti
questi progettisti qualcuno ha studiato la questione dell'acqua
potabile? Queste sono le principali domande che io pongo in
aggiunta o a conferma di quelle che ho già posto. Inoltre, ben
inteso chiedo che mi sia consegnato, che mi sia inviato il testo
stenografico delle dichiarazioni dell'Assessore Milanesio, sia di
quelle che ha dato finora; la relazione che ha dato sulle spese e
le entrate finora incontrate, e finora incassate da parte
dell'ALPILA, ma chiedo anche un testo stenografico di tutto quello
che in questa seduta dirà l'Assessore Milanesio.
Manganoni
(P.C.I.)
- ...volevo fare un paio di
domande, perché forse non mi sono spiegato bene prima, no? Allora
vorrei precisare, dunque quali garanzie abbiamo che l'ALPILA dopo
l'acquisto dei terreni all'urbanizzazione, a spese della Regione,
parzialmente, non provveda alla lottizzazione e alla vendita dei
terreni? Perché se noi non abbiamo delle garanzie conveniva
urbanizzarlo, preparare dei piani regolatori ben precisi e rigidi,
per evitare degli scempi che sono già avvenuti altrove, e poi
lasciare che ogni privato si costruisse l'albergo, la villa, tutto
quanto è previsto. Avremmo potuto così dare la possibilità anche a
non grandi società finanziarie, ma a piccoli privati modesti,
locali, di investire i loro piccoli capitali senza mettersi nelle
mani delle grandi società finanziarie, allora prima quella;
secondo, Milanesio, per evitare che io le ripeta, prendi nota, no?
Quel piano di Pila esaminato dal Consiglio è sempre valevole? È
sempre una domanda ingenua, scusatemi, che quel piano di Pila che
abbiamo esaminato qui in Consiglio, approvato, su cui si è
discusso, io chiedevo solo se è sempre valevole. Poi, terza, a
quanto ammonterà la spesa per la totale valorizzazione di Pila,
cioè io ho detto un momento fa che la Società un pochino seria
quando versa dei capitali, fa delle previsioni, no? Cioè per la
costruzione, per la valorizzazione totale, oltre l'infrastruttura,
poi ci sono gli impianti di risalita, poi ci sono gli alberghi, poi
ci sono i ristoranti, poi c'è tutto quello che ne segue, la Società
deve avere una previsione di massima, naturalmente, no? Perché
Milanesio dice un momento fa, se ho ben capito che si prevedeva un
investimento di due miliardi, se ho capito bene, per le prossime
sottoscrizioni.
(Voce in lontananza)
Milanesio
(P.S.I.)
- Oltre no, sarebbe stata
un'azione del capitale privato...
Manganoni
(P.C.I.)
- Benissimo. Allora, oltre
quindi a questa previsione che io avevo detto, dalle voci che si
sentono, 10-15 miliardi, io le ripeto come le sento, perché,
purtroppo, noi Consiglieri, molte cose le dobbiamo apprendere o dal
"si dice" o dai giornali, ma certamente non in Consiglio, quindi,
poi, altra domanda, piano di ammortamento, di gestione, di utile,
ecc. anche qui, una Società un po' seria dice di investire X
miliardi. Siccome noi non siamo un'Amministrazione pubblica che il
denaro può anche buttarlo dalla finestra, fa male, ma noi privati,
se investiamo pretenderemo almeno un utile, o almeno gli interessi,
se non gli utili, quindi anche qui io penso che ci sarà un piano di
massima, di larga massima, di previsione, no? Sull'ammortamento,
come dicevo prima, in secondo luogo. Poi la quarta, la quinta
domanda, - sull'impegno degli altri azionisti, se è vero che questo
piano prevede una spesa di dieci o quindici miliardi, c'è l'impegno
degli altri azionisti di sottoscrivere magari gradualmente questa
rilevante cifra? Perché se non c'è questo impegno e allora abbiate
pazienza non è cosa seria. Perché, se si parte per la
valorizzazione di una zona e prevedendo che per valorizzare quella
detta zona necessita la cifra X, bisogna che fin dall'inizio, dalla
partenza, i vari azionisti si impegnino di sottoscrivere la cifra X
necessaria alla valorizzazione, naturalmente gradualmente ed in
futuro, perché se noi non abbiamo questi impegni in base a queste
previsioni che ho chiesto, secondo me, questo è un grande bluff.
Cioè io ho l'impressione che si tratti di una grossa montatura,
destinata a distribuire laute prebende a professionisti,
raccomandati, ecc., che hanno i santi in Paradiso, naturalmente, ha
speso del denaro pubblico, ora io vorrei veramente togliermi questa
impressione, quindi io ho questa sensazione, però io posso
toglierla se mi si risponde in un modo concreto a queste domande
che io gli rivolgo, io capisco, ha attinto delle informazioni e
quindi riferisce in base alle informazioni.
Però io chiederei alle domande che può rispondermi oggi, a
quelle che non mi può rispondere oggi e sia chiaro io non gli
faccio nessuna colpa, perché io capisco che non puoi sapere tutto,
d'altronde se fossi l'Amministratore delegato, forse, ma siccome
non lo sei, non puoi sapere tutte queste cose, che mi risponda in
un avvenire non troppo lontano.
Montesano (P.S.D.I.)
- C'è ancora il Consigliere Caveri
che vuol chiedere qualcosa, no? Poi l'Assessore Milanesio
risponde.
Caveri
(U.V.)
- Voglio dare una risposta al
Consigliere Manganoni, usurpando le funzioni dell'Assessore al
Turismo; poi vorrei fare una domandina molto innocua.
Dunque, la risposta a Manganoni. Manganoni ha detto: "il
progetto che è stato approvato dal Consiglio è da considerarsi
valido o è superato?". Io crederei di poter rispondere che il
progetto - se la logica non è un'opinione - il progetto approvato
dal Consiglio è superato.
È superato perché? È superato in questo senso, che non si parla
più del centro sciistico di cui si era parlato e che secondo il
progetto approvato non da noi, ma dalla maggioranza del Consiglio,
il centro sciistico che si prevedeva dovesse sorgere nel vallone
tra Pila e Pesein, sembra che a questa area edificabile si sia
rinunciato, se non ho frainteso. Tra l'altro ci sono gravi dubbi
sulla possibilità che possano sorgere delle costruzioni in quella
zona per delle ragioni di composizione geologica, di stabilità,
perché? Perché la parte inferiore di quel vallone è acquitrinosa e
tutti lo sanno, almeno i pastori che conducevano le mucche al
pascolo lo sapevano benissimo e io lo so che la parte inferiore è
acquitrinosa, quindi non so come si possa costruire su degli
acquitrini. La parte superiore è costituita da terreno morenico,
friabile, molto leggero, e io non sono un tecnico, ma ho dei gravi
dubbi sulla possibilità di costruire in quella zona, comunque non
si parla più di quella zona, ma si parla della Gorraz e del
Chacard, quindi mi pare che dovrebbe essere fatto un nuovo piano
che preveda almeno queste modificazioni, alle quali ho
accennato.
Vengo all'ultima domanda che si rivolge anche al Presidente
della Giunta, che è distratto in questo momento da uno dei soliti
interventi del capo gruppo, forse il piccolo scambio di idee sul
nome del Sindaco che dovrà essere eletto domani sera,
penso...dunque la mia domanda è questa: si è sentito parlare di un
cambiamento, di un cambio della guardia alla presidenza
dell'ALPILA, cioè la presidenza dovrebbe essere tolta al dottor
Rota e dovrebbe essere assegnata al Consigliere regionale Pedrini,
che da quando è stato disarcionato dalla Società Autostrade
Valdostane dal Consigliere Chamonin, cerca disperatamente una
presidenza, possibilmente retribuita con gli stessi criteri con cui
sono stati retribuiti gli Assessori Balestri e Benzo, anzi, prima
di terminare questa domanda vi dirò che io ingenuamente mi
aspettavo di leggere sui quotidiani nazionali un annuncio economico
del Consigliere Pedrini, concepito in questi termini: "AAA
Presidenza qualsiasi anche usata cercasi".
Montesano (P.S.D.I.)
- Il Consigliere Pedrini non
c'è...diamo la parola all'Assessore Milanesio per chiudere questa
discussione.
Milanesio
(P.S.I.)
- L'Avvocato Caveri ci ha
riservato una fine di serata piacevole e simpatica e di questo ne
siamo grati, perché incominciavamo già ad annoiarci.
Dunque, posso rispondere alle due domande suppletive
dell'Avvocato Caveri, cioè Cappella di Pesein e acqua potabile per
5.000 posti letto.
Premetto che la Sovraintendenza e il sottoscritto sono contrari
a qualunque abbattimento di qualunque cappella di Pesein, devo
anche aggiungere che l'Ingegner Binel ha declinato l'incarico di
progettista dell'ALPILA, in questo momento i progettisti locali
rimasti a lavorare per quanto riguarda questa progettazione
esecutiva sono tre, e sono l'Architetto Castelli, l'Architetto
Giuffré e l'Architetto Piccato... ha rinunciato alla
progettazione.
Acqua potabile: nel lungo elenco di studi compiuti e in via di
compimento, Avvocato Caveri, ho letto anche quello che riguardava
"Studio di massima geotecnico e idrogeologico della Conca di Pila
per una visione completa della natura del terreno e delle
possibilità di rifornimento idrico", poi ancora "Studio delle
sorgenti della Conca di Pila e relative opere per la creazione di
stramazzi per la misura delle stesse".
Io credo che questo problema idrico in qualche modo esista e
quindi è chiaro che condizionerà la possibilità di insediamento
abitativo e umano, questo è logico, e la Regione non concederà che
si insedi più gente di quella che può essere rifornita idricamente.
Questo è chiaro.
Per quanto riguarda Manganoni, lui ci ha chiesto, dunque: quali
garanzie abbiamo che dopo l'urbanizzazione dei terreni l'ALPILA non
venda tutto questo? In questo momento, io direi che non ne abbiamo,
perché non gliele abbiamo mai chieste queste garanzie, questo è un
problema che ci dobbiamo porre, perché noi abbiamo partecipato per
la valorizzazione della zona di Pila, cioè per il completamento di
quelle iniziative che venivano ipotizzate, cioè io ho parlato prima
di quei 5.000 posti letto, non vorrei aver detto un'eresia, ma si è
sempre parlato in questo caso di 5.000 posti letto che potranno
anche essere meno, perché va da sé che nella progettazione
esecutiva, noi dovremmo esaminare quello che salterà fuori e noi
non consentiremo nel modo più assoluto che si facciano degli
scempi, questo deve essere chiaro. Almeno per quello che mi
riguarda, io sono contrario a che dia una utilizzazione intensiva
ma fissa, diciamo così, speculativa. Dobbiamo dire che però il
Consiglio regionale ha votato, deliberato un certo piano
urbanistico, il quale è legge regionale ed è vincolante per
l'Amministrazione e per il privato. Io non credo che sia superato,
a meno che vi siano delle intenzioni di eluderlo, nel qual caso, va
da sé che potrà formare oggetto di revisione, però in questo
momento è una legge regionale, quindi vincolante, oggettivamente
per tutti, per noi, e per gli altri, per quanto riguarda...io vi
dirò che le garanzie non le abbiamo ma le chiederemo, ci
preoccupiamo, abbiamo un venti percento, non possiamo decidere,
però è una nostra preoccupazione. È chiaro che noi non vogliamo che
la cosa finisca così, in una, diciamo, speculazione, ecco; per
quanto chi investe dei denari, non è che li investe per
beneficienza, vuole dell'utile, e questo utile sarà tanto più
elevato nella misura in cui la stazione di Pila avrà successo,
soprattutto, per la Valle d'Aosta, non per il 20% del capitale che
abbiamo dentro, per i riflessi economico-sociali, che derivano da
questa società.
Chiede ancora: il piano approvato è sempre valevole? Sì, è
chiaro. E: a quanto ammonterà la spesa per la totale valorizzazione
di Pila? Non lo sappiamo, questo, dipende evidentemente dai posti
letto che potranno insediarsi, dipende da un sacco di
considerazioni, sulle quali oggi non possiamo soffermarci, perché
la Società ha fatto sì delle previsioni di investimento, ma le ha
già fatte prima con diecimila posti letto, non so se vi ricordate,
mi pare la prima con diecimila, poi sono stati ridotti, poi si è
parlato di estendere la zona interessata da questo piano di
valorizzazione, io so che la Società sta facendo uno studio per
estendere la zona di valorizzazione, ecco. Quindi non posso dare
una risposta in questo momento, dovremo esaminare più a fondo.
Io ho risposto alle cose a cui potevo rispondere, di solito,
così posso rispondere a più domande, ma devono riguardare questioni
che ho trattato direttamente, non sono né un cervello elettronico
né un indovino; né mi piace raccontare delle panzane, quindi ho
risposto alle cose a cui potevo rispondere; le altre le girerò a
chi di dovere, per poi dare una risposta più precisa ai
Consiglieri.
Montesano (P.S.D.I.)
- Io pregherei i Consiglieri di fare
le domande che devono fare all'Assessore e poi di chiudere questa
discussione, c'è prima il Consigliere Savioz, poi lei Avvocato
Caveri.
Savioz
(P.C.I.)
- Ho soltanto una brevissima
osservazione da fare: una cosa che ulteriormente mi preoccupa. Io
sono un uomo preoccupato questa sera, in virtù della relazione su
Pila, chi è perplesso? Milanesio, allora andiamo d'accordo; uno è
perplesso, l'altro preoccupato.
La preoccupazione viene fuori da quanto affermava l'Assessore al
Turismo e cioè questo: sulla fornitura di acqua potabile per i
presunti 5.000 posti letto. Ma Signor Assessore, qui stiamo
capovolgendo un po' la situazione, qui abbiamo messo il carro
davanti ai buoi, e a me stupisce che l'Architetto Chapis non abbia
capito questo; perché prima di tutto bisognava fare gli stramazzi
di cui Lei parla, e poi lasciar passare almeno due anni e poi fare
le misurazioni di tutte le sorgive, per avere un'idea non dico
chiara ma abbastanza approssimativa su quello che è la fornitura di
acqua, invece qui mi sto accorgendo che prima ci sono stati tutti i
piani e poi si va a cercare se si vedrà se ci sarà l'acqua, quanta
ce ne sarà.
Qui non ci siamo mica, qui mi sembra che o io non ho capito
bene, o tu non hai spiegato bene o quelli, come io temo, siano
ancora sempre sul terreno speculativo, come già avevo a suo tempo
detto, anni fa, quando si era prospettata l'idea di quella società
che si chiama STIFA e che doveva fare miracoli ecc. e invece io
sono sempre stato del parere che erano venuti qui per fare delle
promesse, per ottenere tutto quello che potevano, poi facevano dei
piani bellissimi o meno bellissimi e poi vendevano il tutto, e
difatti è avvenuto così...
(
Voci
) ...Sì, 15 milioni, hai voglia, sembrava che ci
fosse l'oro... no, no, a un certo punto avevano tirato fuori che
c'era da utilizzare l'oro che avevano ritirato dall'Egitto, quando
l'Egitto aveva pagato gli azionisti del Canale di Suez, e questo
oro doveva arrivare niente meno che ad Aosta e a Pila, e in cui, io
dicevo: "non è mica possibile", così da povero diavolo, ma come si
possono immaginare delle cose simili? Motivo per cui mi ero sentito
sempre molto perplesso di fronte a questa Società, e oggi sento
dire che hanno venduto per 40 milioni quella specie di piano che
purtroppo la maggioranza del Consiglio regionale ha voluto
approvare. Piano che non è più aggiornato, piano che voi stessi,
oggi, avete detto che viene modificato profondamente, perché quel
piano prevedeva tutta una seria di costruzioni nella Valle di
Pesein, e che oggi nella Valle di Pesein non si fa più niente, si
porta via perlomeno 15.000 mc di costruzione, mi ricordo bene, come
era previsto nei piani a vari stadi, che dovevano coprire tutta la
Valle di Pesein. Oggi non si costruisce più Pesein, quindi per me
quel piano è profondamente modificato e mi auguro che anche voi vi
rendiate conto che è necessario rivedere quel piano e soprattutto
stiamo attenti a non mettere il carro avanti i buoi.
Caveri
(U.V.)
- L'Avvocato Caveri intende prima di
tutto calmare il Presidente del Consiglio.
Montesano (P.S.D.I.)
- Perché?
Caveri
(U.V.)
- Calmare in questo senso, cioè
eliminare le sue preoccupazioni sulla lunghezza di questo mio
intervento.
Allora prima di tutto assicuro che questo è l'ultimo mio
intervento sulla Società ALPILA, e i problemi di Pila, questa sera,
e poi il mio intervento si restringe a una sola considerazione,
considerazione che è già stata fatta dal Consigliere Savioz, e
cioè, "da quanto ha detto su questo punto l'Assessore Milanesio, si
ricava per una logica ferrea la conclusione che lo studio sulle
acque potabili non è stato fatto finora", "perché deve essere
fatto", ha detto l'Assessore Milanesio...
(Voce)
...in corso
- tanto piacere, ma per me anche se è in corso, fa lo stesso,
perché io dico una cosa molto semplice che il primo studio che
doveva essere fatto era proprio lo studio delle acque potabili,
perché era assurdo parlare di 10.000, di 5.000, o di 2.500 letti,
se non si sa quanta acqua potabile c'è nella zona di Pila.
La Società STIFA aveva bensì provveduto a un altro studio, allo
studio sulla insolazione delle zone di Pila, questo studio è stato
fatto, quello certo era necessario ed era uno studio che aveva
carattere di priorità, perché se non si sa come è combinata
l'insolazione di una futura stazione invernale, naturalmente manca
la prima base, ma la seconda base prioritaria doveva essere proprio
lo studio sulle acque potabili.
Io non ho altro da aggiungere.
Milanesio
(P.S.I.)
- Per quanto riguarda Pesein,
io non ho detto che non costruiranno Pesein, ho detto solo che
prioritariamente presentano progetti di esecuzione sulle zone la
Gorraz e Chacard, prioritariamente, non che non intendono
costruire. Il piano che è stato approvato è vincolante per tutti,
se poi non vogliono costruire saranno affari loro, ma questo piano
regolatore diciamo così, vincola nella destinazione di queste aree,
uno può costruire dove è autorizzata la costruzione, può anche non
costruire, però, da quello che so io, presentano prioritariamente i
progetti di costruzione sulla zona di La Gorraz e Chacard, è una
scelta di priorità, non è una scelta che esclude altre
edificazioni.
Nient'altro. Io voglio però dire che la mozione a questo punto
deve essere ritirata, cioè non credo che conservi attualità, i dati
di cui ero in possesso, che ho letto, dovranno venire trasmessi
materialmente per iscritto in fotocopia, credo che a questo punto i
proponenti della mozione, la vogliano ritirare. Ecco.
Montesano (P.S.D.I.)
- Conclusa la discussione, sentiamo
i proponenti sulla richiesta dell'Assessore Milanesio, visto e
considerato che poi la mozione si proponeva di instaurare una
discussione sull'argomento in una delle prossime sedute. Invece
l'Assessore Milanesio ha portato degli elementi anche parziali che
però hanno dato una panoramica sulla questione di Pila e ha
aggiunto che si riserva di dare tutte le notizie di carattere... di
dettaglio a chi le richiederà, oppure l'argomento sarà nuovamente
trattato, nel caso che venga riproposta un'altra mozione, come ha
annunciato il Consigliere Caveri, o che oppure venga portata dalla
Giunta.
Quindi, io chiedo ai Consiglieri Manganoni, Germano e Savioz se
aderiscono alla richiesta di ritiro della mozione, per le ragioni
che ho detto.
Germano (P.C.I.)
- Io penso questo: la mozione è stata,
direi, superata, nel senso che noi chiedevamo che queste notizie
fossero fornite al prossimo Consiglio; però si è fatto un primo
scambio di idee, un primo dibattito, molte risposte non sono state
date, io penso che, o per iniziativa delle Giunta, o della
Presidenza del Consiglio, sia bene in una delle prossime sedute
mettere all'ordine del giorno il dibattito sull'argomento.
Penso anche che proprio per seguire quella interpellanza
presentata da Pollicini, noi siamo grati all'Assessore Milanesio
per il suo lavoro, cioè perché ci ha dato tutte queste cose, ma
sarebbe bene che notizie particolari, o qualsiasi altra cosa che
l'Assessore Milanesio non può sapere, evidentemente lo devono
sapere i rappresentanti del Consiglio, nel Consiglio
d'Amministrazione dell'ALPILA, in modo che un dibattito sia più
concreto.
Montesano (P.S.D.I.)
- Allora, esaurito l'ordine del
giorno, la seduta è sciolta e il Consiglio sarà convocato a
domicilio.
---
La seduta è tolta alle ore 20,30
