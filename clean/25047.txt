Classificazione
TRASPORTI E VIABILITÀ
Trasporti



Oggetto del Consiglio n. 282 del 17 dicembre 2008 - Resoconto
OGGETTO N. 282/XIII - Approvazione di mozione: "Progetto per
la realizzazione ad Aosta di una stazione di rifornimento di gas
metano per le auto".
Mozione
Ricordato che i cambiamenti del clima globale sono il
problema più importante che accompagnerà l'intera umanità negli
anni a venire e, in questa cornice, bisognerà affrontare e
risolvere i temi dell'ambiente e dell'energia;
Premesso che il metano è un combustibile pulito, non deriva
dal petrolio e garantisce vantaggi economici;
Considerato che le case automobilistiche sono impegnate nello
sviluppo e nella commercializzazione di veicoli dotati di
tecnologie per la protezione dell'ambiente;
Tenuto conto che nel settore delle auto la gamma delle
vetture alimentate a metano si sta ampliando e che le stesse sono
veicoli più ecologici;
Ricordato che in quasi tutte le regioni italiane sono
presenti le stazioni di rifornimento per i veicoli a
metano;
Evidenziato che le auto circolanti a metano sono in continuo
aumento nonostante il mercato sia in contrazione e proprio per
questa ragione, dal punto di vista turistico, la nostra regione
deve essere attrezzata per rispondere a tutte le innovazioni
tecnologiche che riguardano la salvaguardia dell'ambiente;
Il Consiglio regionale
Impegna
l'Assessore al territorio e all'ambiente a presentare entro
90 giorni alla commissione, competente, un progetto di fattibilità,
concordato con il comune di Aosta, per la realizzazione, nella
città capoluogo, di una stazione di rifornimento per le auto
circolanti a metano.
F.to: Rigo - Donzel - Carmela Fontana
Presidente
- La parola al Consigliere Rigo.
Rigo (PD)
- "
Se l'America è stata capace di mandare un
uomo sulla luna, l'America deve essere capace a produrre il 100 per
cento della energia elettrica di cui ha bisogno, facendo ricorso
solo alle fonti energetiche alternative e se vuole può farlo"
.
Queste le parole di Al Gore, ex Vicepresidente degli Stati
Uniti.
Indirettamente gli ha risposto Barroso, proprio alcuni giorni
fa, durante la conferenza stampa con il Presidente Sarkozy, indetta
per illustrare il piano clima ed energia messo a punto dall'U.E.:
Yes, you can
. Sarkozy e Barroso che certo non sono due
militanti di
Greenpeace
, hanno parlato del piano come
opportunità di sviluppo e non come un peso; sì a una serie di
regole costruttive varate nel momento stesso in cui esplode la
crisi economica, non una messa in piega ma una occasione unica per
una crescita verde e durevole. È questa visione proiettata verso il
futuro, che ha consentito ad ambedue di definire storico l'accordo
di venerdì 12 dicembre 2008. Sarkozy ha raccontato dell'argomento
con cui ha convinto i più riottosi: non sarà certo nel momento in
cui gli Stati Uniti mettono l'ambiente al centro delle loro
politiche che l'Europa starà a guardare. Questione di primato
politico, ovviamente in altre parole. Barroso ha rincarato: la
prossima tappa dovrà essere un piano transatlantico, diciamo ai
nostri interlocutori americani in particolare
Yes, you can
.
Per Sarkozy si è trattato di una sfida politica, è così che si fa
vivere l'Europa dando le grandi ambizioni perché solo davanti a un
grande obiettivo si sacrificano gli egoismi e i piccoli interessi
di bottega. In extremis quindi i 26 membri dell'U.E., compresa
l'Italia, si sono impegnati a rispettare l'ormai celebre 20, 20, 20
e la scadenza del 2020: meno 20 per cento sulle emissioni di CO2,
un taglio vincolante dei gas serra da aumentare al 30 per cento,
più 20 per cento sulla efficienza energetica, più 20 per cento o
meglio almeno 20 per cento di fonti energetiche rinnovabili (sole,
vento, biogas) sul mix energetico totale. Si può infatti uscire
dalla recessione trasformando la crisi economica e la crisi
climatica in una nuova opportunità di sviluppo sostenibile che veda
i paesi sviluppati, America e Europa prima di tutto, al centro dei
processi di innovazione tecnologica e al centro delle scelte che
portano il pianeta fuori dall'allarme del riscaldamento globale.
Occorre insieme integrare le politiche di innovazione energetica e
di aiuti alle imprese come risposta ai problemi drammatici posti
dalla crisi economica: l'efficienza energetica, lo sviluppo delle
energie pulite sono infatti temi su cui è possibile creare posti di
lavoro, ridurre i costi pagati dalle famiglie e dalle imprese per
l'energia. Questo possibile nesso virtuoso fra gli impegni per
fronteggiare la crisi climatica e la crisi economica in Europa e
nel mondo è stato il punto chiave dell'accordo europeo.
Barbara Spinelli domenica 14 dicembre 2008 su La Stampa, nel
descrivere molto bene (come lei sa fare) i riluttanti, cioè coloro
che sono aggrappati a paradigmi di un mondo ormai vecchio, in cui
non è la politica ad imporre il bene pubblico sugli interessi
costituiti, perché sono questi a comandare, e comandano le
industrie più inquinanti e non le più deboli lobby verdi, scriveva:
"
Se non fosse così, la prospettiva sarebbe assai diversa, il
clima sarebbe esaminato non solo dal punto di vista dei costi ma
dei benefici, la prospettiva sarebbe quella illustrata
magistralmente dall'economista Marzio Galeotto il 10 dicembre sul
sito www. La voce info. Chiari apparirebbero i danni evitati dalla
riduzione delle emissioni di gas serra, basti ricordare la canicola
del 2003, che secondo l'OMS costò 50 mila morti in Europa o un
risparmio di spese sanitarie ottenibili se le emissioni saranno
ridotte del 20 per cento, 51miliardi di euro, 76 con un taglio del
30 per cento, l'indipendenza energetica italiana aumenterebbe con
un guadagno di 12,3 miliardi. Quanto alla occupazione già oggi
l'industria europea delle energie rinnovabili impiega più di 400
mila persone con un giro di affari di 40 miliardi di euro, gli
occupati salgono a 2000 nel 2020, investimenti forti in tali
settori creerebbero più di 100 mila occupati in 12 anni. La crisi
presente è una opportunità, se crescita ed energia verde sono
collegate: è la tesi di Obama, che vuole creare 5 milioni di posti
e investire 150 miliardi di dollari nell'uscita dal petrolio,
questo bene sempre più caro, raro, politicamente ustionante
".
Questo è quanto scriveva la giornalista Barbara Spinelli.
Rottamiamo il petrolio quindi e credo che l'ambiente possa
essere il terreno sul quale questa volta può avvenire. In Italia
dopo la guerra fu la ricostruzione e poi la grande industria con
l'auto al primo posto, quindi le telecomunicazioni. Oggi per
innescare un nuovo sviluppo capace di rilanciare l'economia e
insieme di cambiare in meglio abitudini e consumi, il motore è
nell'investire sulle energie rinnovabili, sull'ambiente e sul
risparmio energetico.
Bisognerà però che l'Italia si rimbocchi le maniche, dopo la
firma dell'accordo, per fare quello che finora non abbiamo quasi
fatto: un sistema di incentivi e di politiche per rendere
conveniente alle imprese e ai cittadini investire sul risparmio
energetico, e poi un grande piano per diffondere nel nostro paese
una nuova cultura e nuovi stili di vita. Si dice che in Italia ci
sia un clima pesante: mai espressione è stata più indicata per
parlare delle polveri sottili e delle centraline di Aosta che sono
state in questi giorni al centro dell'attenzione della stampa. E
allora ha ragione l'Assessore Zublena che a La Stampa di sabato 6
dicembre affermava che "
serve più attenzione su energie
rinnovabili e risparmi energetici
". Con la nostra mozione
abbiamo voluto dare il nostro piccolo contributo in questa
battaglia, che dovrà vederci uniti. L'accordo europeo rilancia la
politica delle sanzioni e la novità degli incentivi per le case
automobilistiche, che producono modelli ad emissioni bassissime con
particolare attenzione per i nuovi tipi di carburante. Anche in
Italia per dare aiuti alla industria automobilistica più che alla
rottamazione vecchio stile, si stanno studiando incentivi che
premiano l'impatto ambientale e le nuove tecnologie.
In questo quadro abbiamo voluto riaprire il dibattito sul metano
per gli autoveicoli, la scelta ecologica più appropriata per
contribuire a risolvere in parte i problemi di inquinamento delle
aree urbane. Il metano è il combustibile più pulito, attualmente
disponibile, non deriva dal petrolio e garantisce elevati vantaggi
economici. Rispetto al gasolio le vetture a metano non emettono
particolato e le emissioni di ossido di azoto sono inferiori di
circa il 90 per cento.
Rispetto alla benzina i propulsori a metano garantiscono una
riduzione degli ossidi di azoto di circa il 50 per cento e di quasi
il 25 per cento di CO2, contribuendo così alla riduzione
dell'effetto serra. Ha un ridotto rischio di incendio e una densità
inferiore rispetto all'aria, quindi in caso di fuoriuscita
accidentale si volatizza e non detona. Viaggiare puliti non è solo
economico, è anche
cool
: è di moda produrre e acquistare
prodotti ecologici, i giovani sono sempre più sensibili
all'ambiente e forse è questo il motivo per cui in un mercato in
contrazione le auto a metano sono percentualmente in notevole
aumento. Unico neo è la rete distributiva ancora scarsa, ma ormai
tutte le regioni, ad eccezione, come scriviamo nella mozione, di
Sardegna e Valle d'Aosta, hanno una rete valida. Il Comune di Aosta
nel 2003 ha manifestato interesse a partecipare alla convenzione
Iniziativa carburanti basso impatto, con l'obiettivo di attuare
politiche volte alla sostituzione dei carburanti a maggior impatto
con altri più rispettosi dell'ambiente. C'era poi combinato
l'interesse della società SVAP nel rinnovare il proprio parco
automezzi con una più innovativa linea a metano.
Il Comune capoluogo quindi anche per rinnovare gli autobus che
svolgono il servizio di trasporto pubblico in città si attivò per
realizzare il primo impianto di distribuzione di gas metano ad uso
autotrazione a cura della società SVAP. Cominciò un
confronto-collaborazione con l'amministrazione regionale, per
individuare aree idonee disponibili per realizzare tale iniziativa.
Tre le aree pubbliche allora individuate, ma per ragioni diverse
non si riuscì mai a concretizzare l'opera. Nel frattempo,
constatate le difficoltà realizzative dell'impianto pubblico la
società SVAP nel 2007 realizza un impianto ad uso privato per gli
autobus cittadini.
Ora, per le ragioni sopraricordate e per una gestione del
traffico cittadino innovativa - penso alla distribuzione delle
merci e alla raccolta rifiuti con mezzi a metano - chiediamo con
questa mozione alla Regione di farsi carico di assumere l'onere di
mettere attorno a un tavolo i potenziali attori (penso ai Comuni a
cominciare dalla città di Aosta e alla società SVAP), per
riprendere una trattativa che nel passato non ha prodotto
risultati, ma che oggi sono sicuro può contare sulla esistenza di
condizioni per definire una proposta condivisa. Anche dal punto di
vista turistico non possiamo comparire sulle pagine Internet come
l'unica regione italiana non attrezzata e senza una stazione di
rifornimento. Dobbiamo credere nel futuro. È di questi giorni la
notizia che la Provincia di Bologna propone ai propri dipendenti
sconti e agevolazioni per trasformare l'auto a benzina in GPL o a
metano. È una delle misure previste dall'accordo di programma sulla
qualità dell'aria per il triennio 2008-2010 sottoscritto da
Regione, Provincia e Comuni. Siamo disponibili a fare la nostra
parte, a dare il nostro contributo in questa direzione.
Presidente
- La parola all'Assessore al territorio e
ambiente, Zublena Manuela.
Zublena (UV)
- Merci M. le Président. Je veux remercier
également les Conseillers du Parti Démocratique et plus
particulièrement le collègue Rigo pour avoir porté encore une fois
dans cette assemblée le thème chaud des changements climatiques. Un
thème qui est au centre du débat politique, tout notamment l'U.E.
est engagée sur le système trois fois vingt, qui a été décrit. Ce
thème donc doit concerner d'un côté le global, donc les changements
climatiques, mais également le contexte local, dont correctement a
été rappelé aussi le problème des poussières fines à Aoste, qui est
devenu à la une suite à des interventions et des articles de la
presse. Evidemment comme Assesseur à l'environnement je ne peux que
partager la nécessité de mettre en œuvre des
actions concrètes qui puissent aller dans la direction de réduire
des émissions polluantes, avec des bénéfices en termes globaux,
dont la réduction des gaz altérants le climat, qui paraissent
engendrer enfin une accélération des changements climatiques, mais
n'oubliant pas le problème local que nous devons gérer. En plus je
veux rappeler que ces engagements, tout notamment celui de
favoriser la réalisation d'un système de distribution des
combustibles gazeux en Vallée d'Aoste, ont été tracés aussi dans le
plan régional de gestion de la qualité de l'air, donc en principe
on est d'accord sur le fait d'accueillir cette motion.
Tout de même, comme le thème avait déjà été abordé au sein de
cet Assessorat et aussi en collaboration avec d'autres Assessorats,
et qu'il revêt une dimension qui ne concerne pas seulement la ville
d'Aoste mais tout le territoire régional, moi je proposerais une
suspension pour concorder quelques petites modifications sur la
motion.
Presidente
- I lavori sono sospesi per dieci minuti.
Si dà atto che il Consiglio è sospeso dalle ore 18,42 alle
ore 18,50.
Presidente
- Riprendiamo i lavori. È stata presentata una
modifica al testo iniziale, sostituendo le parole "
e con il
Consiglio Permanente degli Enti Locali"
con le parole "
e con
i Comuni interessati, in accordo fra le forze di maggioranza e i
proponenti".
Rileggo: "
Il Consiglio regionale impegna l'Assessore al
territorio e ambiente, in accordo con gli Assessori alle attività
produttive e al turismo, sport, commercio, trasporti e con i Comuni
interessati a presentare, entro fine maggio 2009 alla commissione
competente, uno studio di fattibilità per la realizzazione di
sistemi di rifornimento per i veicoli circolanti a metano e a
GPL".
Pongo in votazione la mozione nel nuovo testo, che recita:
Ricordato che i cambiamenti del clima globale sono il
problema più importante che accompagnerà l'intera umanità negli
anni a venire e, in questa cornice, bisognerà affrontare e
risolvere i temi dell'ambiente e dell'energia;
Premesso che il metano è un combustibile pulito, non deriva
dal petrolio e garantisce vantaggi economici;
Considerato che le case automobilistiche sono impegnate nello
sviluppo e nella commercializzazione di veicoli dotati di
tecnologie per la protezione dell'ambiente;
Tenuto conto che nel settore delle auto la gamma delle
vetture alimentate a metano si sta ampliando e che le stesse sono
veicoli più ecologici;
Ricordato che in quasi tutte le regioni italiane sono
presenti le stazioni di rifornimento per i veicoli a
metano;
Evidenziato che le auto circolanti a metano sono in continuo
aumento nonostante il mercato sia in contrazione e proprio per
questa ragione, dal punto di vista turistico, la nostra regione
deve essere attrezzata per rispondere a tutte le innovazioni
tecnologiche che riguardano la salvaguardia dell'ambiente;
Il Consiglio regionale
Impegna
l'Assessore al territorio e ambiente, in accordo con gli
Assessori alle attività produttive e al turismo, sport, commercio,
trasporti e con i comuni interessati a presentare, entro fine
maggio 2009 alla commissione competente, uno studio di fattibilità
per la realizzazione di sistemi di rifornimento per i veicoli
circolanti a metano e GPL
.
Consiglieri presenti, votanti e favorevoli: 32
Il Consiglio approva alla unanimità
