Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3103 del 6 febbraio 1992 - Resoconto
OGGETTO N. 3103/IX Approvazione di una bozza di convenzione
da stipulare con l'ente Parrocchia di La Salle "Casa famiglia -
Riposo anziani di La Salle" ai sensi e per gli effetti della legge
regionale 15 gennaio 1987, n. 3.Errore. L'origine riferimento non è
stata trovata.
Presidente
Do lettura della proposta di deliberazione
iscritta al punto 45 dell'ordine del giorno.
Deliberazione Il Consiglio
- richiamata la legge regionale 15 gennaio 1987, n. 3,
"Interventi finanziari della Regione per il funzionamento di case
di riposo gestite da istituzioni private e da enti locali";
- richiamata la deliberazione del Consiglio regionale n.
3772/VIII in data 9 maggio 1988 con la quale è stata approvata una
bozza di convenzione da stipulare con la Casa di Riposo "Casa
Famiglia" di La Salle ai sensi e per gli effetti della legge
regionale sopraindicata;
- con gli emendamenti del Consigliere Rollandin;
- visto il parere della V Commissione consiliare permanente;
delibera
1°) di approvare la sottoriportata bozza di Convenzione da
stipulare con l'Ente Parrocchia di La Salle "Casa Famiglia - Riposo
per Anziani di La Salle" per il triennio 1992/94 demandando la
sottoscrizione al Presidente della Giunta regionale;
2°) di rinviare ad un successivo provvedimento deliberativo
della Giunta regionale l'approvazione e l'impegno della spesa
prevista in lire 200.250.000 che graverà sul Capitolo del bilancio
di previsione della Regione per l'anno 1992 corrispondente al
Capitolo 61700 del bilancio di previsione della Regione per l'anno
1991 "Contributi alle Istituzioni private ed agli Enti morali nelle
spese di gestione di Case di Riposo convenzionate per anziani ed
inabili" nonché le modalità di liquidazione della spesa stessa.
Convenzione
tra
La Regione Autonoma Valle d'Aosta (di seguito indicata
"Regione"),(codice fiscale n. 80002270074), rappresentata dal
Presidente della Giunta regionale, a questo atto autorizzato in
esecuzione della deliberazione del Consiglio regionale, controllata
senza osservazioni dalla Commissione di Coordinamento,
e
il Consiglio di Amministrazione della Casa di Riposo "Casa
Famiglia" di La Salle;
in applicazione della legge regionale 15 gennaio 1987, n. 3, si
stipula la seguente convenzione;
Articolo 1
Per il periodo dal 1° gennaio 1992 al 31 dicembre 1992, la
Regione eroga alla Casa Famiglia un contributo giornaliero, in
conto gestione, per ogni persona avente il domicilio di soccorso in
un Comune nella Valle d'Aosta, ospitata dalla "Casa Famiglia" nella
misura di lire 25.000.
Tale contributo è erogato a mensilità posticipate sulla base di
fattura corredata da una distinta nominativa delle presenze.
Articolo 2
La Regione eroga, nell'anno 1992, sulla base di un preventivo
programma, a spese sostenute e documentate, in soluzione
quadrimestrale e a destinazione vincolata, le seguenti altre
sovvenzioni:
- per attività di animazione, ricreazione e riabilitazione, sino
ad un massimo di lire 2.000.000;
- per spese farmaci, ausili, protesi, materiale sanitario e di
medicazione, non fornibili dal S.S.R., sino ad un massimo di lire
2.500.000;
- per assistenza infermieristica e sanitaria, sino ad un massimo
di lire 9.000.000;
- per spese aggiornamento del personale, sino ad un massimo di
lire 1.000.000;
- per spese di manutenzione ordinaria e straordinaria sino ad un
massimo di lire 20.000.000;
- per rimborso spese a personale volontario sino ad un massimo
di lire 1.500.000=.
Articolo 3
Il numero massimo, per il 1992, degli ospiti presenti è fissato
in 18. L'importo della retta di ospitalità per l'anno 1992 è
fissato in lire 1.200.000 mensili.
Articolo 4
La Casa Famiglia lascia a disposizione di ogni ospite la somma
minima di lire 150.000= mensili per le sue minute necessità.
Alle persone ospitate non possono essere chiesti pagamenti per
qualsiasi prestazione fornita o richiesta oltre a quanto stabilito
dall'articolo 5.
Articolo 5
Per la contribuzione degli ospiti e dei familiari tenuti
all'obbligo della prestazione degli alimenti, la Casa Famiglia si
uniforma a quanto previsto per gli ospiti delle microcomunità
pubbliche della Regione.
Articolo 6
Le richieste di ammissione devono essere obbligatoriamente
corredate da una relazione del servizio sociale.
Nell'esame delle domande di ammissione, inoltrate alla Casa
Famiglia, il Consiglio di Amministrazione si attiene ai seguenti
criteri generali di priorità:
a) l'essere soli, avere familiari o parenti che abbiano
gravissimi problemi di salute o gravi invalidità;
b) la non autosufficienza.
Articolo 7
L'organizzazione assistenziale interna deve, progressivamente,
articolarsi in gruppi omogenei e strutturati per soddisfare gli
specifici bisogni degli ospiti.
Articolo 8
L'organico del personale è approvato dal Consiglio di
Amministrazione, sulla base dei parametri fissati con deliberazione
della Giunta regionale n. 6312 del 27 luglio 1990.
L'assunzione di personale avviene secondo le disposizioni di
legge vigenti.
Articolo 9
La Casa Famiglia provvede ad organizzare corsi di aggiornamento
al personale in servizio o da assumere.
Articolo 10
Il Consiglio di Amministrazione riconosce alla Regione il
diritto di prelazione in caso di alienazione di beni immobili di
proprietà della Casa Famiglia, al momento dell'entrata in vigore
della presente convenzione.
Articolo 11
L'esatta interpretazione della presente convenzione ed ogni
eventuale variazione dovranno essere concordate tra le parti.
Articolo 12
Entro il mese di settembre le parti si incontreranno per
determinare gli importi di cui agli articoli 1, 2 e la cifra
dell'articolo 3 per l'anno successivo. La presente convenzione
scadrà il 31 dicembre 1992 e potrà essere rinnovata tacitamente di
anno in anno sino al 31 dicembre 1994, salvo disdetta di una delle
due parti almeno tre mesi prima della scadenza di ogni anno.
Articolo 13
Le spese di registrazione della presente convenzione sono
assunte a carico della "Casa Famiglia".
Presidente
Ha chiesto la parola l'Assessore alla
sanità ed assistenza sociale, Beneforti; ne ha facoltà.
Beneforti (DC)
Poiché credo che anche questo
provvedimento sia abbastanza chiaro, fornirò solo alcune
indicazioni.
Come è già stato riferito in sede di Commissione consiliare,
questa convenzione con la Casa di riposo di La Salle è simile a
quella che abbiamo stipulato con il Rifugio di corso Padre Lorenzo.
Anch'essa vale tre anni (1992-1994), salvo disdetta tre mesi prima
della scadenza annuale.
Il primo articolo della convenzione prevede che, per il periodo
dal 1° gennaio 1992 al 31 dicembre 1992, la Regione eroghi alla
Casa Famiglia un contributo giornaliero in conto gestione di 25.000
lire per ogni persona ospitata, il cui numero massimo non deve
superare le diciotto unità.
Con ciò si modifica il sistema di finanziamento rispetto al
passato, ma si modifica anche il sistema di gestione. Infatti, la
Casa di riposo di La Salle, per quanto attiene al personale e alla
contribuzione a carico degli ospiti e dei familiari, si adegua a
quanto previsto per le microcomunità della Regione. Abbiamo voluto
contribuire in una certa maniera, però abbiamo anche chiesto che
tutta la gestione fosse analoga a quella delle nostre
microcomunità.
Nell'articolo 2 della convenzione sono previste le sovvenzioni
relative all'animazione, alle spese dei farmaci, all'assistenza
infermieristica, all'aggiornamento del personale, alla manutenzione
ordinaria..., per le quali abbiamo chiesto l'adeguamento a quelle
già in vigore per le case di riposo pubbliche. Un comitato di
gestione vigilerà sul rispetto dei vari punti della
convenzione.
Presidente
Ha chiesto la parola il Consigliere
Rollandin; ne ha facoltà.
Rollandin (UV)
Le problème concernant la
maison-famille de La Salle est sur le tapis depuis des années. On
avait prévu une série de rencontres, une série d'ébauches de
convention et je crois que les difficultés étaient liées à deux
aspects: le problème du système d'embauchage du personnel, qui est
un des points importants, et le système de sélection, si on peut
employer ce mot, des personnes âgées, des personnes qui devraient
utiliser cette convention.
A ce propos, il serait intéressant de rappeler qu'il y avait une
certaine opposition pour l'adoption du même système qui est adopté
dans les micro-communautés, c'est-à-dire que l'assistante sociale,
qui va prendre en charge le cas, doit faire une relation, établir
les conditions et, par conséquent, donner un avis sur la
possibilité de donner un suivi à la requête.
Pour ce qui est du personnel on dit:
"L'organico del
personale è approvato dal Consiglio di amministrazione sulla base
dei parametri fissati con la deliberazione della Giunta regionale
n. 6312 del 27 luglio 1990"
, ce qui signifie qu'on ne dépasse
pas le chiffre que la délibération prévoit.
"L'assunzione di
personale avviene secondo le disposizioni di legge vigenti"
.
Or, là je crois que ce système peut être interprété de deux façon
différente. N'oublions pas qu'on peut le lire de deux façon
différentes.
Première solution: la maison-famille peut embaucher du personnel
du bureau du travail. A présent, il y a cette possibilité,
"l'assunzione nominativa"
, et c'est en suivant les
dispositions de loi, ce qui, au contraire, n'est pas prévu pour les
micro-communautés, pour lesquelles il faut prévoir un cours
préalable, au-delà de la formation professionnelle. C'est un point
capital.
Alors, je voudrais comprendre quelle a été la solution adoptée.
"L'assunzione di personale avviene secondo le disposizioni di
legge vigenti"...
C'est tout à fait normal que les responsables
du conseil d'administration de la maison de La Salle respectent la
loi, ce qui ne signifie pas adopter le même système que les
micro-communautés. Voilà un des points.
Pour le reste, sur le montant de cette convention, ici on
prévoit 25000 lires pour chaque journée avec un certain système. Je
ne sais pas quels sont les calculs qui sont à la base de cette
convention. Je ne sais pas si c'est une requête du responsable de
la maison de La Salle, s'il y a eu des calculs préalables qui nous
disent que ce montant est juste, ou bien si on a fait une
comparaison entre les frais des micro-communautés et ceux de la
maison-famille de La Salle.
Je crois comprendre que, par exemple, les frais dans la gestion
des micro-communautés sont différents d'une micro-communauté à
l'autre. Alors, je voudrais comprendre quel est le système adopté
pour arriver à cette proposition.
Pour le reste, je crois qu'il est tout de même important qu'il y
ait une solution plus convenable pour cette structure.
Je me pose une dernière question. Il y avait là un problème qui
avait été soulevé il y a quelque temps. On avait proposé de faire
une nouvelle micro-communauté dans la zone. Il y avait la commune
de La Salle qui avait présenté une requête, la commune de Morgex
avait demandé d'avoir un siège de micro-communauté, alors je
voudrais savoir s'il y a des nouvelles à ce sujet.
Presidente
Ha chiesto la parola l'Assessore alla
sanità ed assistenza sociale, Beneforti; ne ha facoltà.
Beneforti (DC)
Con la dizione "l'assunzione di
personale avviene secondo le disposizioni di legge vigenti", noi
intendevamo riferirci alle disposizioni in vigore per le
microcomunità pubbliche, nel senso che il consiglio di
amministrazione della Casa di riposo di La Salle dovrebbe
selezionare il personale nel modo in cui i Comitati di gestione
delle microcomunità selezionano il proprio personale.
Gli uffici hanno fatto dei conti rapportando proporzionalmente i
costi a quelli delle microcomunità pubbliche. Vi posso far vedere i
conteggi eseguiti, dai quali risultano cifre sempre inferiori
rispetto a quelle delle microcomunità pubbliche.
Il Comune di La Salle non ha avanzato di recente alcuna
richiesta per l'istituzione di una microcomunità pubblica, invece
il sindaco di Morgex mi ha detto che quando il Comune deciderà di
ristrutturare un immobile cercherà di realizzarvi una microcomunità
per anziani. Attualmente nella zona della Valdigne abbiamo le
microcomunità di La Thuile e Pré-Saint-Didier e questa Casa di
Riposo privata a La Salle. Comunque, non appena il Comune di Morgex
ci avanzerà una specifica richiesta, provvederemo, secondo le
possibilità, alla progettazione e alla realizzazione di una
microcomunità.
Presidente
Ha chiesto la parola il Consigliere
Rollandin; ne ha facoltà.
Rollandin (UV)
Je remercie l'Assesseur pour les
réponses. Peut-être il y a eu un malentendu. La question de
l'embauchage du personnel,
"l'assunzione di personale avviene
secondo le disposizioni di legge vigenti"
, c'est le personnel
qui travaille, qui est embauché de cette façon. Ce n'est pas le
même système que l'on adopte pour les micro-communautés.
Presidente
Ha chiesto la parola l'Assessore alla
sanità ed assistenza sociale, Beneforti; ne ha facoltà.
Beneforti (DC)
Voglio dire che è cambiato il sistema
di gestione della Casa di riposo di La Salle, tant'è che la
Commissione consiliare competente, dopo essersi recata sul posto,
mi ha fatto pervenire delle osservazioni sul modo in cui veniva
gestita quella Casa. Fino ad allora la gestione era fondata quasi
esclusivamente sul volontariato. Noi abbiamo cambiato quel sistema,
in modo che anche a quella Casa di riposo fosse assicurato del
personale stabile.
Ci può sicuramente essere un'attività di volontariato, che del
resto abbiamo anche nel Rifugio di Corso Padre Lorenzo, però noi
abbiamo insistito col Consiglio di amministrazione affinché nella
casa di riposo ci fosse del personale fisso, per garantire una
gestione analoga a quella delle microcomunità pubbliche...
(...interruzione del Consigliere Rollandin...)
... Questo è stato il discorso fatto con i rappresentanti del
Consiglio di amministrazione della Casa di riposo di La Salle prima
di stendere la bozza di convenzione che oggi proponiamo al
Consiglio e questo è infatti il tipo di convenzione che abbiamo
concordato. Se poi non è così, posso accertarmene, però questi sono
stati i motivi per cui siamo arrivati a questa convenzione.
Occorre certamente chiarire il senso della dizione "l'assunzione
di personale avviene secondo le disposizioni di legge vigenti",
perché così com'è può riferirsi tanto a leggi dello Stato sul
collocamento, quanto a leggi nostre, ma questo l'avevo già detto.
In merito apporteremo una modifica, per precisare che le assunzioni
saranno fatte come nelle nostre microcomunità pubbliche.
Presidente
Ha chiesto la parola il Consigliere
Rollandin; ne ha facoltà.
Rollandin (UV)
Merci, Monsieur le Président. Je crois
qu'il faut quand même souligner deux aspects qui, jusqu'à il y a 2
ans, étaient partagés par tout le Conseil. Tout d'abord, les
personnes âgées qui devaient être acceptées par la maison-famille
devaient avoir au préalable une relation de l'assistante sociale,
ce qui n'est pas prévu, car ici on dit:
"Priorità: a) l'essere
soli, avere familiari o parenti che abbiano gravissimi problemi di
salute o gravi invalidità; b) la non
autosufficienza"...
(...interruption...)
...Justement. J'avais posé deux question. Il y a aussi l'autre
problème, mais le premier problème est celui-là.
Ce ne sont pas les mêmes critères adoptés par les
micro-communautés. Il y a une différence, Monsieur l'Assesseur.
Dans les micro-communautés il y a des critères qui ne sont pas
seulement liés à ces deux questions. Je peux porter toute une série
de documents où l'on peut voir que malgré les insistances de
certains représentants des conseils d'administration - et je crois
que certains conseillers connaissent la procédure - la relation de
l'assistante sociale dit "non".
C'est important qu'il y ait une prise de position officielle
d'un - acceptons le terme - expert, le cas échéant, l'assistante
sociale qui au cours de ses visites prend acte des conditions de la
personne visitée. Et là c'est la première différence.
L'autre problème dont l'Assesseur a parlé est celui d'embaucher
le personnel qui travaille dans la micro-communauté. Là c'est aussi
une question de méthode. Pour toutes les autres micro-communautés
on a fait une loi régionale qui établit les critères. Il y a une
question d'âge, il y a une question de cours préalables, il y a
l'exigence d'avoir des personnes qui aient fréquenté des cours
organisés par les différentes communes. Par la suite, on peut être
embauché.
L'Assesseur nous dit que jusqu'à présent - chose qu'on connaît -
il y a eu des bénévoles, des gens qui travaillaient pour aider les
per-sonnes âges. A présent, les responsables se rendent compte
qu'il n'est plus possible de maintenir cette attitude. Alors, il
faut quand même prévoir qu'il y ait du personnel qualifié.
Ce qui était déjà souhaitable il y a quelques années. L'unique
préoccupation est de dire qu'on ne voudrait pas que dans cette
micro-communauté, qui nous donne exactement la même prise en charge
du point de vue financier des autres, car à la fin des comptes on
est là, il y a une gestion qui est complètement différente, pour ce
qui est des deux points importants. Voilà la différence.
C'est un aspect qui se pose car les gens de la Valdigne se
posent cette question. A Pré-Saint-Didier il y a un système et à La
Salle il y en a un autre qui n'est pas comparable, qui est tout
autre chose. Jusqu'au moment où il y a une petite contribution
publique, on peut comprendre qu'on ne veut pas avoir des
"ingerenze"
, comme on disait dans d'autres cas. C'est
compréhensible. Mais au moment où on va payer exactement comme pour
les autres, je demanderais qu'il y ait la même attitude.
Alors le fait que l'Assesseur dise que sur
"l'assunzione del
personale"
on verra, par la suite, de discuter avec le conseil
d'administration; pour ce qui est des personnes qui doivent être
soumises à cette sélection c'est un système différent...
Je crois qu'il y a des difficultés, tout en appréciant le
travail que cette structure a fait jusqu'à présent. Je ne veux pas
sous-estimer le travail fait.
Je crois tout de même qu'au moment où l'on va prévoir un
engagement de dépense plutôt important... Ici, il s'agit pour cette
première partie de 200.250.000 lires et, par conséquent, on paye
tout. Demandons qu'au moins il y ait les mêmes critères. Moi, je ne
demande pas autre chose. Cette délibération au contraire nous donne
des résultats différents. Voilà les problèmes que je voulais
soulever.
Presidente
Ha chiesto la parola l'Assessore alla
sanità ed assistenza sociale, Beneforti; ne ha facoltà.
Beneforti (DC)
Il Consigliere Rollandin sa
benissimo che non pochi sono stati gli sforzi che abbiamo fatto
prima di giungere alla stesura di questa convenzione per la Casa di
riposo di La Salle...
(...interruzione del Consigliere Rollandin...)
... ma no; tu sai benissimo, e lo sa anche il Consigliere Voyat,
quali sforzi sono stati fatti per arrivare a questo risultato e
tutti tendevano a far applicare le stesse norme in vigore nella
gestione delle microcomunità pubbliche. Pertanto, concordo sul
fatto che il testo dell'articolo 6, laddove si dice: "Le richieste
di ammissione devono essere obbligatoriamente corredate da una
relazione del servizio sociale", cioè dell'assistente sociale,
riporti esattamente quanto è previsto per le microcomunità
pubbliche.
Presidente
Il Consigliere Voyat ha chiesto la parola
per dichiarazioni di voto; ne ha facoltà.
Voyat (UV)
Non volevo intervenire, perché era già
molto chiaro quello che è stato detto dal Consigliere Rollandin, ma
l'intervento dell'Assessore modifica quello che aveva detto il
Consigliere Rollandin quando sosteneva: "A me non interessa la
relazione, ma interessa che ci sia un parere favorevole". Cioè
della relazione si può tener conto o meno, ma occorre che qui, dove
si dice: "Le richieste di ammissione devono essere
obbligatoriamente corredate da una relazione del servizio sociale",
sia esplicitato che occorre un parere favorevole dell'assistente
sociale del distretto in cui risiede l'anziano.
Allo stesso modo l'altra questione sollevata dal Consigliere
Rollandin. Egli diceva che il riferimento alle "disposizioni di
legge vigenti" fa presumere che ci si rivolga all'ufficio di
collocamento. Invece si dovrebbe precisare - cosa che noi avevamo
chiesto fin dall'inizio, ma poi l'abbiamo ridotta ad un solo anno
per non bloccare l'iniziativa - che prima ricorrere all'ufficio di
collocamento si devono assumere delle persone tra quelle
selezionate dalla Regione. Altrimenti, cosa che noi abbiamo sempre
rifiutato, ci sarebbero due tipi di trattamento per gli anziani:
uno nell'ente privato e l'altro nell'ente pubblico, dove tutto
costa più caro e dove il personale non è volontario, ma deve essere
assunto, formato ed aggiornato.
C' è poi un altro fatto, che non è stato evidenziato a
sufficienza. Non volevo tirarlo fuori io e speravo di poterlo
discutere in un'altra occasione. Mi riferisco alla responsabilità
di chi ha l'obbligo degli alimenti. Al punto 5, si dice:
"Per la
contribuzione degli ospiti e dei familiari tenuti all'obbligo della
prestazione degli alimenti, la Casa Famiglia si uniforma a quanto
previsto per gli ospiti delle microcomunità pubbliche della
Regione"
. Io non so se quanto previsto dalla leggi vigenti in
materia è rispettato, perché questo si ricollega direttamente al
punto 3. Mi sta bene la retta di 1.200.000 lire mensili, ciò
significa che è inferiore a quella delle microcomunità pubbliche,
anche perché, purtroppo, c'è una disparità di trattamento.
La Regione paga 750.000 lire - ciò mi sta più che bene - la
rimanenza (450.000 lire) viene pagata dall'ospite, al quale però
devono essere lasciate almeno 150.000 lire. Chi ha una pensione
minima di 150.000 lire non potrà mai coprire la differenza di
450.000 lire, se non ha altri parenti. C'è invece della gente che,
pur avendo 1.500.000 o 2.000.000 di pensione, paga solo 450.000
lire di differenza sulla retta, la cui parte restante (750.000
lire) viene pagata anche per queste persone dalla Regione. Il resto
della pensione (1.000.000 o 1.500.000) sarà speso dalla persona
anziana o dai suoi eredi.
Questo è il classico errore che accadeva già prima nelle case
private e che purtroppo si continua a ripetere. Questo non accade
nelle comunità pubbliche, perché la Regione paga tutto a chi non ha
risorse finanziarie proprie, ma non a chi ha una pensione di
3.000.000. In questo caso, invece, la Regione dà un contributo di
750.000 lire indistintamente per tutti, mentre la differenza di
450.000 lire viene pagata dall'ospite oppure dai familiari. Questa
è un'altra disparità che non ci piace.
Di tutto questo, come dell'aspetto relativo al punto cinque, io
avrei voluto parlare già più di un anno fa, tant'è che nei cassetti
della Commissione competente continua a giacere un progetto di
legge presentato dal Gruppo dell'Union Valdôtaine nel settembre del
1990. Non voglio certamente dire che le Commissioni non funzionino,
ma noi, come Gruppo, abbiamo parlato anche del funzionamento delle
Commissioni e ci siamo detti: "Aspettiamo, perché qualcuno ci dovrà
pure dire qualcosa".
Infatti, quando noi presentammo il progetto di legge,
l'Assessore ci disse: "Alt, un momento, perché anche noi stiamo
facendo...". Noi subito rispondemmo: "Benissimo, sospendiamo e
discutere insieme i due progetti". Assessore Beneforti, era il
settembre del 1990, mentre oggi siamo a febbraio del 1992: dov'è il
disegno di legge della Giunta regionale?
A questo punto, dato che le convenzioni, pur essendo
perfettibili, devono comunque andare avanti, mi auguro che entro la
fine dell'anno si riuscirà, stando a quanto ha detto l'Assessore, a
rivedere i punti evidenziati dal Consigliere Rollandin.
Se non è possibile farlo adesso, che almeno l'Assessore si
impegni a ridiscutere quei due o tre punti entro la fine dell'anno.
Può darsi che non si trovi una soluzione migliore, ma ritengo che
con un po' di buona volontà si possa recepire quanto chiesto dal
Consigliere Rollandin. In ogni caso oggi formalizziamo al
Presidente della Commissione la richiesta di rimettere in
discussione il progetto di legge presentato nel settembre del 1990
dall'Union Valdôtaine, visto che non ci sono iniziative analoghe da
parte della Giunta. Parlo ovviamente del progetto relativo
all'adozione familiare in favore degli anziani.
Sono convinto che quel progetto di legge non sia affatto il
"non plus ultra"
, perché contiene dei punti che devono
essere concordati con la Giunta e con le altre forze politiche,
anche se lo ritengo molto importante.
Allo stesso modo considero importante continuare a costruire o
meglio a completare il programma di copertura del territorio della
Valle d'Aosta con le microcomunità. Mi risulta, infatti, che dal
1987-88 non sono più state edificate nuove microcomunità, perché
quelle inaugurate dall'Assessore Beneforti non erano state
realizzate da lui, ma dall'Assessore Lanièce, suo predecessore
(...interruzione dell'Assessore Beneforti...)
... A volte si dice: "Noi abbiamo fatto... Noi abbiamo...".
Certo, ad alcuni viene riconosciuto il dono di fare tutto e subito,
forse anche quando non l'hanno, mentre ad altri tale dono non viene
riconosciuto neanche quando ce l'hanno veramente.
Comunque, alcune delle microcomunità che erano state progettate
non sono state ancora messe in cantiere. C'è infatti un progetto
concernente la microcomunità di Fénis, che mi sembra sia stato
approvato nel febbraio del 1988, se non addirittura nel novembre
del 1987, che, dopo essere rimasto per più di quattro anni nei
cassetti, in seguito a difficoltà con la Curia per l'acquisizione
dei terreni, non è ancora stato dato in appalto neppure dopo
l'approvazione del progetto.
Attorno al progetto della microcomunità di Pontey è stata
impegnata a lungo la Commissione per stabilire quanto avrebbe
dovuto pagare la Regione e quanto il Comune, perché quest'ultimo
con i finanziamenti regionali realizzava delle strutture comunali.
Ci risulta che la Commissione competente avesse deciso qualcosa, ma
poi si pensò di rideterminare il tutto. La prima rideterminazione
non ci garbava molto, ma tutto è rimasto chiuso nei cassetti e
dimenticato. La Regione ha pagato ed il Comune di Pontey usufruisce
di quella microcomunità.
Comunque, come dicevo, oltre ai progetti approvati nel 1987-88,
non ce ne sono altri.
Forse l'Assessore non ha chiesto alcunché in merito, ma credo
che nei cassetti ci dovrebbe essere un'istanza del Comune di La
Salle, risalente agli anni 1987-88, con la quale quel Comune
chiedeva di poter costruire una microcomunità. Il Sindaco di Morgex
voleva addirittura acquistare il cinema "Italia" o altre strutture
per realizzare una microcomunità a Morgex. Nasceva già allora un
certo dualismo tra i comuni di Morgex e di La Salle.
Il Presidente Rollandin convocò i due sindaci e disse: "Fate
come le altre comunità e come prevede la legge, su indicazione del
distretto. Riunite il distretto e diteci dove volete la
microcomunità". Questo vale per precisare che nei cassetti giace
sicuramente una richiesta, perlomeno quella del Comune di La Salle,
anche se non so come sia poi stata definita.
Noi accettiamo di votare a favore di questa convenzione, purché
l'Assessore si impegni a discutere entro la fine dell'anno...
(... interruzione ...)
...Ah, presenta degli emendamenti?... Bene, allora se ne può
discutere anche subito, perché si tratta di aspetti di fondamentale
importanza.
Ben vengano queste iniziative, purché sia garantito lo stesso
trattamento a tutti gli anziani ospiti delle comunità pubbliche e
di quelle private.
La partecipazione finanziaria della Regione deve essere
diversificata, perché è giusto che la Regione paghi l'intera retta
dell'ospite che non ha la possibilità di pagare, ma non è giusto
che la Regione paghi anche per chi ha la possibilità di pagare ben
oltre le 450.000 lire di contribuzione previste.
Come ho già detto, noi riteniamo che il parere dell'assistente
sociale sia vincolante, altrimenti si possono verificare diversità
di trattamento tra chi, pur avendo necessità di essere ospitato, si
vede passare avanti altre persone con minori necessità di
ospitalità. Ecco perché il parere dell'assistente sociale dovrebbe
essere vincolante.
Presidente
Ha chiesto la parola il Consigliere
Rollandin; ne ha facoltà.
Rollandin (UV)
Compte tenu des remarques de
l'Assesseur qui, pour ce que j'ai pu comprendre, est disponible à
mieux spécifier les deux points, je me permets de présenter deux
modifications à cette délibération.
A l'article 6,
"Le richieste di ammissione devono essere
obbligatoriamente corredate da una relazione del servizio
sociale"
, on dirait
"obbligatoriamente corredate da un
parere favorevole del servizio sociale".
A l'article 8 on dirait:
"L'assunzione di personale avviene
secondo le disposizioni previste per il personale delle
microcomunità comunali"
, afin qu'il n'y ait pas de doutes sur
les avis.
Je me permets de demander encore une éclaircissement pour mieux
comprendre l'ensemble du montant des interventions. A l'article 2
on dit
"... sovvenzioni... per rimborso spese a personale
volontario sino a un massimo di lire 1.500.000="
. Je voudrais
comprendre si un million et demi est spécifié dans son ensemble...
chaque année, chaque mois. Quelle est la période?...
(...interruption...)
... Annuelle. Bon, merci.
Presidente
Se nessun altro Consigliere intende
intervenire, dichiaro chiusa la discussione generale.
Ha chiesto la parola l'Assessore alla sanità ed assistenza
sociale, Beneforti; ne ha facoltà.
Beneforti (DC) Vorrei chiarire alcuni aspetti. Tutti sanno che
le convenzioni con le uniche tre case di riposo convenzionate con
la Regione sono andate avanti un po' alla volta, perché è vero che
le case di riposo chiedevano dei finanziamenti, ma volevano anche
una certa loro priorità nella gestione.
Anche noi siamo andati avanti un po' alla volta, cercando di
ottenere ad ogni rinnovo di convenzione qualcosa in più rispetto,
sempre allo scopo di equiparare sempre più la loro gestione a
quella delle case di riposo pubbliche. Abbiamo proceduto con molta
cautela, perché sapevamo, Consigliere Voyat, di non poter forzare
troppo la mano. Non potevamo dimenticare, infatti, che nelle case
di riposo private, avevamo oltre 270 anziani: 150 ospiti nel
rifugio di Corso Padre Lorenzo, 125 o 130 nella casa di riposo di
Piazza della Repubblica e 18 a La Salle. La somma degli ospiti di
queste tre case è pari alla somma degli anziani ospiti delle
microcomunità pubbliche.
Noi abbiamo bisogno di queste case di riposo e cercare di
arrivare a parificarle...
(...interruzione del Consigliere Rollandin...)
... Oh, ecco. Ma siccome il Consigliere Voyat faceva certe
osservazioni, io voglio precisare che noi ci stiamo adoperando per
far sì che anche le case di riposo private abbiano la stessa
gestione che noi abbiamo dato alle case di riposo pubbliche.
Ho mandato ai consiglieri regionali il rendiconto delle spese
per ristrutturazioni e costruzioni o degli investimenti previsti.
Ebbene, nel 1991, dopo aver sentito i comuni e le comunità montane
ed in modo particolare quella della Valdigne, abbiamo investito o
almeno impegnato oltre dieci miliardi in centri di microcomunità ed
in centri diurni per anziani.
Quando si è trattato di realizzare una RSA, cioè una residenza
sanitaria per anziani richiesta dal Comune di Courmayeur, ho
riunito i sindaci della Valdigne e la Comunità montana ed in
quell'occasione abbiamo stabilito insieme che la RSA doveva essere
edificata a Courmayeur. In quell'occasione il Sindaco di La Salle
non mi ha avanzato alcuna richiesta per una microcomunità pubblica
a La Salle, mentre il Sindaco di Morgex mi ha preavvisato della
futura ristrutturazione di uno stabile in cui si dovrà fare
qualcosa per gli anziani e mi ha parlato anche di una
microcomunità. Poiché in quella zona noi siamo ancora carenti, ci
serve la comunità di La Salle, perché le richieste sono tante e voi
sapete che negli elenchi delle liste di attesa ci sono molti
anziani.
E' vero che ci sono anche dei ritardi nel definire i lavori e
nel costruire, ma stiamo rivedendo tutte le microcomunità che sono
giunte verso la conclusione, per cercare di accelerare la
conclusione delle nuove microcomunità già previste o di avviare i
lavori di quelle che devono essere realizzate.
Nella lettera che ho mandato ai sindaci - e ne avevo parlato
anche con l'Associazione dei sindaci - dopo aver ricordato gli
investimenti del 1991 ho anche chiesto ai comuni di far conoscere
le iniziative che intendevano intraprendere in questo campo, prima
di suddividere la somma stanziata in nel bilancio del 1992 per le
microcomunità.
Consigliere Voyat, tu dicevi: "Questa non è partita...,
quell'altra non parte..., quell'altra ancora non va...", ma questo
dipende anche dalla volontà dei comuni, dei consorzi dei comuni...
Ce ne sono alcuni che vanno in fretta ed altri... Voi siete stati
amministratori più a lungo di me e quindi sapete benissimo com'è la
situazione. Noi cerchiamo di spingere, perché le richieste ci
arrivano...
Per quanto riguarda le modifiche, tengo a precisare che il testo
della convenzione era stato concordato in linea di massima con il
rappresentante del consiglio di amministrazione della casa di
riposo di La Salle. L'unica mia svista è relativa alla dizione
"l'assunzione di personale avviene secondo le disposizioni di legge
vigenti", mentre l'interpretazione dei miei funzionari tendeva a
far riferimento alle leggi regionali. Pertanto, posso accettare
l'emendamento proposto dal Consigliere Rollandin all'articolo
8.
Mi sta particolarmente bene anche l'aggiunta all'articolo 6
della dizione "da un parere favorevole del servizio sociale",
perché l'Assessorato è rappresentato sul territorio dagli
assistenti sociali, tramite i quali controlla tutte le situazioni.
In loro assenza noi non potremmo neanche sapere cosa avviene nelle
microcomunità, perché i comitati di gestione provvedono solo
all'attività ordinaria e ogni tanto chiedono degli acconti o a fine
anno mandano i conti. Infatti, a tutti gli assistenti sociali io
dico: "Seguite molto da vicino le microcomunità, perché voi
rappresentate sul territorio l'Assessorato alla sanità ed
assistenza sociale". Pertanto, accetto tutti e due gli
emendamenti.
Presidente
Il Consigliere Voyat ha chiesto la parola
per dichiarazioni di voto; ne ha facoltà.
Voyat (UV)
Mi fa piacere che l'Assessore abbia
accettato gli emendamenti del Consigliere Rollandin, che tendono a
garantire lo stesso trattamento nelle case di riposo pubbliche e
private, nelle quali tutti hanno la possibilità di essere ospitati
previa una relazione favorevole dell'assistente sociale.
Vorrei dire all'Assessore che, a mio avviso, è dispersivo
accettare quanto viene proposto dai singoli comuni o dalle comunità
montane, perché ci vorrebbe...
(...interruzione...)
... No, no, voglio solo dire all'Assessore Beneforti che in
passato la Giunta aveva predisposto un programma regionale di
microcomunità, approvato dal Consiglio e discusso con
l'Associazione dei sindaci ed il Presidente delle comunità montane,
in cui si prevedeva quante microcomunità o quanti posti di degenza
dovevano essere fatti in ogni distretto. Tant'è vero che in questo
Consiglio si è discusso per anni sui ritardi nella realizzazione di
una microcomunità in un distretto che pure ne aveva bisogno...
Presidente
Dovrebbe essere una dichiarazione di
voto.
Voyat (UV)
Volevo solo precisare un particolare
aspetto, anche per giustificare la nostra decisione.
Allora avevamo realizzato un programma regionale diviso per
distretti, che teneva conto della popolazione anziana e delle
richieste. Invece l'ubicazione all'interno del distretto - il
Consigliere Trione, allora Sindaco, mi fa venire in mente qualcosa
- era di competenza del distretto sanitario. Ricordo che tra Nus e
Fénis erano sorte discussioni perché la scelta era stata fatta dal
distretto sanitario.
Come ha detto l'Assessore, dovremo certamente realizzare altre
microcomunità, ma sulla base di un programma regionale, in cui sia
presente anche la voce dei distretti sanitari.
Purtroppo, le case di riposo private sono ad Aosta. Se ce ne
fossero anche altre convenzionate sul resto del territorio
regionale, forse ci troveremmo in una situazione meno drammatica
per cercare di sistemare gli anziani in strutture che li possano
ospitare come si deve.
Presidente
Do lettura degli emendamenti alla
convenzione presentati dal Consigliere Rollandin.
Emendamenti
Articolo 6 Le parole "da una relazione del servizio sociale"
vengono sostituite dalle parole "da un parere favorevole del
servizio sociale".
Articolo 8 Il secondo comma dell'articolo 8 è sostituito dal
seguente:
"L'assunzione di personale avviene secondo le disposizioni
previste per il personale delle microcomunità comunali".
Presidente
Poiché gli emendamenti sono stati accettati
dall'Assessore Beneforti, credo ci poter dare lettura della
deliberazione comprensiva degli emendamenti all'articolo 6 ed
all'articolo 8 proposti dal Consigliere Rollandin.
Deliberazione Il Consiglio
- richiamata la legge regionale 15 gennaio 1987, n. 3,
"Interventi finanziari della Regione per il funzionamento di case
di riposo gestite da istituzioni private e da enti locali";
- richiamata la deliberazione del Consiglio regionale n.
3772/VIII in data 9 maggio 1988 con la quale è stata approvata una
bozza di convenzione da stipulare con la Casa di Riposo "Casa
Famiglia" di La Salle ai sensi e per gli effetti della legge
regionale sopraindicata;
- con gli emendamenti del Consigliere Rollandin;
- visto il parere della V Commissione consiliare permanente;
delibera
1°) di approvare la sottoriportata bozza di Convenzione da
stipulare con l'Ente Parrocchia di La Salle "Casa Famiglia - Riposo
per Anziani di La Salle" per il triennio 1992/94 demandando la
sottoscrizione al Presidente della Giunta regionale;
2°) di rinviare ad un successivo provvedimento deliberativo
della Giunta regionale l'approvazione e l'impegno della spesa
prevista in lire 200.250.000 che graverà sul Capitolo del bilancio
di previsione della Regione per l'anno 1992 corrispondente al
Capitolo 61700 del bilancio di previsione della Regione per l'anno
1991 "Contributi alle Istituzioni private ed agli Enti morali nelle
spese di gestione di Case di Riposo convenzionate per anziani ed
inabili" nonché le modalità di liquidazione della spesa stessa.
Convenzione
tra
La Regione Autonoma Valle d'Aosta (di seguito indicata
"Regione"), (codice fiscale n. 80002270074), rappresentata dal
Presidente della Giunta regionale, a questo atto autorizzato in
esecuzione della deliberazione del Consiglio regionale, controllata
senza osservazioni dalla Commissione di Coordinamento,
e
il Consiglio di Amministrazione della Casa di Riposo "Casa
Famiglia" di La Salle;
in applicazione della legge regionale 15 gennaio 1987, n. 3, si
stipula la seguente convenzione;
Articolo 1
Per il periodo dal 1° gennaio 1992 al 31 dicembre 1992, la
Regione eroga alla Casa Famiglia un contributo giornaliero, in
conto gestione, per ogni persona avente il domicilio di soccorso in
un Comune nella Valle d'Aosta, ospitata dalla "Casa Famiglia" nella
misura di lire 25.000.
Tale contributo è erogato a mensilità posticipate sulla base di
fattura corredata da una distinta nominativa delle presenze.
Articolo 2
La Regione eroga, nell'anno 1992, sulla base di un preventivo
programma, a spese sostenute e documentate, in soluzione
quadrimestrale e a destinazione vincolata, le seguenti altre
sovvenzioni:
- per attività di animazione, ricreazione e riabilitazione, sino
ad un massimo di lire 2.000.000;
- per spese farmaci, ausili, protesi, materiale sanitario e di
medicazione, non fornibili dal S.S.R., sino ad un massimo di lire
2.500.000;
- per assistenza infermieristica e sanitaria, sino ad un massimo
di lire 9.000.000;
- per spese aggiornamento del personale, sino ad un massimo di
lire 1.000.000;
- per spese di manutenzione ordinaria e straordinaria sino ad un
massimo di lire 20.000.000;
- per rimborso spese a personale volontario sino ad un massimo
di lire 1.500.000=.
Articolo 3
Il numero massimo, per il 1992, degli ospiti presenti è fissato
in 18. L'importo della retta di ospitalità per l'anno 1992 è
fissato in lire 1.200.000 mensili.
Articolo 4
La Casa Famiglia lascia a disposizione di ogni ospite la somma
minima di lire 150.000= mensili per le sue minute necessità.
Alle persone ospitate non possono essere chiesti pagamenti per
qualsiasi prestazione fornita o richiesta oltre a quanto stabilito
dall'articolo 5.
Articolo 5
Per la contribuzione degli ospiti e dei familiari tenuti
all'obbligo della prestazione degli alimenti, la Casa Famiglia si
uniforma a quanto previsto per gli ospiti delle microcomunità
pubbliche della Regione.
Articolo 6
Le richieste di ammissione devono essere obbligatoriamente
corredate da un parere favorevole del servizio sociale.
Nell'esame delle domande di ammissione, inoltrate alla Casa
Famiglia, il Consiglio di Amministrazione si attiene ai seguenti
criteri generali di priorità:
a) l'essere soli, avere familiari o parenti che abbiano
gravissimi problemi di salute o gravi invalidità;
b) la non autosufficienza.
Articolo 7
L'organizzazione assistenziale interna deve, progressivamente,
articolarsi in gruppi omogenei e strutturati per soddisfare gli
specifici bisogni degli ospiti.
Articolo 8
L'organico del personale è approvato dal Consiglio di
Amministrazione, sulla base dei parametri fissati con deliberazione
della Giunta regionale n. 6312 del 27 luglio 1990.
L'assunzione di personale avviene secondo le disposizioni
previste per il personale delle microcomunità comunali.
Articolo 9
La Casa Famiglia provvede ad organizzare corsi di aggiornamento
al personale in servizio o da assumere.
Articolo 10
Il Consiglio di Amministrazione riconosce alla Regione il
diritto di pre-lazione in caso di alienazione di beni immobili di
proprietà della Casa Famiglia, al momento dell'entrata in vigore
della presente convenzione.
Articolo 11
L'esatta interpretazione della presente convenzione ed ogni
eventuale variazione dovranno essere concordate tra le parti.
Articolo 12
Entro il mese di settembre le parti si incontreranno per
determinare gli importi di cui agli articoli 1, 2 e la cifra
dell'articolo 3 per l'anno successivo. La presente convenzione
scadrà il 31 dicembre 1992 e potrà essere rinnovata tacitamente di
anno in anno sino al 31 dicembre 1994, salvo disdetta di una delle
due parti almeno tre mesi prima della scadenza di ogni anno.
Articolo 13
Le spese di registrazione della presente convenzione sono
assunte a carico della "Casa Famiglia".
Presidente
Se nessuno chiede la parola, pongo in
votazione la deliberazione emendata testé letta.
Esito della votazione
Presenti, votanti e favorevoli: 26
Il Consiglio approva all'unanimità
