Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1552 del 8 novembre 1990 - Resoconto
OGGETTO N. 1552/IX - Designazione di persone da scegliere per
la sostituzione di un membro della Commissione tributaria di
secondo grado di Aosta.
Presidente
- E' pervenuta la richiesta da parte della
Corte di Appello di Torino, ai sensi del DPR 26 ottobre 1972, n.
636, della designazione di una terna di persone che abbiano dei
requisiti che poi dirò, per sostituire il dott. Sergio Brero che si
è dimesso da questo incarico.
I requisiti delle persone da designare sono i seguenti:
- essere cittadini italiani,
- godere dei diritti civili e politici,
- essere di buona condotta,
- non aver superato al momento della nomina il 72° anno di età,
- possedere almeno il diploma di istruzione secondaria di secondo
grado di qualsiasi tipo;
- avere la residenza in uno dei comuni della circoscrizione per
la commissione di primo grado e della provincia per la commissione
di secondo grado;
- non aver riportato condanna a pena detentiva per delitti non
colposi ovvero condanna a pena detentiva o multa per violazione di
leggi tributarie, salvo gli effetti della riabilitazione.
Questi sono i requisiti soggettivi. Poi vi sono delle
incompatibilità che vanno rilevate nella formulazione delle
designazioni. Sono incompa-tibili:
- i membri del Parlamento,
- i consiglieri regionali,
- i prefetti,
- gli intendenti di finanza,
- gli amministratori degli enti che applicano tributi o che
hanno una partecipazione nel gettito dei tributi indicati
all'articolo 1,
- gli appartenenti alle forze armate in servizio permanente
effettivo,
- i dipendenti dell'amministrazione periferica delle imposte
dirette,
- le persone che esercitano abitualmente l'assistenza o la
rappresentanza di contribuenti in vertenze di carattere
tributario,
- gli esattori e i collettori delle imposte dirette.
Si fa presente che in passato la designazione della terna era:
dott. Adolfo Garbi, dott. Sergio Brero e Maria Cecilia Croatto.
Prima di tutto pongo in votazione la presa d'atto delle
dimissioni del dott. Brero.
Esito della votazione:
Presenti, votanti e favorevoli: 25
Il Consiglio prende atto all'unanimità.
Passando adesso alle designazioni, tenendo conto dei requisiti e
delle incompatibilità pregherei i Consiglieri di formulare la
terna.
Ha chiesto di parlare il Presidente della Giunta, ne ha
facoltà.
Bondaz (DC)
- Riconfermiamo il sig. Garbi e la sig.ra
Maria Cecilia Croatto.
Presidente
- Ha chiesto di parlare il Consigliere Viérin,
ne ha facoltà.
Viérin (UV)
- Nous proposons M. Robert Créton.
Presidente
- Ha chiesto di parlare il Consigliere
Rollandin, ne ha facoltà.
Rollandin (UV)
- Je me permets à mon tour de remercier
M.Brero pour l'activité qu'il a déployée pendant cette période. Je
crois que c'est une action assez difficile et j'estime que cette
charge doit être retenue une des charges importantes de la part des
responsables indiqués de l'Administration régionale.
Pendant ces années il a travaillé dans l'intérêt des Valdôtains
et a remplis sa tache avec l'attention due. Je veux le remercier au
nom du Conseil.
Presidente
- Sarà distribuita una scheda con tre
sottolineature per la votazione. Se non ci sono dei rilievi, il
voto può essere effettuato al posto. La terna di designazioni è:
Garbi, Croatto, Créton.
Si procede alla votazione per schede segrete.
Esito della votazione:
Consiglieri presenti e votanti: 28
Schede valide: 28
Schede bianche: 3
Hanno riportato voti:
- Garbi Adolfo: 17
- Croatto Maria Cecilia: 17
- Creton Robert: 16
- Casagrande: 1
Presidente
- In base all'esito della votazione, risultano
designati quali persone da scegliere per la sostituzione di un
membro della Commissione tributaria di secondo grado di Aosta, i
Signori Maria Cecilia Croatto, Robert Creton e Adolfo Garbi.
***
