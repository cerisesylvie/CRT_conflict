Classificazione
ASSISTENZA SANITARIA E OSPEDALIERA
Servizi trasfusionali



Oggetto del Consiglio n. 888 del 18 novembre 2009 - Resoconto
OGGETTO N. 888/XIII - Disegno di legge: "Nuova disciplina
delle attività trasfusionali e della produzione degli
emoderivati".
Articolo 1
(Oggetto e finalità)
1. La presente legge detta disposizioni in materia di
attività trasfusionali, allo scopo di conseguire le seguenti
finalità:
a) il raggiungimento dell'autosufficienza regionale di
sangue, emocomponenti e farmaci emoderivati;
b) un'efficace tutela della salute della collettività,
attraverso il conseguimento dei più alti livelli di sicurezza
raggiungibili nell'ambito di tutto il processo finalizzato alla
donazione e alla trasfusione del sangue;
c) lo sviluppo della medicina trasfusionale, del buon uso del
sangue e di specifici programmi di diagnosi e cura che si
realizzano in particolare nell'ambito dell'assistenza a pazienti
ematologici e oncologici, del sistema di emergenza-urgenza
sanitaria e dei trapianti.
2. La presente legge disciplina, in particolare, le attività
trasfusionali, le quali si fondano sulla donazione volontaria,
periodica, responsabile, anonima e gratuita del sangue e dei suoi
componenti, nonché la produzione di farmaci emoderivati.
Articolo 2
(Definizioni)
1. Ai fini della presente legge, si intendono per:
a) attività trasfusionali: le attività riguardanti la
promozione del dono del sangue, la raccolta di sangue intero,
emocomponenti e cellule staminali emopoietiche autologhe, omologhe
e cordonali, il frazionamento con mezzi fisici semplici e la
validazione, la conservazione e la distribuzione del sangue umano e
dei suoi componenti, nonché le attività di medicina
trasfusionale;
b) sangue: le unità di sangue umano intero omologo e
autologo;
c) emocomponenti: i prodotti ricavati dal frazionamento del
sangue con mezzi fisici semplici o con aferesi;
d) emoderivati: i farmaci plasmaderivati ovvero le specialità
medicinali estratte dall'emocomponente plasma mediante processo di
lavorazione industriale;
e) prodotti del sangue: gli emocomponenti e gli
emoderivati;
f) emovigilanza: il sistema di sorveglianza basato su una
raccolta continua e standardizzata di dati e sulla loro analisi che
monitorizza tutti gli eventi inattesi o indesiderati riferibili
alla donazione o alla trasfusione di sangue, compresi gli errori
trasfusionali e che include dati sulla prevalenza e l'incidenza di
marcatori virali nei donatori e sul numero di pazienti e di
emocomponenti trasfusi.
Articolo 3
(Donazione di sangue, emocomponenti e cellule staminali
emopoietiche)
1. Sono consentiti la donazione di sangue o di emocomponenti,
nonché il prelievo di cellule staminali emopoietiche periferiche, a
scopo di infusione per allotrapianto e per autotrapianto e di
cellule staminali emopoietiche da cordone ombelicale, all'interno
delle strutture trasfusionali autorizzate.
2. Le attività di cui al comma 1 possono essere effettuate su
persone di almeno diciotto anni di età, previa espressione del
consenso informato e verifica della loro idoneità fisica. Per le
persone di età inferiore ai diciotto anni il consenso è espresso
dagli esercenti la potestà dei genitori, dal tutore o dal giudice
tutelare. La partoriente di minore età può donare cellule staminali
emopoietiche da cordone ombelicale previa espressione del consenso
informato.
3. La donazione della placenta e del sangue da cordone
ombelicale è un gesto volontario e gratuito al quale ogni donna può
dare il proprio consenso informato al momento del parto.
4. Per l'accertamento dell'idoneità fisica del donatore e
della donatrice e per le modalità della donazione di sangue e di
emocomponenti, nonché del prelievo di cellule staminali
emopoietiche periferiche e da cordone ombelicale, si applicano i
protocolli definiti con decreto del Ministro competente in materia
di salute di cui all'articolo 3, comma 4, della legge 21 ottobre
2005, n. 219 (Nuova disciplina delle attività trasfusionali e della
produzione nazionale degli emoderivati).
Articolo 4
(Gratuità del sangue e dei suoi prodotti)
1. Il sangue non è fonte di profitto. Le spese sostenute per
la produzione e la distribuzione del sangue e dei suoi prodotti,
comprese le cellule staminali emopoietiche, non sono addebitabili
al ricevente ed escludono comunque addebiti accessori e oneri
fiscali, compresa la partecipazione alla spesa sanitaria.
2. Le attività trasfusionali rientrano nei livelli essenziali
di assistenza sanitaria e i relativi costi sono a carico della
Regione.
Articolo 5
(Livelli essenziali di assistenza sanitaria in materia di
attività trasfusionale)
1. I servizi e le prestazioni erogabili dalle strutture
dell'Azienda regionale sanitaria USL della Valle d'Aosta (Azienda
USL), in rapporto alle specifiche competenze disciplinari e alla
programmazione definita secondo le modalità di cui all'articolo 10,
con esenzione dalla partecipazione alla spesa in materia di
attività trasfusionali, comprendono:
a) le attività di produzione, volte a garantire la costante
disponibilità del sangue e dei suoi prodotti, nonché il
raggiungimento dell'obiettivo di autosufficienza regionale,
consistenti:
1) nell'esecuzione delle procedure relative all'accertamento
dell'idoneità alla donazione;
2) nella raccolta del sangue intero e di
emocomponenti;
3) nella lavorazione del sangue e degli emocomponenti,
compreso il plasma per le finalità relative alla produzione di
farmaci emoderivati e invio del plasma stesso ai centri e alle
aziende produttori di emoderivati;
4) nell'esecuzione delle indagini di laboratorio e delle
procedure di inattivazione dei patogeni finalizzate alla
certificazione dei requisiti di qualità e sicurezza previsti dalla
normativa vigente per le unità di sangue e gli emocomponenti, con
particolare riferimento alla prevenzione delle malattie
trasmissibili con la trasfusione;
5) nella conservazione e nel trasporto del sangue e degli
emocomponenti;
6) nella cessione del sangue a strutture trasfusionali di
altre Regioni;
7) nella collaborazione con le strutture trasfusionali
militari per le scorte del sangue e dei suoi prodotti, per le
urgenze sanitarie nonché per gli interventi in caso di
calamità;
8) nella trasmissione al centro regionale di coordinamento e
nella compensazione dei dati relativi alle prestazioni
effettuate;
9) nelle indagini prenatali finalizzate alla prevenzione di
problemi immunoematologici e nella prevenzione della malattia
emolitica del neonato, nonché nella tenuta di un registro dei
soggetti da sottoporre alla profilassi;
10) nelle attività immunoematologiche di riferimento per
problemi trasfusionali clinici e sierologici;
11) nella gestione di una banca di sangue congelato per le
emergenze;
12) nella gestione di una banca di cellule staminali
congelate, ottenute da sangue periferico, midollare o
cordonale;
13) nel servizio di tipizzazione tissutale;
14) nella tenuta di un registro di donatori di midollo osseo
e di donatori tipizzati per il sistema genetico HLA, in attuazione
degli articoli 2 e 4 della legge 6 marzo 2001, n. 52
(Riconoscimento del Registro nazionale italiano dei donatori di
midollo osseo);
b) le prestazioni di diagnosi e cura in medicina
trasfusionale, organizzate in relazione alla complessità della rete
ospedaliera pubblica e privata dell'ambito territoriale di
competenza, consistenti:
1) nell'esecuzione da parte dei servizi trasfusionali delle
indagini immunoematologiche sui pazienti finalizzate alla
trasfusione;
2) nella verifica dell'appropriatezza della richiesta di
sangue ed emocomponenti;
3) nell'assegnazione e nella distribuzione del sangue e degli
emocomponenti;
4) nel supporto trasfusionale nell'ambito del sistema di
emergenza-urgenza sanitaria;
5) nella pratica del predeposito a scopo
autotrasfusionale;
6) nel coordinamento e nell'organizzazione delle attività di
recupero perioperatorio e dell'emodiluizione;
7) nello svolgimento di attività di medicina trasfusionale e
di emaferesi terapeutica e di assistenza ai pazienti, sia in
costanza di ricovero sia in regime ambulatoriale;
8) nella raccolta di cellule staminali emopoietiche mediante
aferesi e loro conservazione;
9) nella promozione del buon uso del sangue;
10) nella funzione di osservatorio epidemiologico per il
territorio di competenza, ai fini dell'emovigilanza;
11) nelle ulteriori attività di diagnosi e di cura,
finalizzate alla trasfusione, individuate dalla programmazione
regionale e aziendale;
c) la promozione della donazione del sangue.
Articolo 6
(Strutturazione della rete trasfusionale regionale)
1. Le attività trasfusionali sono espletate da una rete di
strutture con compiti operativi, di programmazione e controllo o
consultivi, quali:
a) il servizio di immunoematologia e medicina trasfusionale
(SIMT), avente per bacino d'utenza l'intero territorio regionale e
collocato presso l'Ospedale regionale Umberto Parini - Hôpital
régional Umberto Parini, che svolge anche le funzioni di centro
regionale di coordinamento e compensazione (CRCC);
b) le sedi di raccolta periferiche gestite direttamente dal
SIMT o le unità di raccolta associative;
c) la struttura regionale competente in materia di attività
trasfusionali, di seguito denominata struttura competente;
d) la commissione regionale tecnico-consultiva di cui
all'articolo 9;
e) le associazioni e le federazioni di donatori di
sangue;
f) il comitato ospedaliero per il buon uso del sangue e delle
cellule staminali da sangue cordonale (COBUS).
2. Le funzioni e i compiti delle diverse strutture della rete
trasfusionale regionale sono disciplinate dal piano sangue e plasma
di cui all'articolo 10, comma 2.
Articolo 7
(Associazioni e federazioni di donatori volontari di
sangue)
1. Le associazioni di donatori volontari di sangue e le
relative federazioni concorrono al perseguimento dei fini
istituzionali del Servizio sanitario nazionale e regionale,
attraverso la promozione e lo sviluppo della donazione organizzata
di sangue e la tutela dei donatori.
2. Rientrano tra le associazioni e le federazioni di cui al
comma 1 quelle il cui statuto corrisponde alle finalità della
presente legge secondo le indicazioni fissate dal Ministro
competente in materia di salute, iscritte nel registro regionale
delle organizzazioni di volontariato e delle associazioni di
promozione sociale, istituito ai sensi dell'articolo 6 della legge
regionale 22 luglio 2005, n. 16 (Disciplina del volontariato e
dell'associazionismo di promozione sociale. Modificazioni alla
legge regionale 21 aprile 1994, n. 12 (Contributi a favore di
associazioni ed enti di tutela dei cittadini invalidi, mutilati e
handicappati operanti in Valle d'Aosta), e abrogazione delle leggi
regionali 6 dicembre 1993, n. 83, e 9 febbraio 1996, n. 5), e
convenzionate con l'Azienda USL, secondo quanto disposto
dall'articolo 6, comma 1, lettera b), della l. 219/2005.
Articolo 8
(Contributi regionali)
1. Nell'ambito dei principi e delle finalità della presente
legge, la Regione favorisce l'attività delle associazioni e delle
federazioni di cui all'articolo 7 e la loro organizzazione sul
territorio regionale.
2. La Giunta regionale determina, con propria deliberazione,
sentita la commissione regionale tecnico-consultiva di cui
all'articolo 9, i criteri per la concessione del contributo annuo a
favore delle articolazioni territoriali delle associazioni e delle
federazioni iscritte nel registro di cui all'articolo 6 della l.r.
16/2005 e operanti nel territorio regionale, in misura
proporzionale al perseguimento degli obiettivi concordati
annualmente con la commissione medesima. I contributi sono concessi
in un'unica soluzione, entro il 31 luglio successivo a quello
dell'anno di riferimento, con provvedimento del dirigente della
struttura competente.
3. Il dirigente della struttura competente, sentita la
commissione regionale tecnico-consultiva di cui all'articolo 9,
concede inoltre, nei limiti degli stanziamenti previsti dal
bilancio regionale, ai comitati regionali o ai corrispondenti
organismi delle associazioni e delle federazioni iscritte nel
registro di cui all'articolo 6 della l.r. 16/2005 e operanti nel
territorio regionale contributi a titolo di sostegno nelle spese di
gestione e di funzionamento dell'attività, secondo le seguenti
modalità:
a) determinazione del contributo erogabile, sulla base del
bilancio di previsione dell'anno in corso, calcolato secondo i
criteri di cui al comma 5;
b) liquidazione del 50 per cento del contributo, entro il 31
luglio dell'esercizio in corso;
c) liquidazione del saldo del contributo, entro il 31 luglio
dell'esercizio successivo, sulla base delle risultanze del conto
consuntivo.
4. I contributi di cui al comma 3 sono concessi previa
presentazione, entro il 10 maggio di ogni anno, da parte delle
associazioni o delle federazioni interessate, di apposita domanda
alla struttura competente, corredata del bilancio di previsione
dell'esercizio in corso e del conto consuntivo dell'esercizio
precedente. Il bilancio di previsione e il conto consuntivo devono
essere regolarmente approvati dai rispettivi organi
collegiali.
5. L'ammontare massimo dei contributi di cui al comma 3 è
pari al 90 per cento della differenza fra il totale delle entrate
derivanti dai contributi associativi, esclusi quelli erogati dalla
Regione, e da donazioni varie e il totale delle uscite risultanti
dal bilancio di previsione del comitato regionale o del
corrispondente organismo dell'associazione o della federazione per
l'esercizio in corso.
6. Qualora, ad esercizio concluso, risulti dal conto
consuntivo dell'associazione o della federazione un avanzo di
amministrazione, il contributo di cui al comma 3 è ridotto in
misura pari all'avanzo stesso. Non sono considerati avanzi di
amministrazione le somme accantonate per la realizzazione di
progetti, aventi anche durata pluriennale, approvati in sede di
bilancio di previsione.
7. I contributi previsti dal presente articolo non sono
cumulabili con altri interventi pubblici concessi per le medesime
iniziative.
Articolo 9
(Commissione regionale tecnico-consultiva)
1. Presso la struttura competente opera la commissione
regionale tecnico-consultiva per le attività di raccolta,
conservazione e distribuzione del sangue.
2. La commissione è nominata con provvedimento del dirigente
della struttura competente ed è composta:
a) dall'assessore regionale competente in materia di sanità o
da un suo delegato, che la presiede;
b) dal dirigente della struttura competente o da un suo
delegato;
c) dal direttore sanitario dell'Azienda USL o da un suo
delegato;
d) dal direttore del SIMT o da un suo delegato;
e) da quattro rappresentanti designati dalle associazioni o
dalle federazioni iscritte nel registro di cui all'articolo 6 della
l.r. 16/2005 e operanti nel territorio regionale, in numero
proporzionale a quello dei soci donatori di sangue di ciascuna, con
un minimo di un rappresentante se l'associazione o la federazione
ha un numero di soci donatori di sangue pari o superiore al 12,5
per cento del totale. Qualora le associazioni o le federazioni che
raggiungono il 12,5 per cento del totale dei donatori risultino
superiori a quattro, sono prescelti i rappresentanti delle quattro
associazioni o federazioni con il maggior numero di soci
donatori.
3. Nell'ambito degli indirizzi della programmazione sanitaria
regionale vigente, la commissione:
a) acquisisce i dati sulla raccolta e sull'utilizzo del
sangue donato nella regione;
b) esprime pareri in merito agli accordi tra l'Azienda USL e
le associazioni o le federazioni di cui all'articolo 7;
c) esprime pareri e formula proposte in merito alla
programmazione, all'organizzazione generale e al relativo
finanziamento delle attività di raccolta, conservazione e
distribuzione del sangue e di promozione della donazione, in
rapporto agli obiettivi del piano sangue e plasma di cui
all'articolo 10, comma 2;
d) esprime pareri e formula proposte in merito alle modalità
di prelievo e raccolta del sangue, con particolare riferimento
all'afflusso dei donatori nelle sedi e unità di raccolta e al
soddisfacimento delle situazioni di emergenza;
e) esprime pareri e formula proposte in merito al
coordinamento delle attività di cui alla presente legge fra le
diverse strutture della rete trasfusionale regionale;
f) esprime pareri e formula proposte in merito
all'assegnazione e distribuzione del sangue raccolto ad uso
trasfusionale e alla sua migliore utilizzazione;
g) esprime pareri e formula proposte in merito alle modalità
di definizione degli obiettivi promozionali, di reclutamento di
nuovi donatori, di partecipazione alla pianificazione della
raccolta di sangue ed emoderivati che le associazioni o le
federazioni di cui all'articolo 7 si impegnano a
raggiungere;
h) verifica i risultati dell'attività di programmazione di
cui alla lettera g), al fine della concessione dei contributi
previsti dall'articolo 8.
4. La commissione si riunisce almeno due volte all'anno, per
la definizione e per la verifica del raggiungimento degli obiettivi
di cui al comma 3, lettera g). La commissione si riunisce, inoltre,
su motivata richiesta di almeno tre dei suoi componenti.
Articolo 10
(Programmazione sanitaria in materia di attività
trasfusionali)
1. Al fine di perseguire l'obiettivo dell'autosufficienza
regionale di sangue ed emoderivati e di concorrere al perseguimento
della medesima autosufficienza a livello statale, la
Regione:
a) promuove la donazione volontaria, periodica e non
remunerata del sangue e degli emocomponenti, favorendo lo sviluppo
sul territorio delle associazioni e delle federazioni di cui
all'articolo 7;
b) istituisce il sistema informativo regionale dei servizi
trasfusionali, in raccordo funzionale con quello statale;
c) definisce annualmente il programma di autosufficienza
regionale, individuando i consumi storici, il fabbisogno reale, i
livelli di produzione necessari, le risorse, i criteri di
finanziamento del sistema, le modalità di compensazione
intraregionale e interregionale e i livelli di importazione ed
esportazione eventualmente necessari;
d) definisce le modalità per la stipulazione di convenzioni
con le ditte produttrici di emoderivati, le modalità per l'invio
del plasma alle aziende produttrici e i controlli sulla
distribuzione degli emoderivati ottenuti;
e) cura i rapporti con la sanità militare per lo scambio di
emocomponenti e delle frazioni plasmatiche;
f) effettua il controllo ispettivo delle strutture
trasfusionali in relazione alle normative e procedure definite in
ambito regionale;
g) attiva programmi di monitoraggio e controllo sui consumi
di sangue e dei suoi prodotti e sulla relativa spesa
sanitaria;
h) promuove attività di ricerca applicata e di sviluppo dei
servizi nell'area della medicina trasfusionale, anche ai fini della
riduzione del volume ematico da trasfondere;
i) promuove l'avvio di sperimentazioni gestionali ai sensi
dell'articolo 9bis del decreto legislativo 30 dicembre 1992, n. 502
(Riordino della disciplina in materia sanitaria, a norma
dell'articolo 1 della legge 23 ottobre 1992, n. 421), anche in
forma consortile tra aziende di regioni diverse;
j) elabora specifici progetti per la promozione delle
donazioni periodiche di sangue e di emocomponenti;
k) definisce gli obiettivi per l'autosufficienza integrata,
regionale e interregionale e per l'assistenza in materia
trasfusionale;
l) definisce la composizione e le modalità di partecipazione
al COBUS dei rappresentanti delle associazioni e delle federazioni
di cui all'articolo 7.
2. La Giunta regionale provvede a definire le modalità
organizzative, le funzioni e i compiti delle strutture della rete
trasfusionale regionale di cui all'articolo 6 nonché ad assicurare
il raggiungimento degli obiettivi di cui al comma 1, tramite il
piano sangue e plasma, atto di programmazione regionale approvato
con deliberazione del Consiglio regionale, sentita la commissione
di cui all'articolo 9.
Articolo 11
(Accreditamento delle strutture trasfusionali)
1. Le strutture trasfusionali che intendono ottenere
l'accreditamento devono presentare domanda alla struttura regionale
competente in materia di accreditamento di strutture in ambito
sanitario.
2. La Giunta regionale definisce, con propria deliberazione,
i requisiti per l'accreditamento e la durata del medesimo, le
procedure per la richiesta, per la verifica dei requisiti ed
eventuali misure di controllo atte a garantire che le condizioni
poste ai fini del rilascio dell'accreditamento siano rispettate, in
conformità alla normativa comunitaria e statale vigente in materia
e tenuto conto delle linee guida fornite dal Centro nazionale
sangue di cui all'articolo 12 della l. 219/2005.
Articolo 12
(Disposizioni relative alla qualità e sicurezza del sangue e
dei suoi prodotti)
1. La Giunta regionale, nel rispetto della normativa
comunitaria, statale e regionale vigente in materia:
a) adotta tutte le misure atte a garantire la
rintracciabilità delle unità di sangue, di emocomponenti e dei
farmaci emoderivati prodotti in convenzione o importati che
consentano di ricostruirne il percorso dal momento del prelievo
fino alla destinazione finale. A tal fine, emana atti di indirizzo
affinché le strutture trasfusionali adottino adeguati sistemi di
registrazione e di archiviazione dei dati che consentano
l'identificazione univoca dei donatori e delle donazioni di sangue
e dei relativi prodotti fino alla destinazione finale;
b) emana atti di indirizzo affinché le strutture
trasfusionali adottino un sistema di registrazione e di
archiviazione dei dati relativi alle informazioni fornite e a
quelle richieste ai donatori, all'accertamento dell'idoneità dei
donatori, ai controlli di laboratorio praticati sulle singole
donazioni e ai test effettuati per la distribuzione del sangue e
degli emocomponenti;
c) provvede all'istituzione di un sistema di emovigilanza che
consenta di raccogliere ed elaborare informazioni riguardanti gli
incidenti e le reazioni indesiderate connessi alla raccolta, al
controllo, alla lavorazione, alla conservazione e alla
distribuzione del sangue e dei suoi prodotti;
d) emana atti di indirizzo affinché tutte le strutture
trasfusionali istituiscano e mantengano in essere un sistema di
qualità. La gestione del sistema di qualità riguarda l'insieme di
tutte le attività svolte dalle strutture trasfusionali e in
particolare la definizione di strumenti di pianificazione,
controllo, garanzia e miglioramento continuo della qualità;
e) adotta misure che garantiscano l'anonimato e la
riservatezza delle informazioni sanitarie relative ai donatori, con
particolare riferimento a quelle ottenute ai fini dell'accertamento
dell'idoneità alla donazione;
f) adotta misure che favoriscano la partecipazione del
personale delle strutture trasfusionali ai programmi regionali e
statali di formazione per le attività trasfusionali.
2. Gli obiettivi di cui al comma 1 sono perseguiti con le
modalità definite nel piano sangue e plasma di cui all'articolo 10,
comma 2.
Articolo 13
(Disposizioni finanziarie)
1. L'onere complessivo derivante dall'applicazione
dell'articolo 8 della presente legge è determinato in euro 119.500
per l'anno 2010 e in euro 121.900 a decorrere dall'anno
2011.
2. L'onere di cui al comma 1 trova copertura nello stato di
previsione della spesa del bilancio pluriennale della Regione per
il triennio 2009/2011 nell'obiettivo programmatico 2.2.3.03
(Assistenza sociale e beneficenza pubblica).
3. Al finanziamento dell'onere di cui al comma 1 si provvede
mediante l'utilizzo per pari importo degli stanziamenti iscritti
nello stesso bilancio e nel medesimo obiettivo programmatico
2.2.3.03 (Assistenza sociale e beneficenza pubblica), al capitolo
61265 (Contributi alle associazioni donatori di sangue operanti
nella regione).
4. Per l'applicazione della presente legge, la Giunta
regionale è autorizzata ad apportare, con propria deliberazione, su
proposta dell'assessore regionale competente in materia di
bilancio, le occorrenti variazioni di bilancio.
Articolo 14
(Abrogazioni)
1. Sono abrogate le seguenti leggi regionali:
a) 22 dicembre 1980, n. 60 (Norme per la raccolta,
conservazione e distribuzione del sangue umano);
b) 27 agosto 1994, n. 63 (Modificazioni alla legge regionale
22 dicembre 1980, n. 60 (Norme per la raccolta, conservazione e
distribuzione del sangue umano)).
Président
- La parole au rapporteur, la Conseillère
Secrétaire Emily Rini.
Rini (UV)
- Merci, M. le Président. Cari colleghi e care
colleghe, il disegno di legge regionale n. 62 oggi al nostro esame
è un provvedimento di riordino e di adeguamento in materia di
attivita trasfusionali e di produzione degli emoderivati alla luce
delle copiose variazioni normative statali ed europee. Permettetemi
poi di sottolineare con grande soddisfazione, anche personale, come
il presente disegno di legge, rispetto alla legge regionale n. 60
del 22 dicembre 1980 attualmente vigente in materia, regolamenta il
prelievo di cellule staminali emopoietiche periferiche e da cordone
ombelicale. Sempre in quest'aula consiliare, con l'appoggio di
tutti i colleghi, ho presentato congiuntamente al Consigliere
Gianni Rigo, una mozione che aveva ad oggetto proprio la materia
della donazione del cordone ombelicale. Non starò oggi qui a
tediarvi ricordando nuovamente l'importanza ed il valore di tale
gesto, poiche già lo feci in occasione della presentazione della
mozione prima citata. Vorrei ricordare però come in quella
occasione avevo percepito, soprattutto in seguito all'intervento
dell'amico e collega Tibaldi, una scarsa fiducia nei confronti di
una possibile e concreta realizzazione di questo importante
obiettivo. Il collega Tibaldi infatti aveva, in maniera molto
puntuale e precisa ricordato come questa materia non fosse nuova a
quest'aula, poiché svariate volte nel passato vi erano state
discussioni e solleciti rivolti in questa direzione tristemente
caduti nel vuoto. Credo sia importante evidenziare le situazioni di
inefficienza, ma credo sia altrettanto importante e fondamentale
sottolineare anche le situazioni di efficienza. Proprio per questo
motivo permettetemi di ringraziare sinceramente l'Assessore alla
sanità Laniéce in primis e tutto il suo staff, che hanno dimostrato
una grande sensibilità nei confronti di questo tema così importante
e delicato, attivandosi in maniera operosa per poter far sì che la
donazione cordonale diventi realtà anche in Valle d'Aosta. Il mio
ringraziamento va esteso anche al personale dell'USL, che sarà
insieme alle donatrici l'attore principale di questo progetto, che
si sta attivando con grande professionalità ed impegno per il
raggiungimento di questo importante obiettivo rendendo operativo il
punto prelievo del cordone ombelicale presso il nosocomio
valdostano.
Si tratta di un provvedimento che garantirà l'autosufficienza e
la sicurezza nel settore sangue attraverso però l'atto di libera
donazione generosa e non retribuita, così come è nella cultura
propria del nostro popolo e nello spirito delle nostre leggi
fondamentali. È con grande orgoglio patriottico che mi sento in
dovere, in questa sede, di ricordare come il popolo valdostano sia
particolarmente sensibile al valore della donazione del sangue
essendo non solamente autosufficiente al proprio fabbisogno, ma in
grado di soddisfare le richieste provenienti da altre regioni.
Pour ce qui est du contenu spécifique du projet de loi, ce
dernier vise à atteindre les objectifs suivants: garantir
l'autosuffisance régionale et contribuer à l'autosuffisance
nationale en sang, en composants du sang et en médicaments dérivés
du sang; atteindre des niveaux de sécurité plus élevés tout au long
du processus comprenant le don et la transfusion de sang, en
garantissant une sauvegarde plus efficace de la santé des donneurs,
d'une part, et des receveurs, d'autre part; prévoir des conditions
uniformes pour les services de transfusion sur tout le territoire
régional; favoriser le développement de la médecine
transfusionnelle, ainsi que la bonne utilisation du sang.
In tema di contributi poi, a differenza della previsione di
quote statiche, fisse previste dalla legge regionale n. 60/1980,
proprio per consentire la promozione dell'attività delle
associazioni e delle federazioni dei donatori di sangue, il disegno
di legge in esame prevede la corresponsione annuale alle
articolazioni territoriali di tali enti di contributi determinati
in misura proporzionale al raggiungimento di obiettivi concordati
di anno in anno, andando così a valorizzare e premiare
l'efficienza, un principio questo che viene spesso annunciato e in
questo disegno di legge finalmente concretizzato. La Regione potrà
inoltre corrispondere ai comitati regionali o ai corrispondenti
organismi delle associazioni e delle federazioni di donatori
contributi a titolo di sostegno nelle spese di gestione e di
funzionamento delle attività.
Concludo analizzando un ultimo aspetto importante enunciato
dall'articolo 9 del disegno di legge che disciplina la commissione
regionale tecnico-consultiva. L'intervento normativo proposto rende
paritetica tale commissione, che prende in considerazione le
attività di raccolta, conservazione e distribuzione del sangue,
prevedendo la partecipazione di quattro rappresentanti designati
dalle associazioni e dalle federazioni di donatori operanti in
Valle d'Aosta in numero proporzionale a quello dei soci donatori di
sangue di ciascuna, oltre ai quattro rappresentanti designati dalla
Regione.
Cari colleghi, siamo dunque chiamati oggi ad esprimerci su un
disegno di legge, a parer mio, serio e ben strutturato che
riorganizza la materia delle attività trasfusionali, tenendo conto
delle novità introdotte dalle normative statali e comunitarie, con
una particolare attenzione alle innovazioni e - fattore molto
importante - orientata verso il futuro in campo medico-scientifico,
introducendo la disciplina del prelievo di cellule staminali
emopoietiche e da cordone ombelicale.
Président
- La discussion est ouverte. Je vous rappelle
que ce projet de loi a été approuvé en V
e
Commission
avec un avis favorable à la majorité et en II
e
Commission avis favorable à l'unanimité avec un amendement. Il y a
deux amendements: un amendement de la II
e
Commission à
l'article 13 et un amendement de l'Assesseur Lanièce.
La parole à la Conseillère Patrizia Morelli.
Morelli (VdAV-R)
- Merci, M. le Président. Le projet de
loi portant: "Nuova disciplina delle attività trasfusionali e della
produzione degli emoderivati", qui va supprimer la loi régionale n°
60/1980, transpose en les adaptant à la réalité et aux exigences
locales les contenus de la loi de l'Etat n° 219/2005.
Le projet n° 62 contient des innovations importantes, telles que
celles qui sont exprimées dans l'article 3 et se réfèrent en
particulier à la donation du sang de cordon collecté lors de la
naissance d'un enfant, dans le but d'utiliser les cellules souches
hématopoïétiques
qu'il contient pour traiter les cancers
hématologiques et les leucémies. Par cette loi les parents qui le
désirent pourront adhérer à la procédure concernant le don du sang
de cordon à une structure publique, afin qu'il puisse être utilisé
pour sauver des vies humaines. Il s'agit d'une intégration
importante, qui va dans le sens d'une plus large diffusion de la
culture de la solidarité. Sur cet argument le Conseil s'était déjà
penché dans la législature passée, sans parvenir à une application
concrète et dans cette législature la donation du sang de cordon a
été relancée à travers une table ronde organisée par la FIDAS et
par l'Association "San Michele Arcangelo" au mois de septembre
2008.
L'initiative, reprise par les collègues Rini et Rigo, auxquels
nous rendons mérite, a été ponctuellement recueillie par le Conseil
de la Vallée, qui a approuvé à l'unanimité une motion d'engagement,
à laquelle notre groupe a donné un soutien convaincu, car nous
pensons qu'il soit bien d'encourager dans notre région, qui est une
région historiquement animée par l'esprit de solidarité, la culture
de la donation et en ce sens nous avons appris en V
e
Commission que les phases d'
accreditamento
du personnel et
de la structure sont en cours et qu'aussitôt on pourra commencer à
informer et sensibiliser la population quant à la donation du sang
de cordon.
Pour ce qui est d'un autre aspect de la loi, celui qui concerne
la participation des associations des donneurs de sang, nous avons
dû constater que dans la phase de rédaction du projet de loi pas
toutes les associations présentes en Vallée d'Aoste avaient été
consultées et que ceci a donné lieu à des incompréhensions et à des
divergences qui, à notre avis, devraient être possiblement évitées,
lorsqu'il s'agit, comme en ce cas, de légiférer pour favoriser la
participation active de toutes les associations et donc des
citoyens à une cause noble et pour favoriser le développement de la
culture de la donation, indépendamment de l'association de
référence. La loi que nous allons supprimer fixait avec précision
les critères pour l'allocation des contributions, ce qui n'est pas
également clair dans le projet de loi n° 62, qui renvoie à la
Junte, entendue la Commission régionale technique, la faculté de
déterminer les critères pour l'allocation de la contribution
annuelle. Nous souhaitons vivement, M. l'Assesseur, que dans le
parcours d'actualisation le Gouvernement tiendra en juste compte
les instances exprimées par toutes les associations, dans le
respect du pluralisme et à tutelle aussi d'éventuelles
associations, qui pourraient s'ajouter dans l'avenir. Et en ce sens
nous vous invitons à vous y engager formellement. Merci.
Président
- La parole au Conseiller Rigo.
Rigo (PD)
- Grazie, Presidente. Il disegno di legge alla
nostra attenzione, come è stato detto molto bene dalle colleghe,
disciplina le attività trasfusionali e la produzione degli
emoderivati; in sostanza l'articolo 1 al comma 2 disciplina le
attività trasfusionali che si fondano sulla donazione volontaria.
Donazioni possiamo dire un po' speciali, donazioni che offrono un
elemento vitale del nostro corpo e che trasmettono quindi forza e
vitalità. Il sangue liquido che scorre nel nostro sistema
arterovenoso non a caso viene associato da un punto di vista
figurativo allo spirito e al vigore, ma anche alla discendenza e
alla famiglia. Donare il proprio sangue diventa così un atto di
suprema nobiltà, un aiuto a chi soffre e a chi ha bisogno di
attingere dall'esistenza altrui per conservare la propria. In Valle
d'Aosta è forte e diffusa la cultura della donazione, lo possiamo
dire ed è già stato detto molto bene: i valdostani hanno sempre
saputo dimostrare un profondo senso di solidarietà umana non solo
di fronte a fatti drammatici. Donare è un gesto di apparente
ordinaria solidarietà, un gesto che non ha clamori, che non
risponde ad una scelta emozionale, ma ad un atto di vita
quotidiana, perché ogni giorno da qualche parte c'è bisogno di
sangue, anche se nessuna campagna mediatica accompagna il gesto. Un
gesto di vera fratellanza che donne e uomini sconosciuti compiono a
favore di altre donne e uomini sconosciuti; un gesto di rara e
preziosa umanità il cui significato è direttamente legato alla
vita. Ancor più profondo oggi nel nostro mondo ricco e moderno
caratterizzato dall'egoismo in un tempo che è il prodotto della
disgregazione dei legami sociali, di una società fortemente
competitiva e utilitaristica. Donare vuol dire riconoscere che
tutti, donne e uomini, sono uguali in un momento in cui le vicende
della storia e della politica ripropongono un conflitto fra razze e
culture che invece devono coesistere nel rispetto del fondamentale
diritto alla vita in salute. La "cultura" della donazione del
sangue - lo voglio ricordare - ha inoltre aperto le porte verso
un'altra "cultura": quella della donazione degli organi. La nuova
disciplina delle attività trasfusionali che siamo chiamati ad
approvare è frutto di questa cultura e dell'impegno dei tanti e
tanti anonimi donatrici e donatori a cui va il nostro sincero
ringraziamento.
Una storia, una cultura che ha tracciato un solco preciso, netto
e che il disegno di legge riprende e rafforza. Cosa voglio dire? La
donazione del sangue in Valle d'Aosta ha compiuto quest'anno 60
anni. La prima riunione ufficiale organizzata per ricreare l'AVIS
si è svolta al dopolavoro Cogne il 12 giugno 1949. Il principio
fondamentale su cui si basava allora la nuova associazione era la
donazione gratuita ed anonima del sangue, per distinguersi da altri
gruppi che organizzavano le trasfusioni con il pagamento delle
donazioni. Sul retro dei moduli di allora di adesione
all'associazione i volontari sottoscrivevano una dichiarazione di
impegno che si concludeva con la frase:
"la trasfusione del
sangue è volontaria, anonima e gratuita"
. Il primo anno gli
associati non raggiungevano le 50 unità, ma l'attività della nuova
associazione fu subito benevolmente accolta in città e il numero
dei donatori aumentò velocemente. "Le Pays d'Aoste" in un articolo
pubblicato il 1° ottobre 1949 in occasione della "Prima giornata
del donatore" così descriveva quell'avvenimento:
"L'AVIS,
costituita fin dal 1937, aveva interrotto la sua attività nel corso
della guerra. Ricostituita per opera soprattutto dell'infaticabile
e volitivo dottor Vogliazzo, si ripromette una proficua attività in
favore di chiunque si trovi in disperati frangenti; funzione
sociale dunque cui non possiamo che fervidamente plaudire"
. La
strada era stata tracciata e pian piano, grazie alla vicinanza
dell'Amministrazione comunale di Aosta, della Regione e
successivamente dei Comuni, da quel primo nucleo crebbe e si
ramificò l'attuale associazionismo. Le finalità di allora sono però
ancora quelle di oggi, richiamate nei principi contenuti
nell'articolo 1 del disegno di legge: raggiungere e mantenere
l'autosufficienza; raccogliere sangue da donatori periodici e
perciò controllati, che donano in forma disinteressata, anonima e
gratuita; il sangue non può essere oggetto di commercio.
Sessant'anni dopo l'Associazione AVIS non è più sola, sono nati
altri soggetti e per questo il disegno di legge ne regolamenta
l'attività, stabilendo: che le associazioni o federazioni devono
essere iscritte all'Albo regionale del volontariato; il meccanismo
di assegnazione dei contributi per la promozione che le sezioni
svilupperanno durante l'anno in base ad obiettivi prestabiliti e il
meccanismo puntugliosamente descritto di assegnazione di contributi
alle federazioni per lo svolgimento dell'attività istituzionale; la
composizione paritetica della commissione che regola il sistema
trasfusionale e controlla l'attività e il raggiungimento degli
obiettivi.
Alcune osservazioni in merito. Le associazioni dei donatori sono
essenziali, lo abbiamo visto: senza la loro attività il numero dei
cittadini che generosamente dona il sangue sarebbe di gran lunga
inferiore. Proprio per questo il numero dei donatori cresce ogni
anno. Il sostegno finanziario è importante per mantenere viva
l'attività promozionale. Il nuovo meccanismo che lega i contributi
al raggiungimento di obiettivi predefiniti e che spinge le
associazioni a progettare l'attività futura è un passo in avanti e
non può che fare del bene. Questi meccanismi però non potranno
essere legati all'incremento del numero delle donazioni, perché
tale aspetto dipende esclusivamente dal centro trasfusionale, SIMT,
e dalla sua organizzazione. Già da molti anni infatti la gestione
delle chiamate dipende dal sistema sanitario, l'associazione ha
invece il compito di cercare sempre nuovi donatori. Gli obiettivi
potranno essere legati all'incremento degli aspiranti donatori,
all'organizzazione di un numero maggiore di manifestazioni
promozionali, ad una maggiore sensibilizzazione dei donatori per
essere più disponibili a donare il sangue in forme anche diverse da
quelle consuete. La composizione paritetica della commissione
prevista, oltre a riconoscere il ruolo fino ad oggi svolto dalle
associazioni, garantisce un equilibrio tra le necessità del sistema
sanitario e la giusta tutela dei donatori.
Questo disegno di legge, è stato bene ricordato, contiene infine
un'importante novità: regolamenta la donazione, il prelievo e la
conservazione di cellule staminali del sangue del cordone
ombelicale.
"La naturale conclusione
- è stato detto -
di
un percorso che ha preso avvio con la mozione approvata
all'unanimità da questo Consiglio"
. Oggi abbiamo una proposta
definita, ma nel frattempo l'azienda USL della Valle d'Aosta ha
avviato da tempo l'iter per l'accreditamento della struttura di
raccolta e per il percorso formativo del personale. È già stato
detto, lo ripeto, che nel cordone ombelicale ci sono cellule
staminali particolari capaci di trasformarsi in tutti i diversi
tipi di cellule del sangue e
"il trapianto di cellule
staminali
- ho trascritto dal sito della Presidenza del
Consiglio dei ministri -
rappresenta una terapia salvavita
consolidata e di grande successo per la cura di numerose e gravi
malattie"
.
Il disegno di legge afferma il principio che la conservazione
del sangue del cordone ombelicale rappresenta un interesse primario
per il servizio sanitario nazionale. Fino ad oggi chi voleva
conservare le staminali cordonali aveva un'unica possibilità:
pagare circa 2.000 euro (più 200 all'anno di canone) per spedire la
sacca ad una biobanca estera, perché non è facile riuscire a donare
il cordone ad una banca pubblica. I punti nascita attrezzati a fare
la raccolta sono soltanto 200 in tutto il Paese. Il risultato è che
nel 2007 su 570.000 parti i cordoni conservati per la donazione in
banche pubbliche sono stati pochi. Pochissimi in confronto a quelli
inviati all'estero a strutture private; un numero che peraltro,
secondo le ultime stime del 2008, è destinato a raddoppiare. Questo
nostro provvedimento allora può essere utile a sconfiggere il Far
west, come viene chiamato, creato dal miraggio del business e
dall'umana speranza. Mentre in Italia si continua a disciplinare
malamente e a materia, prima con un emendamento al decreto
"milleproroghe" di questa primavera, poi prorogando un'ordinanza
sulla conservazione delle staminali in biobanche private estere e
in attesa di un decreto del Ministero del lavoro per la
conservazione di sangue cordonale per uso autologo, la Valle
d'Aosta offre il suo contributo nella direzione di una donazione
solidaristica, gratuita, pubblica, in legalità e trasparenza. Per
le considerazioni che ho cercato di esprimere, annuncio il voto
favorevole del gruppo del Partito Democratico. Grazie.
Président
- La parole au Conseiller Secrétaire
Tibaldi.
Tibaldi (PdL)
- I principi, le finalità e le
impostazioni, l'impalcatura di questo disegno di legge, che sono
stati descritti precisamente dalla relatrice e nei quali ci
riconosciamo, sono condivisi anche dal nostro gruppo consiliare,
pertanto non sto a soffermarmi su ciò che è stato detto, ribadito e
sottolineato da chi mi ha preceduto. Vorrei soffermarmi invece,
anche per economia dei tempi dei lavori, su quello che non ci
convince di questo disegno di legge. Anzitutto sappiamo che il
provvedimento è stato costruito a tavolino da una sola associazione
con l'organo esecutivo, associazione che ha avuto una parte
importante nella storia della donazione in Valle d'Aosta, ovvero
l'AVIS, che dopo 60 anni raccoglie oggi circa 3.000 iscritti e che
ha sviluppato un'articolazione territoriale di tutto rispetto. Ciò
ovviamente contribuisce a dare lustro alla medesima e a quanto
l'associazione produce a vantaggio della comunità valdostana e
anche di soggetti esterni alla comunità valdostana che abbisognano
di sangue e di emoderivati. Abbiamo raccolto in commissione anche
una pacata, ma determinata lamentala da parte dell'Associazione
FIDAS, la quale è stata coinvolta successivamente nella fase dei
lavori, diciamo a proposta confezionata, sulla base del fatto che
la FIDAS è nata successivamente e la sua attività, seppur lodevole,
non è riuscita ad avere un numero così ampio di iscritti e di
donazioni, sono tuttavia 600 gli iscritti effettivi anche di questa
donazione. Direi che tale dinamismo che si è creato nel settore non
va certamente letto come una rivalità, ma ha contribuito a
raccogliere ulteriori sentimenti di donatori che l'AVIS non è
riuscita a raggiungere, che invece è riuscita a raggiungere la
FIDAS attraverso il settore pubblico e in particolare delle forze
dell'ordine.
Detto questo a premessa, quali sono i punti che ci lasciano
perplessi? Innanzitutto l'articolo 3 è un passo avanti, e
ringraziamo i colleghi Rini e Rigo che con una mozione approvata
all'unanimità dal Consiglio hanno riportato all'attenzione
dell'aula quello che anche il nostro gruppo fece qualche anno fa,
allora con il medesimo successo in termini di voti, ma con una
minore attenzione a livello esecutivo nel portare avanti il
progetto. L'accreditamento del personale specializzato per
raccogliere le cellule staminali del sangue cordonale sta
procedendo anche se lentamente, nel momento in cui abbiamo
perfezionato l'audizione in commissione eravamo al 70 per cento del
personale formato e speriamo che, secondo le intenzioni che ci sono
state comunicate, l'accreditamento previsto per gennaio 2010 si
realizzi in tutti i suoi dettagli. I punti dolenti sono gli
articoli 8 e 9. All'articolo 8 si parla di contributi regionali, il
comma 2 demanda alla Giunta la definizione dei criteri per la
concessione dei benefici senza indicare quali possono essere le
direttrici di questi criteri, a differenza di quanto faceva la
legge n. 60/1980 che stabiliva due punti fermi. È vero che quella
legge è superata, ma è vero anche che in quella legge c'erano delle
sicurezze che oggi sono demandate all'attenzione della Giunta. Il
punto ancor più dolente è che questi contributi saranno erogati in
misura proporzionale al perseguimento degli obiettivi concordati
annualmente con la commissione regionale tecnico-consultiva,
abolendo conseguentemente le quote fisse previste dalla legge
regionale n. 60/1980, modificata nel 1994. Questa modalità di
erogazione dei contributi alle associazioni ci risulta palesemente
contraria alla legge n. 219/2005, legge quadro nazionale,
precisamente all'articolo 6, dove è scritto:
"con uno o più
accordi tra Governo, Regioni e Province autonome sanciti dalla
Conferenza permanente per i rapporti tra Stato, le Regioni e le
Province autonome... viene adottato
- lettera b dell'articolo -
uno schema tipo per la stipula di convenzioni con le
associazioni e federazioni di donatori di sangue per permettere la
partecipazione delle stesse alle attività trasfusionali. Lo schema
tipo di convenzione individua anche le tariffe di rimborso delle
attività associative uniformi su tutto il territorio nazionale.
Viene comunque garantita alle associazioni e federazioni di
donatori di sangue la più ampia partecipazione alla definizione
dell'accordo e alla programmazione regionale e locale delle
attività trasfusionali"
. Mi risulta che ci sia stato un accordo
il 20 novembre 2008 e che sia stato sottoscritto anche dalla Valle
d'Aosta, quindi non riusciamo a capire come mai un accordo sancito
a quel livello istituzionale e una legge quadro qual è la n. 219
vengano oggi sottovalutati, per non dire ignorati dalla stesura
dell'articolo 8 del disegno di legge in questa forma. Ecco che
questo è un punto sul quale ci siamo soffermati anche durante
l'esame in V Commissione e alle cui domande non sono state fornite
risposte convincenti né dall'Assessore, né dai tecnici.
L'altro articolo che non ci convince è l'articolo 9 ed è
importante perché stabilisce quali sono le modalità di
determinazione dei componenti della commissione regionale
tecnico-consultiva ed è la lettera e) quella che è stata messa in
discussione, perché, secondo questa lettera, devono essere
individuati 4 rappresentanti dalle
"associazioni o federazioni
iscritte nel registro di cui all'articolo 6 della legge regionale
n. 16/2005... in numero proporzionale a quello dei soci donatori di
sangue di ciascuna, con un minimo di un rappresentante se
l'associazione o la federazione ha un numero di soci donatori di
sangue pari o superiore al 12,5 per cento del totale"
, con una
clausola che, qualora questa soglia non venga raggiunta, siano
prescelti i rappresentanti delle 4 associazioni o federazioni con
il maggior numero di soci donatori. È vero che questo numero oggi
può garantire anche la presenza di un rappresentante della
federazione minoritaria, ma è vero che la partecipazione dei 4
rappresentanti delle associazioni dei donatori sarebbe preferibile
fosse interpretata secondo dei criteri che diano maggiori garanzie
di rappresentatività sia alla federazione minoritaria, ma anche ad
eventuali altri enti associativi che un domani possono concorrere
sul mercato della raccolta del sangue. A noi pare che questa soglia
del 12,5 per cento sia abbastanza alta... se un'associazione anche
di categoria più ristretta si affaccia su questo scenario... il
12,5 è veramente una soglia importante. Ci pare che questa
limitazione a 4 rappresentanti voglia mortificare tale dinamismo
che in questi ultimi anni è stato foriero di aspetti positivi,
altrimenti anche l'AVIS, con tutta l'attenzione che le possiamo
riconoscere, rischiava in una situazione di monopolio di sedersi su
sé stessa. È bene precisare che l'AVIS oggi è l'ente che percepisce
la totalità dei contributi messi a disposizione, mentre l'altra
associazione non li percepisce o eventuali altre associazioni che
si volessero affacciare su questo scenario sarebbero penalizzate
comunque, ma qui non è un discorso di chi percepisce o non
percepisce: è un discorso di equità e di rappresentatività che, a
nostro avviso, avrebbero potuto essere calibrate in maniera più
ragionata nella riformulazione di una legge che è valida nei
principi e nell'impalcatura, ma che ha queste due zone d'ombra che,
a nostro avviso, non sono state né colmate, né affrontate fino in
fondo né in commissione, né oggi.
C'è ancora un punto: quello del piano sangue e plasma, che
riconosce è vero al Consiglio una funzione propulsiva, anche di
approfondimento, elaborativa che prima non c'era nella legge del
1980 e che rappresenta sotto questo profilo una nota positiva in
tale disegno di legge. È un piano sangue che provvede ad una
pianificazione ed è auspicabile che le disattenzioni che sono state
evidenziate negli articoli 8 e 9 possano in qualche misura essere
colmate nella redazione e nell'approvazione del piano sangue, il
quale si riferisce ad un periodo di tempo che si dice essere
triennale, ma che non viene scritto da nessuna parte, forse
l'emendamento dell'Assessore va in questa direzione.
Fatte queste considerazioni, voteremo favorevolmente la maggior
parte degli articoli, non voteremo quelli che ci paiono oggetto di
censura motivata come ho detto e ci asterremo sul voto finale della
legge.
Président
- Nous sommes toujours en discussion générale.
S'il n'y a pas d'autres conseillers qui souhaitent intervenir, je
ferme la discussion générale.
La parole à l'Assesseur à la santé, au bien-être et aux
politiques sociales, Albert Lanièce.
Lanièce A.
- Grazie, Presidente. Sono già state dette
tantissime cose riguardo questa legge. Ringrazio la relatrice,
ringrazio il Presidente della V Commissione ed i Commissari che
hanno voluto concentrarsi su questa modifica di legge importante.
Permettetemi di ringraziare in modo particolare coloro che sono
l'oggetto di questa legge: i donatori, quindi l'AVIS Valle d'Aosta
che quest'anno compie i 60 anni di fondazione della sezione di
Aosta e poi sono gemmate tutte le altre sezioni regionali, che sono
una ventina in Valle d'Aosta dalla più piccola, quella di Introd,
alla più grande quella di Aosta, dove è presente questo spirito di
donazione che è ben rimarcato nella nostra regione. Devo
ringraziare anche una nuova associazione che da alcuni anni si è
affacciata nel panorama valdostano: il gruppo di donatori volontari
di sangue appartenenti alla Polizia di Stato e al personale civile
del Ministero dell'Interno della Regione Valle d'Aosta denominata
"San Michele Arcangelo", la quale ringraziamo per il contributo che
dona alla nostra regione, così come ringrazio tutti i donatori che
non sono iscritti ad alcuna associazione, ma regolarmente
partecipano a questo importante atto della donazione del sangue,
che è alla base di importanti azioni nell'ambito sanitario. Non mi
dilungo oltre perché sono già stati enunciati tutti i principi
della legge. Ringrazio ancora coloro che hanno partecipato al
dibattito e credo che questa legge contribuisca a migliorare
ulteriormente tutto l'aspetto riguardante la donazione del sangue
nella nostra regione.
Per quanto riguarda l'emendamento, è un emendamento all'articolo
10 dove si inserisce la parola "triennale" all'atto di
programmazione relativo al piano sangue, che verrà presentato in
Consiglio ogni tre anni. Grazie.
Président
- On peut passer à l'examen article par
article.
Je soumets au vote l'article 1
er
:
Conseillers présents et votants: 33
Pour: 33
Le Conseil approuve à l'unanimité.
Président
- Article 2: même résultat. Article 3: même
résultat. Article 4: même résultat. Article 5: même résultat.
Article 6: même résultat. Article 7: même résultat. Je soumets au
vote l'article 8:
Conseillers présents: 33
Votants: 26
Pour: 26
Abstentions: 7 (Bertin, Giuseppe Cerise, Chatrian, Lattanzi,
Patrizia Morelli, Tibaldi, Zucchi)
Le Conseil approuve.
Président
- Je soumets au vote l'article 9:
Conseillers présents: 33
Votants: 30
Pour: 30
Abstentions: 3 (Lattanzi, Tibaldi, Zucchi)
Le Conseil approuve.
Président
- A l'article 10 il y a l'amendement de
l'Assesseur Albert Lanièce, qui récite:
Emendamento
Al comma 2 dell'articolo 10, dopo le parole "atto di
programmazione regionale" è inserita la parola "triennale".
Je soumets au vote l'article 10 dans le texte ainsi amendé:
Articolo 10
(Programmazione sanitaria in materia di attività
trasfusionali)
1. Al fine di perseguire l'obiettivo dell'autosufficienza
regionale di sangue ed emoderivati e di concorrere al perseguimento
della medesima autosufficienza a livello statale, la
Regione:
a) promuove la donazione volontaria, periodica e non
remunerata del sangue e degli emocomponenti, favorendo lo sviluppo
sul territorio delle associazioni e delle federazioni di cui
all'articolo 7;
b) istituisce il sistema informativo regionale dei servizi
trasfusionali, in raccordo funzionale con quello statale;
c) definisce annualmente il programma di autosufficienza
regionale, individuando i consumi storici, il fabbisogno reale, i
livelli di produzione necessari, le risorse, i criteri di
finanziamento del sistema, le modalità di compensazione
intraregionale e interregionale e i livelli di importazione ed
esportazione eventualmente necessari;
d) definisce le modalità per la stipulazione di convenzioni
con le ditte produttrici di emoderivati, le modalità per l'invio
del plasma alle aziende produttrici e i controlli sulla
distribuzione degli emoderivati ottenuti;
e) cura i rapporti con la sanità militare per lo scambio di
emocomponenti e delle frazioni plasmatiche;
f) effettua il controllo ispettivo delle strutture
trasfusionali in relazione alle normative e procedure definite in
ambito regionale;
g) attiva programmi di monitoraggio e controllo sui consumi
di sangue e dei suoi prodotti e sulla relativa spesa
sanitaria;
h) promuove attività di ricerca applicata e di sviluppo dei
servizi nell'area della medicina trasfusionale, anche ai fini della
riduzione del volume ematico da trasfondere;
i) promuove l'avvio di sperimentazioni gestionali ai sensi
dell'articolo 9bis del decreto legislativo 30 dicembre 1992, n. 502
(Riordino della disciplina in materia sanitaria, a norma
dell'articolo 1 della legge 23 ottobre 1992, n. 421), anche in
forma consortile tra aziende di regioni diverse;
j) elabora specifici progetti per la promozione delle
donazioni periodiche di sangue e di emocomponenti;
k) definisce gli obiettivi per l'autosufficienza integrata,
regionale e interregionale e per l'assistenza in materia
trasfusionale;
l) definisce la composizione e le modalità di partecipazione
al COBUS dei rappresentanti delle associazioni e delle federazioni
di cui all'articolo 7.
2. La Giunta regionale provvede a definire le modalità
organizzative, le funzioni e i compiti delle strutture della rete
trasfusionale regionale di cui all'articolo 6 nonché ad assicurare
il raggiungimento degli obiettivi di cui al comma 1, tramite il
piano sangue e plasma, atto di programmazione regionale triennale
approvato con deliberazione del Consiglio regionale, sentita la
commissione di cui all'articolo 9.
Conseillers présents et votants: 33
Pour: 33
Le Conseil approuve à l'unanimité.
Président
- Article 11: même résultat. Article 12: même
résultat. A l'article 13 il y a l'amendement de la II
e
Commission, qui récite:
Emendamento
L'articolo 13 è sostituito dal seguente:
"Articolo 13
(Disposizioni finanziarie)
1. L'onere complessivo derivante dall'applicazione
dell'articolo 8 della presente legge è determinato in euro 119.500
per l'anno 2010 e in euro 121.900 a decorrere dall'anno
2011.
2. Con riferimento al bilancio pluriennale della Regione per
il triennio 2009/2011:
a) l'onere di cui al comma 1 trova copertura nello stato di
previsione della spesa nell'obiettivo programmatico 2.2.3.03
(Assistenza sociale e beneficenza pubblica);
b) al finanziamento dell'onere si provvede mediante utilizzo
per pari importi degli stanziamenti iscritti nel medesimo obiettivo
programmatico al capitolo 61265 (Contributi alle associazioni
donatori di sangue operanti nella regione).
3. Con riferimento al bilancio di previsione per il triennio
2010/2012 l'onere di cui al comma 1 trova copertura e finanziamento
nello stato di previsione della spesa nell'unità previsionale di
base 1.9.1.11 (Spese per il servizio sanitario regionale).
4. Per l'applicazione della presente legge, la Giunta
regionale è autorizzata ad apportare, con propria deliberazione, su
proposta dell'assessore regionale competente in materia di
bilancio, le occorrenti variazioni di bilancio.".
Je soumets au vote l'article 13 comme substitué par
l'amendement:
Conseillers présents et votants: 33
Pour: 33
Le Conseil approuve à l'unanimité.
Président
- Article 14: même résultat. Je soumets au vote
la loi dans son ensemble:
Conseillers présents: 33
Votants: 30
Pour: 30
Abstentions: 3 (Lattanzi, Tibaldi, Zucchi)
Le Conseil approuve.
