Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 55 del 27 gennaio 1983 - Resoconto
OGGETTO N. 55/VII - RATIFICA DI DELIBERAZIONI ADOTTATE DALLA
GIUNTA REGIONALE IN VIA D'URGENZA.
Oggetto n. 5795 in data 29 ottobre 1982:
Concessione di un contributo al Comune di Saint-Christophe
per spese di opere di urbanizzazione. Approvazione, finanziamento e
liquidazione della spesa.
PRESIDENTE:
Ha chiesto di parlare il Consigliere Martin,
ne ha facoltà.
MARTIN - (U.V.P.):
La domanda che faccio non si riferisce
a questa delibera in particolare ma ad una serie di delibere che
hanno per oggetto la concessione di contributi ai diversi Comuni.
Vorrei solo sapere su che base vengono liquidati questi contributi,
cioè se c'è un parametro fisso oppure se la Giunta valuta di volta
in volta, a secondo dell'opera o del Comune interessato.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Vorrei sapere se esiste un elenco di
tutti i Comuni che hanno ottenuto contributi straordinari e se
nell'arco di un anno tutti i Comuni hanno poi avuto qualche
contributo, oppure se esistono dei Comuni che hanno avuto necessità
maggiori per cui si è intervenuti più volte.
PRESIDENTE:
Ha chiesto di parlare l'Assessore ai Lavori
Pubblici Borbey, ne ha facoltà.
BORBEY - (D.C.):
Abbiamo parlato in Giunta di questo
problema: questo contributo al Comune di Saint-Christophe è un caso
particolare, non è che attualmente la Regione dà dei contributi ai
Comuni per opere di urbanizzazione. C'è quel famoso capitolo - l'ho
già detto in sede di bilancio, dove ci sono 300 milioni. Immaginate
un po' su 70 Comuni 300 milioni in bilancio per contributi ai
Comuni è proprio una inezia, perché comporta meno di 4 milioni a
Comune. Quindi in quel capitolo sulla finanza locale si dice
Contributi Particolari ai Comuni, si interviene in caso di estrema
e particolare necessità, proprio perché abbiamo fatto la legge del
decentramento.
Questo contributo la Giunta regionale ha ritenuto doveroso darlo
al Comune di Saint-Christophe perché, se vi ricordate, quella
famosa legge o un'interpretazione di legge sui famosi oneri di
urbanizzazione, il Comune di Saint-Christophe ha chiesto a
determinate imprese gli oneri di urbanizzazione e per legge non
poteva chiederle. Siamo noi che avevamo dato questa interpretazione
ai Comuni ai quali abbiamo detto di richiedere gli oneri di
urbanizzazione a questi privati che costruivano in quel periodo. Le
imprese private hanno ricorso ed il TAR ha dato loro ragione. Il
Comune ha dovuto restituire questi fondi indebitamente richiesti
come oneri di urbanizzazione. Logicamente il Comune, quando ha
introitato questi fondi, li ha adoperati per delle opere di
urbanizzazione, di fognatura, di strade in quelle zone dove erano
state assentite e date licenze e le concessioni edilizie. Al che si
è trovato scoperto di 124 milioni. La Regione proprio per questo
caso particolare di interpretazione errata data dagli uffici
dell'urbanistica e da noi, come Consiglio, ha ritenuto doveroso di
rimediare verso il Comune di Saint-Christophe in questa
maniera.
PRESIDENTE:
Ha chiesto di parlare il Consigliere Martin,
ne ha facoltà.
MARTIN - (U.V.P.):
Non mi riferisco solo a questo oggetto
in particolare, ma alle diverse delibere che sono più o meno fatte
nello stesso modo. Mi va bene la risposta sul Comune di
Saint-Christophe, ma io chiedevo perché 100 milioni su 124 a
Saint-Christophe? Perché 50 milioni su 58 a Gressoney-Saint-Jean?
Perché solo 7 milioni su 50 a Doues? Con quale criterio si
determinano queste percentuali?
PRESIDENTE:
Ha chiesto di parlare l'Assessore ai Lavori
Pubblici Borbey, ne ha facoltà.
BORBEY - (D.C.):
Posso dire alcune cose perché
logicamente è la Presidenza della Giunta che ha seguito da vicino
la questione. Per quanto riguarda il Comune di Doues, è stato fatto
un esproprio, è stato acquistato un immobile ma in base alla legge
865 di esproprio. Ora, questa legge è per l'esproprio dei terreni,
c'è la legge ben specifica perché il Comune paga due volte il
valore agricolo del terreno stabilito dall'UTE. La Regione, in base
alla sua legge regionale, integra da 5 a 7 volte, a seconda se è
coltivatore diretto o meno, il valore stabilito dall'Assessorato
Agricoltura e Foreste all'inizio dell'anno. Per i fabbricati invece
l'esproprio non prevede niente a livello regionale, quindi è stato
dato un contributo al Comune di Doues perché dovevano espropriare,
ma gli mancavano 7 milioni per pagare. Ritengo sia avvenuto
così.
In ogni caso prego il Consigliere Martin di prendere contatto
con il Presidente della Giunta.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità
Oggetto n. 6652 in data 3 dicembre 1982:
Concessione di un contributo al Comune di Gressoney-Saint-Jean
per spese di acquisto di un terreno da destinare ad attività
socio-ricreative. Approvazione finanziamento e liquidazione della
spesa.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità
Oggetto n. 6653 in data 3 dicembre 1982:
Concessione di un contributo al Comune di Doues per acquisto di
un immobile da destinare ad attività socio-culturali. Approvazione,
finanziamento e liquidazione della spesa.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità
Oggetto n. 6654 in data 3 dicembre 1982:
Concessione di un contributo al Comune di Antey-Saint-André per
spese di progettazione dell'edificio municipale. Approvazione,
finanziamento e liquidazione della spesa.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità
Oggetto n. 6655 in data 3 dicembre 1982
:
Concessione di un contributo al Comune di Nus per spese inerenti
l'esecuzione di lavori pubblici. Approvazione, finanziamento e
liquidazione della spesa.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
Oggetto n.6656 in data 3 dicembre 1982:
Concessione di un contributo al Comune di Hône per spese di
acquisto materiale per arredamento. Approvazione, finanziamento e
liquidazione della spesa.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
Oggetto n. 6657 in data 3 dicembre 1982
:
Concessione di un contributo al Comune di Arnad per danni
alluvionali. Approvazione, finanziamento e liquidazione della
spesa.
PRESIDENTE:
Ha chiesto di parlare il Consigliere Cout, ne
ha facoltà.
COUT - (P.C.I.):
Dalla deliberazione non si capisce bene
quali interventi siano stati fatti, qui si dice che la
documentazione presentata attestava che i danni causati erano di
lire 120 milioni ed è stato dato un contributo di 50 milioni.
Vorrei sapere qualcosa di più preciso e, per i vari torrenti di
Arnad, a che punto si è con le sistemazioni dei danni alluvionali
che sono stati arrecati quando abbiamo avuto piogge particolarmente
abbondanti.
PRESIDENTE:
Ha chiesto di parlare l'Assessore ai Lavori
Pubblici Borbey, ne ha facoltà.
BORBEY - (D.C.):
Le spese fatte dal Comune di Arnad per
opere pubbliche sono verificate a livello di esecuzione lavori ed a
livello contabilità dall'Assessorato ai Lavori Pubblici, quindi,
per quanto riguarda quei 120 milioni di lavori eseguiti dal Comune
di Arnad si tratta di opere di fognatura ed acquedotti e, in modo
particolare, di ripristino di strade. Sono lavori eseguiti
effettivamente dal Comune di Arnad.
Il contributo di 50 milioni è un discorso inerente
all'impostazione di bilancio e forse alle possibilità finanziarie
che hanno in questo momento i vari Comuni ed è il Presidente della
Giunta che ha proposto alla Giunta queste cifre.
PRESIDENTE:
Ha chiesto di parlare l'Assessore
all'Agricoltura e Foreste Marcoz, ne ha facoltà.
MARCOZ - (U.V.):
Vorrei solo aggiungere un'ulteriore
precisazione alla domanda del Consigliere Cout: per quanto riguarda
la situazione dei lavori dei torrenti Va e Brouve manca solo un
ponticello, poi i lavori dell'alveo saranno ultimati.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
Oggetto n. 6658 in data 3 dicembre 1982
:
Concessione di un contributo al Comune di Etroubles per spese di
ristrutturazione di un edificio da destinare a centro sociale.
Approvazione, finanziamento e liquidazione della spesa.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
Oggetto n. 6659 in data 3 dicembre 1982:
Concessione di un contributo al Comune di Rhêmes-Notre-Dame per
danni conseguenti a valanghe. Approvazione, finanziamento e
liquidazione di spesa.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
Oggetto n. 6660 in data 3 dicembre 1982:
Concessione di un contributo al Comune di Morgex per spese di
acquisto di un veicolo cingolato. Approvazione, finanziamento e
liquidazione di spesa.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
Oggetto n. 6661 in data 3 dicembre 1982
:
Concessione di un contributo al parroco di La Magdeleine per i
lavori di sistemazione del porticato della scalinata e del piazzale
della chiesa. Approvazione, finanziamento e liquidazione di
spesa.
PRESIDENTE:
Ha chiesto di parlare il Consigliere
Carlassare, ne ha facoltà.
CARLASSARE - (Dem. Prol. - Nuova Sin.):
Questa delibera
può essere considerata una perla nel suo genere. Sollecito
l'attenzione del Consiglio e mi permetto di leggerla:
"Il Presidente della Giunta regionale, Mario Andrione, riferisce
alla Giunta che il parroco di La Magdeleine, rev. don Ernesto
Challancin, ha inoltrato richiesta di contributo per eseguire
lavori di sistemazione del porticato e della scalinata della Chiesa
parrocchiale e di consolidamento del piazzale antistante.
Fa presente che il Parroco aveva già inoltrato richiesta di
contributo per il rifacimento del tetto della Chiesa e che per tale
opera era stata impegnata, con deliberazione n. 471 del 5 ottobre
1981 dal Consiglio regionale, una somma di 6.000.000 di lire.
Rileva che i lavori suddetti non sono mai stati eseguiti per cui
l'impegno di cui sopra sarà revocato in sede di conto consuntivo e
che nel frattempo si sono resi più urgenti e necessari altri
interventi manutentivi.
Il Presidente propone, pertanto, fatto salvo l'annullamento
dell'impegno precedente, l'erogazione di un contributo nella misura
di £. 6.000.000 per i lavori di sistemazione esterna della Chiesa e
consolidamento del piazzale antistante".
Vorrei far rilevare che questo parroco dice che il suo tetto fa
acqua e chiede un contributo che gli viene concesso: dopodiché per
intervento divino il tetto si ripara per cui i lavori richiesti non
vengono eseguiti. Il parroco allora dice che piove sul porticato e
che bisogna ripararlo. Quindi chiede il contributo per il porticato
e poiché non ha fatto l'altro lavoro, dice che gli spettano
comunque sei milioni.
Mi pare che ci sia molta leggerezza nello stabilire questi
contributi da parte della Giunta: se un tetto perde ed è da rifare,
lo si deve rifare urgentemente. Mi pare invece che questo sia un
modo per dare comunque sei milioni a questo rev. Parroco che gli
servono a qualcosa.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Ogni tanto discutiamo perché in tutti
i Consigli ci sono interventi di questo genere, per il mantenimento
dei beni che hanno un carattere culturale. Di solito le delibere
portano il parere de11a Sovrintendenza; in questo caso non viene
riportata nella premessa alcuna indicazione della Sovrintendenza ai
Beni Culturali e poi si parla di sistemazione esterna. Ora
sostenere che la sistemazione esterna contribuisce alla
salvaguardia dei beni culturali della Regione è un po' azzardato.
Per queste ragioni ci asteniamo sulla delibera.
PRESIDENTE:
Metto in approvazione la ratifica della
delibera in oggetto.
ESITO DELLA VOTAZIONE
Presenti: 23
Votanti: 18
Favorevoli: 16
Contrari: 2
Astenuti: 5 (Carral, Faval, Mafrica, Péaquin e Tonino)
Il Consiglio approva.
Oggetto n. 6869 in data 17 dicembre 1982:
Rimborso della somma di lire 7.524.475 alla Comunità Montana
"Monte Emilius" per l'assunzione di personale qualificato per
l'assistenza agli alunni portatori di handicap nei centri diurni
estivi. Anno 1982. Approvazione e liquidazione di spesa.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
Oggetto n. 6870 in data 17 dicembre 1982:
Concessione e liquidazione di un secon
do contributo di lire
10.000.000 al Comune di Aosta per l'organizzazione di un servizio
di refezione scolastica per gli alunni delle scuole materne
comunali. Anno 1982/83. Approvazione e finanziamento di spesa.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
Oggetto n. 6871 in data 17 dicembre 1982:
Concessione di
contributi ai Comuni per l'assistenza agli alunni delle scuole
materne regionali durante la refezione scolastica. Anno 1982/83.
Approvazione e liquidazione di spesa.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
Oggetto n. 6873 in data 17 dicembre 1982:
Concessione e
liquidazione ai Comuni di Gressoney-Saint-Jean e di Ayas di una
seconda sovvenzione per il funzionamento delle scuole medie
comunali legalmente riconosciute per l'anno 1981/82. Approvazione e
finanziamento di spesa.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
Oggetto n. 6874 in data 17 dicembre 1982
: Concessione e
liquidazione ai Comuni di Gressoney-Saint-Jean e di Ayas di una
prima sovvenzione per il funzionamento delle scuole medie comunali
legalmente riconosciute per l'anno 1982/83. Approvazione e
finanziamento di spesa.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
Oggetto n. 6880 in data 17 dicembre 1982:
Concessione e
liquidazione di un contributo di lire 2.500.000 al consorzio idrico
di Plane in Comune di Nus per il rifacimento dell'acquedotto
frazionale. Approvazione e liquidazione di spesa.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
Oggetto n. 6881 in data 17 dicembre 1982:
Concessione e
liquidazione di un contributo di lire 3.000.000 al consorzio idrico
Petit Seissogne in Comune di Saint-Marcel per il rifacimento
dell'acquedotto frazionale di "Petit Seissogne" Approvazione e
finanziamento di spesa.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
Oggetto n.6994 in data 23 dicembre 1982:
Lavori di
arginatura e difesa sponda le del torrente Lys in località Gaby
Superiore del Comune di Gaby. Approvazione di perizia suppletiva.
Approvazione ed impegno di spesa. Approvazione di nuovi prezzi.
Proroga alla data di ultimazione lavori.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
Oggetto n. 6998 in data 23 dicembre 1982:
Lavori di
ristrutturazione dell'edificio comunale di Saint-Rhémy.
Approvazione di perizia suppletiva e di variante. Approvazione ed
impegno di spesa.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
Oggetto n. 7004 in data 23 dicembre 1982:
Concessione di un contributo di lire 4.120.000 al delegato dai
frazionisti, Bertolin Riccardo, per il restauro della cappella
dedicata a S. Grato, sita in località Rovarey del Comune di Verrès.
Approvazione ed impegno di spesa.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
Oggetto n. 7015 in data 23 dicembre 1982:
Liquidazione di spese alla SITAV di Saint-Vincent, per la
realizzazione di infrastrutture turistiche di proprietà regionale.
Approvazione e finanziamento di spesa.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Vorrei sapere se sono arrivati da
parte del Ministro del Tesoro i 185 miliardi, visto che ci
premuriamo a pagare a tamburo battente delle somme rilevanti alla
SITAV per opere che sono state anticipate, quindi sono state fatte
prima dei tempi previsti,
tant'è che in un caso e nell'altro c'è stato un controllo di
massima da parte degli uffici.
Vorrei sapere se siamo nella condizione finanziaria come Regione
di sborsare 3,2 miliardi, senza difficoltà.
PRESIDENTE:
Ha chiesto di parlare il Consigliere Ricco,
ne ha facoltà.
RICCO - (D.C.):
Solo per rispondere al Consigliere
Mafrica.
Ho la lettera datata 7 gennaio dell'Ispettorato generale del
bilancio, Ministero del Tesoro, con la quale si comunica l'invio di
185 miliardi 313 milioni 590 mila 560 lire.
PRESIDENTE:
Ha chiesto di parlare il Consigliere
Carlassare.ne ha facoltà.
CARLASSARE - (Dem. Prol. - Nuova Sin.):
Anche qui val la
pena di leggere il testo di questa delibera:
"Accertato che la SITAV S.p.A. di Saint-Vincent, nell'ambito
della convenzione per la gestione della Casa da Gioco ed in
particolare al fine di una maggior produttività della Casa da Gioco
ha realizzato una serie di opere per la sistemazione del campo di
tiro a volo;
Considerato che le spese di cui si tratta sono state realizzate
in deroga alla normale prassi in quanto era urgente, al fine di una
costante riqualificazione delle entrate regionali, terminare le
opere prima dell'autunno e che comunque la Giunta regionale aveva
concordato l'esecuzione dei lavori nell'ambito dei listini prezzi
approvati dall'Assessorato Lavori Pubblici".
Per dei motivi che vanno al di là dell'aspetto puramente
finanziario, per cui alla SITAV i soldi si danno immediatamente,
facendo però aspettare tutta una serie di altre persone che hanno
minore disponibilità finanziaria e maggior bisogno di realizzare
delle opere che riguardano la loro attività quotidiana, sono
contrario a questo tipo di investimento che è legato a quel
fenomeno per tanti versi deprecabile, che è il tiro al piccione,
che ritengo moralmente dequalificante per una qualsiasi
Amministrazione pubblica, compresa quella della Regione Autonoma
Valle d'Aosta, per cui voterò contro.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Il nostro Gruppo voterà contro questa
delibera per due ragioni. La prima è già stata ricordata dal
Consigliere Carlassare: in questo caso si provvede con inusitata
urgenza mentre in altri casi si aspetta e si fa aspettare. La
seconda ragione è che avevamo votato contro la convenzione che
prevedeva un maggior esborso da parte della Regione nella
costruzione di queste opere.
PRESIDENTE:
Ha chiesto di parlare l'Assessore al Turismo,
Urbanistica e Beni Culturali Pollicini, ne ha facoltà.
POLLICINI - (D.P.):
Mi pare opportuno fare una
puntualizzazione. Innanzitutto non dimentichiamoci che la
cosiddetta "fretta di pagamento" è perché i lavori sono stati
ultimati all'inizio di settembre 1982, quindi sono trascorsi già 6
mesi da quando sono stati ultimati. Secondo, è una scelta che il
Consiglio regionale ha fatto - e già l'ha dichiarato il Presidente
- ed occorre che rientriamo dall'investimento. Terzo, questa è una
voce votata nel bilancio e già si è discusso allora per questa
scelta fatta, per cui la maggioranza pensa di essere conseguente
sino in fondo.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti: 26
Votanti: 26
Favorevoli: 19
Contrari: 7
Il Consiglio approva
Oggetto n. 7016 in data 23 dicembre 1982:
Liquidazione di spese alla SITAV S.p.A. di Saint-Vincent, per
la realizzazione di lavori di sistemazione e manutenzione ad
immobili di proprietà regionale. Approvazione e finanziamento di
spesa.
PRESIDENTE:
Ha chiesto di parlare il Consigliere
Carlassare, ne ha facoltà.
CARLASSARE - (Dem. Prol. - Nuova Sin.):
Qui si tratta di
una modifica consistente ad un progetto presentato dalla SITAV e
rientra in un discorso che, ampliato un po', si può ricondurre a
quello fatto in precedenza sugli appalti, sulle modifiche, sulle
deroghe che vengono apportate agli appalti in seguito. Resta il
fatto che si giustifica una spesa di 1 miliardo 900 milioni che
deve effettuare la Regione per rendere più funzionale il complesso
del Casinò; sono spese che potevano essere preventivate prima, per
cui ritengo che, se non è stato fatto un unico progetto che
prevedeva anche queste spese, siano intervenuti degli elementi che
hanno poco a che fare con gli aspetti tecnici che vengono
presentati per giustificare questo nuovo investimento estremamente
rilevante.
Se il Casinò intende modificare questi servizi, al limite queste
spese dovrebbe sobbarcarsele la SITAV, in quanto il progetto era
stato approvato e questa non si può considerare una modifichetta
per problemi tecnici sopravvenuti in seguito.
Per quanto riguarda una di queste giustificazioni, vorrei far
presente un aspetto ben preciso; mi riferisco al punto 3 "Opere
urgenti ed impreviste che si sono inoltre verificate nel
montacarichi ed ascensori di servizio (obsoleti e non più sicuri)".
Obsoleti può darsi, non più sicuri no, perché in questo caso la
giustificazione tecnica dovrebbe essere accompagnata da un verbale
redatto da appositi Ingegneri dell'ENPI, che stabiliscono che
questi apparecchi non sono più sicuri. Se non è stato accompagnato
da questo verbale, la giustificazione tecnica "non più sicuri" non
ha nessuna validità. Per cui come per la delibera precedente voterò
contro.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
La convenzione stipulata con la SITAV
prevedeva che la Regione desse un contributo forfetario di 6,5
miliardi per le opere. Ad un certo punto queste opere, secondo
valutazioni della SITAV, devono essere ampliate. Si fa una perizia
suppletiva e si calcola che queste opere vengono a costare un
miliardo e 900 milioni che sono circa il 30% dei 6,5 miliardi che
la Regione si era impegnata a sborsare. In questo caso quindi -
anche tenendo per buona la convenzione contro la quale abbiamo
votato - non si rispetta più lo spirito della stessa, perché quella
convenzione prevedeva chela parte principale delle opere fosse
pagata dalla SITAV e che la Regione intervenisse con un contributo
forfetario, limitato rispetto al costo complessivo. Qui si fanno
nuove opere che vengono poi addebitate alla Regione, mentre invece
riguardano valutazioni errate fatte in precedenza.
Trovo strano che una società così efficiente, che aveva
preparato un ruolino di marcia addirittura giornaliero per
l'esecuzione dei lavori, non avesse già previsto prima quali erano
le opere indispensabili.
A parte questo, non riesco a capire la logica per cui la Regione
aumenta il proprio contributo di circa il 30% pagando integralmente
tutte questi maggiori opere, invece di pagarne un parte
proporzionale come era avvenuto nella convenzione votata nel
precedente Consiglio.
PRESIDENTE:
Ha chiesto di parlare l'Assessore al Turismo,
Urbanistica e Beni Culturali Pollicini, ne ha facoltà.
POLLICINI - (D.P.):
Devo correggere l'interpretazione
data dal Consigliere Mafrica. Non era un contributo quello previsto
per la modifica e l'ampliamento della casa da gioco, che la Regione
dava alla Società di gestione; era un contratto chiavi in mano per
opere ben definite. Qui si sono aggiunte altre opere, quindi dal
punto di vista della legittimità ed anche della valutazione
politica della decisione assunta dalla Giunta siamo perfettamente a
posto. E' stata la Giunta a chiedere queste maggiori opere che sono
quelle del rivestimento di facciata che nel progetto da noi
previsto ed accettato non era prevista. E' stato il rifacimento
completo dell'impianto di riscaldamento che non era previsto nelle
opere della convenzione, così come è stata una serie di altre opere
aggiunte, fra cui la copertura del piazzale perché in corso d'opera
ci si è resi conto che le norme di sicurezza per gli edifici
pubblici occorre un rapporto fra il numero di persone possibilmente
ospitate e le aperture dell'edificio. In base a quel tipo di
rapporto non sarebbe stata agibile la nuova sala da gioco. E' stato
giocoforza fare quella soluzione di pensilina nella parte nord che
costituisce una delle vie di fuga principali. Qui vi è un'ulteriore
richiesta di intervento di attività e manufatti che la Regione ha
rivolto al Committente.
Non dimentichiamo che quello è patrimonio regionale, cioè è un
edificio nostro ed in casa nostra riteniamo di dire noi quello che
va fatto.
PRESIDENTE:
Ha chiesto di parlare l'Assessore ai Lavori
Pubblici Borbey, ne ha facoltà.
BORBEY - (D.C.):
Ho dovuto verificare una cosa poiché non
eravamo al corrente che questa delibera non è stata approvata dal
Coordinamento e quindi ne chiediamo la sospensione.
PRESIDENTE:
Il Consiglio è d'accordo per il rinvio della
delibera 7016 dopo le dichiarazioni dell'Assessore Borbey? Bene,
allora la delibera in oggetto viene rinviata.
Oggetto n. 7021 in data 23 dicembre 1982:
Sottoscrizione di capitale azionario della S.p.A. I.P.L.A. -
Istituto per le piante da legno e l'ambiente. Approvazione e
finanziamento di spesa.
PRESIDENTE:
Ha chiesto di parlare il Consigliere Tonino,
ne ha facoltà.
TONINO - (P.C.I.):
Voglio fare due domande: la prima è se
è prevista una partecipazione della Regione al Consiglio di
Amministrazione della Società I.P.L.A.; la seconda se nei contatti
avuti fra Giunta e I.P.L.A. si è affrontato il problema di un
eventuale centro in Valle staccato, magari specializzato in alcuni
studi ed interventi che ci dia la possibilità di impiegare
professionalità locale.
Oltre a queste precisazioni non sto a ripetere il giudizio che
già avevamo dato in altre occasioni sulla validità di questo
Istituto che abbiamo avuto modo di visitare con altri Consiglieri e
che dà garanzie sul piano della competenza scientifica.
PRESIDENTE:
Ha chiesto di parlare l'Assessore
all'Agricoltura e Foreste Marcoz, ne ha facoltà.
MARCOZ - (U.V.):
Per quanto riguarda la seconda domanda,
noi lo avevamo richiesto come Assessorato, visto che era emersa
l'esigenza dei tecnici locali, sia impiegati regionali che liberi
professionisti, di avere qui una succursale. Mi diceva il Direttore
dell'I.P.L.A. che stava vedendo se era possibile fare un qualcosa
attinente alla Valle d'Aosta; quindi posso dire al Consigliere
Tonino che fra un mesetto circa forniremo i dati.
Facciamo parte dell'assemblea straordinaria quindi abbiamo
direttamente il nostro rappresentante; però devo precisare che
all'ultima riunione ero assente ed ha partecipato il Presidente
della Giunta. Non appena arriverà il Presidente della Giunta lo
informerò e darò risposta al Consigliere Tonino.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
