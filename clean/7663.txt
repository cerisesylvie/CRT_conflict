Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 751 del 4 ottobre 1989 - Resoconto
OGGETTO N. 751/IX - Iniziativa per una revisione dell'attuale
sistema fiscale. (Approvazione di mozione).
Presidente - Do lettura della mozione presentata dai Consiglieri
Tonino, Mafrica e Bajocco:
MOZIONE
considerato che l'ICIAP (Imposta Comunale per l'esercizio di
Imprese, Arti e Professioni) è risultata una imposta iniqua e
profondamente ingiusta perchè:
-si è aggiunta in modo indiscriminato ad un prelievo fiscale già
molto alto nel nostro paese;
- ha colpito il lavoro autonomo in modo assurdo, prendendo a
base la superficie dedicata alla produzione, senza alcun
riferimento con il reddito reale delle diverse attività
economiche;
- è stata applicata dai Comuni in modo assai diverso, creando
inspiegabili sperequazioni;
rilevato che nelle dichiarazioni programmatiche per la
costituzione del nuovo Governo il Presidente del Consiglio, On.le
Andreotti, non ha manifestato alcuna volontà di annullamento o di
revisione dell'ICIAP;
Il Consiglio regionale della Valle d'Aosta
esp\rime
la sua contrarietà al modo con cui è stata decisa ed applicata
la nuova imposta;
invita
il Parlamento nazionale a rivedere l'attuale sistema fiscale,
assegnando anche agli enti locali una capacità impositiva autonoma,
nel quadro di un prelievo fiscale sui patrimoni e sui redditi
ispirato a principi di equità e progressività, senza aggiungere
ogni anno un nuovo balzello, una nuova tassa;
decide
di inviare il presente deliberato al Governo nazionale, ai
Presidenti del Senato e della Camera, ai Gruppi parlamentari del
Senato e della Camera, al Senatore e al Deputato della Valle
d'Aosta.
Presidente
- Ha chiesto di parlare il Consigliere Tonino,
ne ha facoltà.
Tonino (PCI)
- La mozione solleva la necessità di una
presa di posizione di questo Consiglio regionale nei confronti
della ICIAP, un'imposta che è stata decisa dalla maggioranza del
Parlamento nazionale e che è caduta sulla testa di una parte dei
contribuenti durante l'estate scorsa.
Questa imposta è stata contrabbandata come l'istituzione di una
capacità impositiva dei Comuni. In realtà, come tutti hanno potuto
constatare, così non è, nel senso che i Comuni sono risultati
nient'altro che, in ultima fase, gli esattori per conto dello
Stato, dovendo applicare una imposta del tutto predeterminata dai
contenuti della legge che l'ha istituita.
L'imposta, inoltre, è stata ormai giudicata da più parti sociali
e politiche come una imposta ingiusta ed iniqua, nel senso che ha
colpito il lavoro autonomo non sulla base del reddito e quindi
della redditività delle singole attività economiche, ma in base al
parametro, francamente assurdo, della superficie dei locali
destinati all'attività produttiva.
Su questo punto in particolare ho riscontrato, in questa ultima
fase, un ripensamento delle stesse forze politiche che hanno votato
a favore di questa nuova imposta comunale.
Anche l'applicazione da parte dei Comuni ha creato inspiegabili
sperequazioni, per cui la stessa attività economica, a secondo del
Comune in cui era collocata, ha pagato imposte decisamente
diverse.
Crediamo che sul piano dei fatti e con assoluta serietà, quindi
senza nessun atteggiamento di tipo demagogico, questo Consiglio
regionale debba esprimere la sua contrarietà rispetto a questo modo
di procedere, manifestando, perchè questa è la posizione nostra,
non un atteggiamento contro le tasse tout court, ma richiedendo
che, se si tratta di metter mano al problema fiscale, lo si faccia
tenendo conto che le imposte e le tasse nel nostro paese devono
sempre rispettare il principio della proporzionalità e della
progressività. Solo in quel modo è possibile superare le
ingiustizie, le iniquità contenute nella nuova imposta.
La mozione che abbiamo proposto esprime questi orientamenti e si
rivolge al Governo e al Parlamento nazionali affinchè sia rivista
questa imposta che, ripeto, è da più parti ritenuta profondamente
ingiusta.
La mozione ha una sua attualità, perchè, come avrete letto sui
giornali di questi giorni, fra le misure proposte dal Governo
Andreotti c'è quella di riproporre, sia pure con alcune modifiche,
l'ICIAP ancora per un anno; pertanto è a nostro avviso quanto mai
opportuna una presa di posizione tem-pestiva.
Presidente
- E' aperta la discussione generale.
Ha chiesto di parlare l'Assessore all'Industria, Commercio,
Artigianato e Trasporti Lanivi, ne ha facoltà.
Lanivi (ADP)
- Credo che ci sia da esprimere una larga
condivisione delle argomentazioni testè enunciate dal Consigliere
Tonino. In linea di massima la maggioranza può aderire, con alcune
modificazioni, alla proposta contenuta nella mozione presentata dal
Gruppo comunista, presentando soltanto una variante, che va a
sostituire il secondo punto del deliberato.
La proposta che viene avanzata nella motivazione di questa
proposta di sostituzione del punto, prende lo spunto da queste
considerazioni che si collegano alla realtà della Valle d'Aosta. Se
il testo, che ho fatto distribuire ai Consiglieri, può essere
condiviso dai proponenti la mozione ed accettato, possiamo votare
all'unanimità la proposta stessa.
Presidente
- Ha chiesto di parlare il Consigliere Louvin,
ne ha facoltà.
Louvin (UV) - Les Conseillers de l'Union Valdôtaine aussi
partagent les raisons qui sont à la base de la motion qui a été
présentée par les Conseillers Tonino, Mafrica et Bajocco.
L'imposition de cet impôt est fondée sur des paramètres qui ne sont
pas de nature à assurer que la contribution fiscale du citoyen, qui
est soumis à cette imposition, soit proportionnée à la nature et à
la quantité de ses propres revenus.
La recherche d'un paramètre comme celui de la surface de
l'immeuble dans lequel l'activité économique, soit elle
commerciale, artisanale ou de profession libérale, est exercée, est
de toute évidence hors de toute logique.
Il est, par ailleurs, important de souligner que cet impôt a
représenté le retour à une certaine autonomie financière des
Communes, ce qu'il est également important d'assurer, en vue d'une
plus large autonomie politique et administrative des Communes
elles-mêmes.
C'est donc pour ces raisons que nous partageons l'esprit de
cette motion et nous souhaitons qu'elle soit approuvée dans la
formulation qui découlerait de l'amendement présenté par le
Gouvernement régional, qui est de nature à replacer le problème
dans des termes non démagogiques.
D'ailleurs il faut souligner aussi que le moment pour cette
réflexion au sein de ce Conseil est très bien choisi pour une
réflexion non engendrée par une situation de tension sociale; c'est
un moment où l'on peut raisonner assez froidement sur ce sujet.
C'est donc dans cet esprit que notre Groupe adhère à cette
motion telle qu'elle a été amendée par le Gouvernement
régional.
Presidente
- Ha chiesto di parlare il Consigliere Tonino,
ne ha facoltà.
Tonino (PCI)
- Un brevissimo intervento per dire che
accettiamo l'emendamento presentato dall'Assessore Lanivi, che è
del tutto condivisibile, anzi, per alcuni versi, è più completo
anche della formulazione che abbiamo presentato nella mozione.
Credo che nel complesso il voto del Consiglio regionale su
questa materia abbia un significato che va oltre la proposta, ma
che si pone sul piano propositivo, verso quella riforma del sistema
fiscale che tenga in conto i principi di equità, ma anche del
concorso, del contributo che le autonomie ai vari livelli possono
dare per istituire nel nostro paese un sistema fiscale più giusto e
più equo.
Quindi, con questo spirito non solo accettiamo, ma apprezziamo
favorevolmente il fatto che il Consiglio si esprima all'unanimità
su questo punto.
Presidente
- Pongo in votazione la mozione in oggetto nel
testo così modificato:
MOZIONE
considerato che l'ICIAP (Imposta Comunale per l'esercizio di
Imprese, Arti e Professioni) è risultata una imposta iniqua e
profondamente ingiusta perchè:
-si è aggiunta in modo indiscriminato ad un prelievo fiscale già
molto alto nel nostro paese;
- ha colpito il lavoro autonomo in modo assurdo, prendendo a
base la superficie dedicata alla produzione, senza alcun
riferimento con il reddito reale delle diverse attività
economiche;
- è stata applicata dai Comuni in modo assai diverso, creando
inspiegabili sperequazioni;
rilevato che nelle dichiarazioni programmatiche per la
costituzione del nuovo Governo il Presidente del Consiglio, on.le
Andreotti, non ha manifestato alcuna volontà di annullamento o di
revisione dell'ICIAP;
Il Consiglio regionale della Valle d'Aosta
esprime
la sua contrarietà al modo con cui è stata decisa ed applicata
la nuova imposta;
invita
il Parlamento italiano a rivedere l'attuale sistema fiscale per
renderlo più aderente e coerente ai principi fondamentali della
Costituzione individuando quindi criteri, modalità e strumenti
capaci di realizzare una maggiore equità di trattamento dei
cittadini, la tutela delle fasce sociali più deboli, l'autonomia
degli enti locali, la valorizzazione della piccola
imprenditorialità e del lavoro autonomo particolarmente nella
realtà alpina e nelle zone di media montagna.
decide
di inviare il presente deliberato al Governo nazionale, ai
Presidenti del Senato e della Camera, ai Gruppi parlamentari del
Senato e della Camera, al Senatore e al Deputato della Valle
d'Aosta.
Esito della votazione:
Presenti, votanti e favorevoli: 23
Il Consiglio approva all'unanimità.
---
Presidente
- I lavori sono terminati. I consiglieri
saranno riconvocati a domicilio.
La seduta è tolta.
---
L'adunanza termina alle ore 12,39.
