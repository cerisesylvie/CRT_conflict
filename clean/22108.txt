Classificazione
AMMINISTRAZIONE REGIONALE
Celebrazioni



Oggetto del Consiglio n. 1789 del 8 febbraio 2006 - Resoconto
OGGETTO N. 1789/XII - Celebrazione del "Giorno del ricordo" in
memoria della tragedia delle Foibe e quale monito contro i
totalitarismi. (Approvazione di risoluzione)
Risoluzione
Il Consiglio regionale della Valle d'Aosta
Premesso che:
- il Parlamento italiano con la legge n. 92/2004 ha indicato
nel 10 febbraio il "giorno del ricordo" in memoria delle tragiche
vicende che sul finire della seconda guerra mondiale e poi ancora
alcuni anni dopo hanno tristemente e dolorosamente segnato il
confine orientale italiano;
- in tale giornata la legge prevede iniziative per diffondere
la conoscenza dei tragici eventi presso i giovani nelle scuole di
ogni ordine e grado e demanda a istituzioni ed enti, la
realizzazione di studi, convegni, incontri e dibattiti in modo da
conservare la memoria di quelle vicende;
- diverse famiglie di esuli hanno trovato rifugio anche nella
nostra regione;
Ricorda
La tragedia delle Foibe, grandi voragini dell'altopiano
carsico, nelle quali furono gettati dai partigiani comunisti
jugoslavi oltre 10 mila italiani in maggior parte civili, nonché i
rappresentanti della minoranza slovena, e il drammatico esodo
forzoso di oltre 350 mila italiani dalle terre
giuliano-dalmate.
Impegna
L'assessore all'Istruzione e Cultura, affinché anche nelle
scuole valdostane venga ricordata la tragedia delle foibe quale
monito contro tutti i totalitarismi.
F.to: Frassy - Tibaldi - Lattanzi - Cesal - Viérin
Marco
Président - La parole au Conseiller Frassy.
Frassy (CdL) -
"L'Italia non può e non vuole dimenticare, non
perché ci anima il risentimento, ma perché le tragedie del passato
non si ripetano in futuro"
. Non sono parole mie, ma sono parole
che questa mattina il Presidente della Repubblica, Ciampi, ha
espresso durante la cerimonia che si è tenuta al Quirinale per
commemorare una "pagina buia" dei tempi moderni e fino a qualche
tempo fa dimenticata. Una tragedia che ha occupato in maniera
dolorosa e triste i confini italiani e le popolazioni che quei
confini hanno popolato dalla II Guerra mondiale fino ad alcuni anni
successivi. Perché questa risoluzione? È una risoluzione che non
vuole solo limitarsi al significato che una legge recente, la n.
92/2004, dà alla data del 10 febbraio, ma è comunque una
risoluzione che vuole portare fuori dall'oblio una "pagina" della
storia italiana che fino a qualche tempo fa era stata con una serie
di motivazioni rimossa dalla nostra storia e vuole essere
soprattutto un monito rispetto a situazioni analoghe che ancora
oggi nel mondo reiterano il risentimento dell'odio etnico. Le Foibe
sono quelle voragini naturali, presenti sull'altopiano del Carso,
nelle quali sono stati buttati a migliaia civili, militari, ma
soprattutto civili italiani con il folle disegno di rendere
slavizzate terre che dall'Impero romano passando per l'influenza
veneta erano state densamente popolate da gente italiana.
Riteniamo che questo sia un atto dovuto, un atto di sensibilità
di questa Assemblea, che, sebbene sia sul confine occidentale, di
conseguenza opposta ai confini orientali, ha dimostrato anche su
fatti similari - mi riferisco alla risoluzione approvata lo scorso
Consiglio - sensibilità su certe problematiche. Il ricordo "in
primis", ma anche l'impegno e l'invito all'Assessore alla cultura,
in quanto naturale referente di un'opera di informazione nelle
scuole valdostane, affinché tale tragedia venga ricordata e venga
ricordata non solo per quello che è, un fatto storico, ma che venga
evidenziata l'importanza di non ripetere situazioni tragiche,
fondate su concetti di odio o di pulizia etnica. Dobbiamo dire che,
paradossalmente, la storia spesso si prende le sue rivincite e il
sangue versato dalle bande comuniste nel 1945-1946, che è stato
alla base della costituzione della Repubblica Jugoslava, è stato lo
stesso sangue che ha annegato dopo 50 anni la giovane Repubblica
Jugoslava. Ricordiamo le cosiddette "tragedie di pulizia etnica"
nelle lotte fra Serbi, Bosniaci, popolazioni musulmane e cattoliche
e mi riferisco ai Croati. Questo è il senso della risoluzione,
sulla quale penso vi sia da aggiungere poco, se non da evidenziare
la sensibilità di coloro che insieme al nostro gruppo, mi riferisco
al gruppo "Union Valdôtaine" e al gruppo "Stella Alpina", hanno
ritenuto di sottoscrivere tale documento che auspico possa
raccogliere il consenso anche delle altre forze politiche
presenti.
Président - La parole au Conseiller Cesal.
Cesal (UV) - Prima di iniziare il mio intervento, credo di
dovere delle scuse, delle doverose scuse all'Assessore competente
in materia. Prima della sottoscrizione della risoluzione ne ho
parlato con il Presidente e ho ritenuto di aver esaurito il mio
compito di collegamento nei confronti della Giunta. Erroneamente
evidentemente, perché "ubi maior"
...
però ho dimenticato un
passaggio molto importante: quello di coinvolgere l'Assessore,
l'Assessore che viene impegnato da questa risoluzione. Non ne avevo
nessuna intenzione, sono cose che possono succedere in giornate
pesanti come queste, se vogliamo noiose, quindi porgo le mie scuse
e dico all'Assessore, nel caso in cui ritenesse che questa mia
sottoscrizione non possa essere accettata, che accetto di essere
smentito, perché ho dimenticato un passaggio che ritengo
fondamentale nel rapporto corretto fra Consiglio ed Esecutivo.
Per quanto riguarda il contenuto della risoluzione, credo che le
Foibe siano una tragica vicenda della storia italiana che è stata
dimenticata per oltre 60 anni. La storia non deve essere fatta di
silenzi, di omissioni, di falsificazioni, di mistificazioni, la
storia deve essere raccontata alle giovani generazioni così come si
è svolta. Le Foibe sono diventate un fenomeno tragicamente noto,
devono il loro sinistro significato all'uso che fecero di tale
fenomeno naturale. Le voragini carsiche, i partigiani jugoslavi di
Tito nell'immediato dopoguerra, che "infoibarono" circa... ci sono
diverse stime... 10 mila persone, la stima più recente... ma si era
arrivati a parlare anche di 20-30 mila persone, innescando poi un
fenomeno di emigrazione forzata da parte delle popolazioni italiane
che erano residenti in Venezia Giulia. Venivano presi di mira dai
partigiani di Tito non solo i Fascisti, ma tutti quelli che si
opponevano all'annessione forzata della Venezia Giulia alla
nascente Repubblica Jugoslava, compresi molti Antifascisti.
Venivano "infoibati" soprattutto perché Italiani. Questa vicenda fu
il prodotto di odi diversi, odi etnici, nazionalistici, ideologici.
Fu il risultato di un brutale tentativo di annessione territoriale.
Non ritengo neanche possa servire da giustificazione la politica
portata avanti per un ventennio dal regime fascista
dell'italianizzazione forzata di tutte le popolazioni di confine.
Credo che la nostra Regione abbia subito questo processo, lo abbia
patito, ma evidentemente ad iniziative di questo genere non si può
rispondere con iniziative violente.
Chiedo pertanto al Consiglio, rimettendo alle suggestioni
provenienti anche dagli altri gruppi che non l'hanno sottoscritta,
di approvare il documento, un documento che dovrebbe andare nella
logica della massima condivisione, così come è stato fatto nel
corso dell'ultimo Consiglio relativo alla "Giornata della memoria"
e alla vicenda legata alla "Shoah". Inviterei i Consiglieri degli
altri gruppi ad associarsi, eventualmente dichiarandomi disponibile
ad apportare al testo presentato tutte quelle correzioni, anche
quelle eventualmente suggerite dall'Assessore, e quelle che si
reputassero necessarie.
Presidente - La parola alla Consigliera Squarzino Secondina.
Squarzino (Arc-VA) - Ringraziamo i gruppi "Forza Italia" e
"Stella Alpina" per aver predisposto un testo che pone
all'attenzione del Consiglio questo tema, come la volta passata
avevamo ricordato il "Giorno della memoria", oggi è giusto che sia
il momento del ricordo. Condividiamo quindi questa iniziativa,
crediamo che, come abbiamo fatto la volta scorsa, sia giusto che
insieme riusciamo ad individuare un testo in cui le sensibilità di
tutti siano rispettate e riconosciute. Abbiamo tentato di fare
alcuni emendamenti cercando di rimanere più fedeli possibili al
testo che è stato fornito, in quanto non vogliamo stravolgerlo.
Anche noi, come il collega Frassy, abbiamo letto con attenzione
il discorso fatto dal nostro Presidente Ciampi proprio stamani e
abbiamo visto come il "Giorno del ricordo" sia stato individuato
come una dell'espressioni dell'odio della pulizia etnica che hanno
purtroppo caratterizzato l'Europa tragica del 1900. Nel "Giorno del
ricordo" vogliamo inserire tale ricordo nel contesto culturale che
ne è stato la causa ed è proprio il clima culturale razzista, di
nazionalismo esasperato, di totalitarismo; quindi vorremmo mettere
l'accento su questo aspetto soprattutto. L'impegno che proponiamo è
anche in questo caso inserire tale "Giorno del ricordo" all'interno
di tutte le iniziative che vengono fatte. Sicuramente l'Assessore
alla cultura è sollecita nel ricordare alle scuole tutta una serie
di temi che dovrebbero essere affrontati, forse sarebbe anche utile
inserire un quadro più generale in cui tutti questi vari temi sono
via via affrontati, in modo che non appaiano solo come "coriandoli"
messi lì... ma credo che all'interno di un progetto più chiaro di
informazione e di conoscenza delle tragedie del 1900 vadano
inserite le iniziative di informazione su fenomeni così tremendi
come le Foibe. Concordo e accolgo la proposta del Consigliere Cesal
di vedere insieme eventualmente come è possibile giungere a un
testo comune che rispetti le sensibilità di tutti.
Presidente - La parola al Consigliere Salzone.
Salzone (FA) - Per annunciare il nostro voto favorevole a questa
risoluzione.
Presidente - La parola al Consigliere Sandri.
Sandri (GV-DS-PSE) - Questo è un tema che, al di là dell'ora
tarda e della fatica che tutti sentiamo dopo una giornata di
Consiglio, merita una grande attenzione. Faccio un po' di
autocritica per non averci pensato in tempi non sospetti, in modo
che questa data del 10 febbraio fosse preparata con un po' più di
tempo e di attenzione per l'importanza del tema. Vedo che è una
dimenticanza che hanno fatto anche altri colleghi, siamo arrivati
"sotto" a questa data con tale impegno, per cui capisco se
l'Assessore non è nelle condizioni di poter attuare in così breve
tempo un impegno. Un impegno che però trovo meglio descritto
nell'emendamento fatto dai colleghi del gruppo "Arcobaleno", cioè
quello di ricordare insieme alle Foibe e alle decine di migliaia di
Italiani gettati nelle Foibe un po' tutte le tragedie che hanno
colpito questo secolo breve, il 1900, e che ne hanno fatto un
secolo pieno di cose positive, ma anche di grandi barbarie. Non si
può dimenticare il Nazifascismo, non si può dimenticare
l'Olocausto, quindi credo che inserire la tragedia delle Foibe in
una valutazione più ampia delle tragedie che hanno caratterizzato
il 1900 credo sia un dato molto importante su cui non possiamo che
essere d'accordo.
Sulla premessa in cui si ricorda, nessuno ha nulla da
nascondere, quindi il testo della risoluzione presentata
unitariamente dai gruppi "Union Valdôtaine", "Stella Alpina" e "La
Casa delle Libertà" ci trova concordi. Chiederemmo soltanto di
inserire la parte impegnativa nella risoluzione così come era stata
presentata...
Président - La parole à l'Assesseur à l'éducation et à la
culture, Charles Teresa.
Charles (UV) - Tout en partageant totalement le contenu de la
résolution présentée, je dois faire une réflexion à voix haute. La
résolution à mon avis est un peu tardive, dans le sens que
l'invitation arrive hors temps; si j'envoie demain matin une
circulaire aux écoles avec les temps nécessaires pour le protocole
de la lettre et les temps techniques de réception, ainsi que la
diffusion de son contenu, nous, Assemblée, nous risquons des
critiques méritées, parce que peut-être quelqu'un le sait à 13
heures, quelqu'un le sait le soir et le jour après. Il faut alors
un peu réfléchir sur les choses qu'on fait, sur les engagements
qu'on veut faire prendre aux collègues Assesseurs. On ne peut pas
présenter un des plus honteux événements tragiques du siècle, bien
que peu connu - et pour cette raison qui nécessite encore plus
d'importants approfondissements -, sans une préparation
adéquate.
Pour cette tragédie des "Foibe" et pour les assassins de
milliers d'hommes, de femmes et d'enfants on pourrait paraphraser
ce qu'un écrivain a dit pour les persécuteurs des Juifs:
"se
questo è un uomo"
, mais il faudrait un peu plus de temps,
permettre aux enseignants de pouvoir se préparer convenablement,
afin de présenter comme il faut un phénomène pareil. J'espère qu'à
travers les journaux et la publicité institutionnelle que la
télévision a faite ces derniers temps, quelques enseignants ou
professeurs valdôtains puissent suivre ce que le Parlement italien
a souhaité à travers la loi, qui a établi la journée consacrée à la
"Journée du souvenir" pour ces populations massacrées ou, dans le
meilleur des cas, exilées. Ceux qui ne se sont pas préparés ne
pourraient jamais suivre l'invitation de notre Assemblée et il me
paraît une superficialité et même une insensibilité sur la gravité
de ces événements les communiquer à la dernière heure. Ce que je
propose c'est d'engager pour les années à venir l'Assesseur à la
culture - n'importe qui puisse recouvrir ces fonctions - à inviter
les écoles valdôtaines à se pencher sur cette tragédie historique,
provoquée par le "Mal", avec la majuscule, qui souvent héberge dans
le cœur et dans la tête des hommes.
En plus je viens de recevoir une lettre, celle-ci oui à temps,
le 3 février, une lettre envoyée à tout le monde par le Président
Caveri, qui parle de cette "Journée du souvenir", où on demande
d'exhiber le drapeau dans les bureaux publics, comme hommage pour
les victimes des "Foibe" et en même temps on demande dans les lieux
de travail et dans les écoles d'observer à 12 heures une minute de
recueillement et de silence. Je crois alors que peut-être cette
lettre peut pour cette année être suffisante, pour ne pas arriver
trop tard, le problème n'est que là: si la chose arrive tard, ils
disent: "mais quelle est cette invitation?", si cette lettre arrive
le 10 matin et, si les professeurs ne se sont pas préparés, comment
peuvent-ils présenter un argument si important? Voilà c'est une
réflexion que je fais à voix haute avec tout le monde.
Président - La parole au Conseiller Frassy.
Frassy (CdL) - Parto dal presupposto che tutti gli interventi
che sono stati fatti siano stati fatti nella più assoluta buona
fede nell'esprimere sensibilità o difficoltà, però vorrei fare
anch'io un ragionamento forse poco politico, Assessore, ma un po'
ad alta voce su questa vicenda. Il "Giorno della memoria" lo scorso
Consiglio, 15 giorni fa, il "Giorno del ricordo" quest'oggi: sono
date importanti che sono state codificate in tempi recenti, 2001
l'altra, 2004 questa, ma sono avvenimenti storici che sono datati
nel tempo e penso siano impressi nella memoria di tutti. Nello
scorso dibattito avevamo espresso una serie di emendamenti che in
parte avevamo ritirato e li avevamo ritirati perché ci era stato
fatto notare dagli estensori di quel documento che era stato
presentato nelle stesse modalità con cui abbiamo presentato questo,
cioè con l'iscrizione in aula, pur essendo una ricorrenza che era
stata canonizzata già parecchi anni prima - 2001, anzi 2000
rispetto a questa che è stata istituita nel 2004 -, e avevamo anche
noi fatto il ragionamento che mi sembra dalle file della Sinistra è
stato effettuato oggi. Peccato che quel ragionamento che avevamo
fatto ci sia stato cassato e noi ne abbiamo preso atto che eravamo
andati fuori tema. Voglio leggere cosa avevamo scritto in
integrazione della risoluzione che ricordava la "Shoah": avevamo
scritto che eravamo preoccupati per la presenza di regimi
comunisti, ove sono negati i principi di libertà e di democrazia,
poi avevamo detto ancora che volevamo esprimere solidarietà al
popolo israeliano e poi ancora avevamo fatto un riferimento
all'odio dell'integralismo islamico, religioso e quant'altro. Ci è
stato detto: "la "Shoah" ha a riferimento una tragedia storicamente
ben definita, è inutile che andiamo a richiamare tutti i crimini
che ci sono in giro per il mondo, perché andiamo fuori tema".
Abbiamo capito che, da un punto di vista della celebrazione,
probabilmente eravamo fuori tema, abbiamo ritirato gli emendamenti,
abbiamo votato la risoluzione. Voglio solo evidenziare che qui non
stiamo presentando una risoluzione perché non sapevamo cosa fare
questa sera, ma perché riteniamo vi sia un'ufficializzazione di
tale momento storico; di conseguenza, abbiamo chiesto che, così
come è stato fatto per la "Shoah", altrettanto venisse fatto per
questo particolare contesto storico.
Devo dire, ad onore del Presidente Caveri, che egli ha mandato
una lettera circolare così come lo ha fatto per l'altra ricorrenza
e noi pensiamo che nell'impegno che chiediamo all'Assessore... non
chiediamo di allestire conferenze, incontri o quant'altro, che
sarebbero auspicabili e che sicuramente devono essere preparati per
tempo, ma come è stato fatto... e, tra l'altro, Presidente, qui
bisognerebbe superare la battuta del Capogruppo Cesal "ubi maior",
perché c'è qualcosa che non funziona nelle comunicazioni, perché
sia questa che l'altra vengono mandate ai Dirigenti coordinatori e
agli Assessori. Solo in alcune scuole è stato fatto il minuto di
silenzio, non in tutte le classi perlomeno, allora penso che, di
fronte non tanto a una lettera circolare e a un obbligo di una
norma di legge che è cogente per quello che può essere cogente una
norma di legge celebrativa, ci dovrebbe essere una sensibilità
soprattutto nei confronti delle giovani generazioni. Pensiamo
perciò - e questa vuole essere l'interpretazione autentica
dell'impegno - che questo minuto richiesto dal Presidente della
Regione, e che verrà sicuramente attuato nell'ambito degli uffici
amministrativi, venga a maggior ragione "presentato" nelle scuole;
pensiamo che un minuto di silenzio abbia bisogno di due parole, che
servono a far riflettere i giovani su quel problema, il quale verrà
poi sviluppato nel corso dell'anno scolastico.
Queste le motivazioni, che ci rendono perplessi... nel fare
confusione... vorrei dirla tutta però, perché penso che qui sia
chiaro che qualcuno ha ancora degli imbarazzi con la storia o forse
è una casualità, però questa casualità l'ho colta e ho colto che
negli emendamenti presentati dalla Sinistra o, meglio, dai "Verdi"
- che si collocano a Sinistra da un punto di vista culturale, e non
solo della geografia politica - è sparita la parola "Comunisti".
Non so se è un caso o se è una volontà politica ma, colleghi del
gruppo "Arcobaleno", i partigiani jugoslavi, i "Titini"... la
pulizia etnica è stata il frutto di un'ideologia comunista - mi
direte voi: travisata - nel cui nome è stato perpetrato questo
massacro.
Siamo d'accordo allora a sospendere, come dice il Consigliere
Cesal, a cercare di coinvolgere tutti i gruppi, ma vorremmo che si
utilizzassero gli stessi criteri per quelle che riteniamo essere
due grandi tragedie, fra le tante, perché potremmo ricordare i
"Gulag" e non mi sembra che vi sia una legge che commemori questa
tragedia, anche se esistono delle piazze che sono intitolate ai
caduti nei "Gulag". Inviterei perciò a rimanere a tema, così come
abbiamo fatto per la "Shoah", e inviterei soprattutto ad evitare
questi "pruriti" nel chiamare le cose con il loro nome; dopodiché
siamo favorevoli ad una sospensione per capire che margini ci siano
per modificare un documento che, come dimostrano le firme raccolte,
era stato già modificato per cercare di raggiungere il massimo
consenso possibile.
Presidente - Mi parrebbe giudizioso un tentativo di trovare la
maggiore unanimità possibile.
Il Consiglio è sospeso per 10 minuti.
Si dà atto che la seduta è sospesa dalle ore 19,23 alle ore
19,41.
Presidente - È stata trovata l'unanimità? Non mi pare.
La risoluzione che porta la firma dei colleghi Frassy, Tibaldi,
Lattanzi, Cesal e Viérin Marco viene emendata nel modo seguente
nella parte impegnativa:
"
Impegna l'Assessore all'istruzione e cultura,
affinché anche nelle scuole valdostane venga ricordata con un
minuto di silenzio la tragedia delle foibe quale monito contro
tutti i totalitarismi"
.
Do lettura degli emendamenti del gruppo "Arcobaleno" relativi
alla parte dispositiva della risoluzione:
Emendamento
Il dispositivo è così sostituito:
"Ricorda
La tragedia delle Foibe, espressione dell'odio razzista e
della pulizia etnica, che ha visto la tragica morte di oltre 10
mila italiani in maggior parte civili, nonché rappresentanti della
minoranza slovena, e il drammatico esodo forzoso di oltre 350 mila
italiani dalle terre giuliano-dalmate;
Impegna
L'assessore all'Istruzione e Cultura, affinché nelle scuole
valdostane, all'interno delle iniziative di conoscenza delle
tragedie che hanno caratterizzato il Novecento, venga ricordata
anche la tragedia delle Foibe, quale monito contro tutti i
totalitarismi."
Il gruppo "Arcobaleno" mantiene i suoi emendamenti?
La parola alla Consigliera Squarzino Secondina.
Squarzino (Arc-VA) - Come l'altra volta ciascuno di noi ha
cercato di giungere ad un testo condiviso e ciascuno di noi ha
fatto mezzo passo indietro, ritengo sia importante affermare che
occorre che nelle scuole, ma non solo, questo giorno sia ricordato
perché fa parte purtroppo di una storia drammatica, per cui credo
che, al di là di sensibilità diverse, nell'impegno ci riconosciamo
totalmente. Ritiro gli emendamenti.
Presidente - Pongo in votazione la risoluzione nel testo così
modificato:
Risoluzione
Il Consiglio regionale della Valle d'Aosta
Premesso che:
- il Parlamento italiano con la legge n. 92/2004 ha indicato
nel 10 febbraio il "giorno del ricordo" in memoria delle tragiche
vicende che sul finire della seconda guerra mondiale e poi ancora
alcuni anni dopo hanno tristemente e dolorosamente segnato il
confine orientale italiano;
- in tale giornata la legge prevede iniziative per diffondere
la conoscenza dei tragici eventi presso i giovani nelle scuole di
ogni ordine e grado e demanda a istituzioni ed enti, la
realizzazione di studi, convegni, incontri e dibattiti in modo da
conservare la memoria di quelle vicende;
- diverse famiglie di esuli hanno trovato rifugio anche nella
nostra regione;
Ricorda
La tragedia delle Foibe, grandi voragini dell'altopiano
carsico, nelle quali furono gettati dai partigiani comunisti
jugoslavi oltre 10 mila italiani in maggior parte civili, nonché i
rappresentanti della minoranza slovena, e il drammatico esodo
forzoso di oltre 350 mila italiani dalle terre
giuliano-dalmate;
Impegna
L'assessore all'Istruzione e Cultura, affinché anche nelle
scuole valdostane venga ricordata con un minuto di silenzio la
tragedia delle foibe quale monito contro tutti i
totalitarismi.
Consiglieri presenti, votanti e favorevoli: 30
Il Consiglio approva all'unanimità.
Presidente - Con questo punto terminiamo i nostri lavori.
La seduta è tolta.
---
La réunion se termine à 19 heures 44.
