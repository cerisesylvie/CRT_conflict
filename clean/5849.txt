Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 272 del 20 dicembre 1983 - Resoconto
OGGETTO N. 272/VIII - COMUNICAZIONE DEL PRESIDENTE. MANDATO
DI CATTURA CONTRO IL PRESIDENTE DELLA GIUNTA.
PRESIDENTE
: Signori Consiglieri, mi è pervenuto in questo
momento il comunicato dell'ANSA che testualmente recita: "Un
mandato di cattura è stato emesso dai magistrati torinesi che
conducono l'inchiesta sul Casinò di Saint Vincent contro l'Av.
Mario Andrione dell'Union Valdôtaine, Presidente della Giunta
regionale Valle d'Aosta e commissario del Governo. Lo ha comunicato
questa mattina il nucleo di polizia tributaria della Guardia di
Finanza di Torino. L'Avv. Andrione è, per il momento, considerato
latitante. Capi di imputazione nei suoi confronti sono:
associazione per delinquere, malversazione, peculato, falso in atto
pubblico".
Ha chiesto di parlare l'Assessore all'Agricoltura e Foreste,
Rollandin, ne ha facoltà.
ROLLANDIN - (U.V.):
En considération de ce que vient de
dire le Président, je demande de suspendre la réunion.
PRESIDENTE
: Credo che il Consiglio sia d'accordo; la
seduta è sospesa.
Si dà atto che la seduta è sospesa alle ore 11,07 e riprende
alle ore 11,15.
PRESIDENTE
: Ha chiesto la parola l'Assessore
all'Agricoltura e Foreste Rollandin ne ha facoltà.
ROLLANDIN - (U.V.):
Pour dire qu'à la suite de la
rencontre qu'on a eu avec les chefs des groupes, on a décidé de
continuer la discussion sur le bilan, en tenant compte du fait
exceptionnel, en demandant à tous les groupes de tenir compte de la
situation particulière et de limiter le plus possible la
discussion.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
La situazione, per le notizie che
sono arrivate, è di una tale gravità che noi rinunceremo a una
serie di domande che avevamo da porre sul bilancio; rinunceremo
anche alla dichiarazione di voto perché la nostra posizione sul
bilancio era già stata illustrata ieri in discussione generale;
sollecitiamo la maggioranza e la Giunta a prendere al più presto
tutte le decisioni necessarie in questa situazione.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Noi avevamo già assunto un
atteggiamento, che la maggioranza ed il Consiglio conoscono, quindi
siamo d'accordo per quanto concordato in riunione di Capigruppo;
sollecitiamo, però, anche noi la maggioranza di fronte a questa
situazione drammatica e tragica ad assumere le decisioni
conseguenti. Grazie.
PRESIDENTE
: Ha chiesto di parlare il Consigliere
Baldassarre, ne ha facoltà.
BALDASSARRE - (P.S.D.I.):
Noi avevamo già assunto una
posizione di silenzio; naturalmente in una situazione grave come
questa che si è venuta a verificare, noi rinunciamo anche alla
dichiarazione di voto e quindi siamo favorevoli a che la
maggioranza approvi il bilancio.
PRESIDENTE
: Ha chiesto di parlare il Consigliere
Riccarand, ne ha facoltà.
RICCARAND - (N.S.):
Come già concordato nella riunione
dei Capigruppo, siamo d'accordo sul fatto che si proceda alla
votazione del documento contabile, per poter fare poi le opportune
valutazioni sulla crisi politica che si è aperta nella Regione
Valle d'Aosta.
