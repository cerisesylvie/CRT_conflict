Classificazione
CONSIGLIO REGIONALE
Attività consiliare d'aula



Oggetto del Consiglio n. 1961 del 2 novembre 2022 - Resoconto
OBJET N° 1961/XVI - Communications du Président de la
Région.
Bertin (Presidente)
- Punto n. 2 all'ordine del giorno.
Il Presidente della Regione ne ha facoltà.
Lavevaz (UV) -
Saluto anch'io a nome mio e del Governo la
senatrice Spelgatti per la sua presenza, che fa piacere.
Voglio condividere con il Consiglio l'apertura dei contatti tra
il Governo regionale e il nuovo Governo centrale appena insediato.
Nei giorni scorsi ho scritto tanto alla Presidenza del Consiglio
dei Ministri quanto ai Ministeri che più direttamente hanno in
carico temi urgenti per la Valle d'Aosta. Il primo passaggio che ho
auspicato è la rapida ricostituzione della Commissione paritetica,
impegnata nei mesi scorsi su importanti norme di attuazione
riguardanti tra l'altro i Vigili del fuoco e la gestione delle
acque. Ho poi sottolineato l'importanza della dimensione
transfrontaliera, sia per quanto riguarda la cooperazione, sia
rispetto ai collegamenti internazionali: entrambi i tunnel
valdostani hanno bisogno di un'attenzione particolare, che dovrà
essere al centro di un confronto articolato e non scontato. Al
Ministero della giustizia ho sottoposto l'importanza di una
collaborazione netta per garantire l'efficienza degli uffici
territoriali della Valle d'Aosta, riconoscendo gli sforzi rilevanti
fatti dalla Regione per supportare le strutture ministeriali
presenti nella nostra regione. Al Ministero degli interni ho
presentato la rilevanza dei rapporti della Valle d'Aosta con le
truppe alpine, con il Centro addestramento alpino, in una
collaborazione che orbita intorno anche alle numerose strutture
militari presenti sul territorio e a una cooperazione
indispensabile, sia storicamente sia come motore di prospettiva per
lo sviluppo di nuove attività.
Presidente -
Consigliere Manfrin.
Manfrin (LEGA VDA) -
Non so come definirla: presidente
Lavevaz? Presidente
pro tempore
, come sempre? Lei lo sa,
nello scorso Consiglio le avevo chiesto novità rispetto
all'assessorato all'ambiente e ci aveva detto che era
in
itinere
. Se lei volesse aggiornare quest'aula su quelli che
eventualmente sono gli sviluppi, noi abbiamo letto un sacco di cose
sui giornali; il fatto che lei le sorvoli a volo d'uccello, ci
riempie di sconcerto. Se volesse aggiornarci rispetto alle
trattative, i subentri, una poltrona per due, questa telenovela che
va avanti, le saremmo grati.
Presidente -
Ricordo che la discussione sulle
comunicazioni deve attenersi agli argomenti delle comunicazioni
stesse. Consigliere Carrel ne ha facoltà.
Carrel (PA) -
Grazie presidente Lavevaz per le
comunicazioni. Sono contento di aver ascoltato le sue parole in
merito ai contatti con il Governo centrale e a temi sicuramente che
abbiamo sottolineato anche come gruppo consiliare più volte. Quello
che le chiedo è se le comunicazioni sono esclusivamente tra il
governo Lavevaz e il governo Meloni, o un ipotetico, che leggiamo
sui giornali, governo Testolin. Noi abbiamo mandato questi
documenti, questa lettera, al governo Meloni con un'unica firma del
presidente Lavevaz, oppure stiamo avviando un percorso che magari
la prossima settimana, fra due settimane, magari fra un mese o due,
speriamo in tempi brevi, perché noi siamo a sollecitare una
risposta in tempi brevi già da tempo, cambierà nuovamente e quindi
bisognerà riprendere sin dall'inizio?
Presidente -
Consigliere Aggravi.
Aggravi (LEGA VDA) -
Io non uscirò dal seminato, così non
mi potrà richiamare, e voglio andare sul termine "contatto", nel
senso che il Presidente ha parlato di contatti: io volevo chiedere
la possibilità di avere una specifica su questo termine.
Lei, tecnicamente, ha scritto a Roma? Perché il contatto prevede
che ci sia un rapporto tra i due soggetti, per cui volevo capire se
il contatto era avvenuto soltanto via lettera, oppure se c'erano
già state delle interlocuzioni e quindi un reale contatto, in modo
tale da dare chiarezza all'aula.
Mi permetto anche di rispondere al collega Carrel, che fa una
domanda un po' strana al presidente sostituto
pro tempore
Lavevaz: sono tutti intercambiabili i diciotto, lo hanno anche
dichiarato, quindi magari domani non ci troviamo neanche il
presidente Testolin, ma ci troviamo il presidente Sapinet, dico ad
esempio nella lista, o il presidente Grosjacques e via discorrendo,
o magari il presidente Bertschy, chi lo sa? Sono tutti
intercambiabili, quindi poco importa chi ha firma. Scusi se mi
permetto di difendere il presidente Lavevaz, ma visto che
ultimamente mi spiace che lo stiano mettendo all'angolo, non ho
capito ancora chi, però mi sembrava giusto risponderle e dirle che
alla fine sono intercambiabili, quindi un nome vale l'altro.
Presidente -
Consigliera Erika Guichardaz.
Guichardaz E. (PCP) -
Nella riunione delle Conferenza dei
Capigruppo avevo chiesto una discussione politica rispetto alla
crisi. È stato detto che questo non sarebbe avvenuto, ma immaginavo
che almeno qualche comunicazione potesse essere data all'aula. Ci è
stato detto che non c'è nessuna crisi, giustamente come dice il
collega Aggravi, essendo tutti intercambiabili finché sono
diciotto...!
Presidente -
Il presidente della Regione Lavevaz.
Lavevaz (UV) -
Rispondo innanzitutto alla richiesta
legittima del collega Aggravi, in merito alle mie comunicazioni.
Come ho fatto quando è nato il governo Draghi, ho scritto a tutti i
Ministeri mettendo sul tavolo le questioni più importanti e, nella
chiusura, una richiesta di incontro. Credo che sia il modo più
corretto, anche perché si sono insediati la settimana scorsa
ufficialmente, quindi era una lettera per porre all'attenzione i
temi, per fare gli auguri di buon lavoro e per chiedere un
incontro.
Sulle altre questioni posso rispondere tranquillamente. La
risposta è quella del Consiglio scorso. Come ho detto anche nella
riunione delle Conferenza dei Capigruppo, non nascondo certo che ci
sia un'alea particolare in questa seduta, che ci sia una
discussione aperta all'interno dei movimenti, all'interno della
politica e all'esterno, ma per quanto riguarda la politica
all'interno di questo Consiglio regionale credo che i fatti siano
abbastanza chiari. Abbiamo all'ordine del giorno quattro leggi!
Possiamo anche andare indietro a vedere quand'è l'ultimo Consiglio
in cui sono state approvate, se saranno approvate; se non saranno
approvate, prenderò atto che i diciotto non ci sono, che una
maggioranza non c'è, che c'è uno stallo. A oggi non è così. Ripeto,
andiamo indietro a vedere quale Consiglio regionale in un'unica
seduta ha approvato quattro leggi o negli ultimi mesi quante leggi
sono state approvate.
Nelle ultime settimane e negli ultimi mesi abbiamo approvato
delle norme importanti di aiuti ai cittadini, che peraltro voi
stessi avete giustamente pubblicizzato nel modo corretto, con
interventi anche diretti, con i vostri elettori, e questo mi fa
piacere, vuol dire che era una misura riconosciuta come corretta in
questo momento difficile. Oggi andiamo a fare altre misure
importanti, una variazione bilancio che va a mettere a disposizione
dei cittadini altre apprezzabili risorse ed altre norme
rilevanti.
Questi sono i fatti. Una maggioranza c'è, che lavora e che ha
lavorato in questi mesi. Abbiamo scaricato l'altro ieri il bilancio
di previsione 2023-2025 nei termini previsti dalla legge, quindi
tutta la narrazione che viene fatta non dico che non ci sia, non
nego l'evidenza e non voglio essere retorico, ma i fatti dei lavori
dell'Aula sono che c'è una maggioranza che lavora e che sta
scaricando dei provvedimenti importanti.
Presidente -
Consigliere Aggravi.
Aggravi (LEGA VDA) -
Presidente, mi si consenta una
considerazione - o mi consenta; non voglio rubare il mestiere ai
colleghi di Forza Italia - ma vede, lei dice: "tutta la narrazione
che viene fatta". Ma la narrazione la fate voi! Mi perdoni, se
tutto va bene, se ci sono delle leggi sul tavolo, se stiamo
approvando, se state facendo tante cose, mi chiedo: ma perché fuori
c'è tutto questo? Perché le interlocuzioni che state avendo devono
portare a un cambio di deleghe se tutto va bene così o a un cambio
di persone? È vero, siete tutti intercambiabili, ma allora mi dico:
perché cambiare in corsa? Perché cambiare le persone? Perché
cambiare le deleghe? Ci dev'essere qualcosa che non funziona! E le
dico anche questo: state producendo tanto, un po' come tutti a
vario titolo, però mi dico anche che tanti interventi normativi
sono arrivati oggi, ma forse dovevano arrivare prima. Quindi è
inutile dire: oggi noi stiamo facendo tante cose, perché chi chiude
il bilancio - in senso generale delle cose da fare - fa sempre un
sacco di cose se chi c'era prima non è riuscito o non ha potuto o
non ha voluto fare tanti interventi.  La bontà non si misura
in questo senso. Ma, ripeto, perché stiamo leggendo tutte queste
cose, se va tutto così bene e se siete intercambiabili? Un problema
ci sarà. Uno, non ce ne sono tanti, uno solo!
Se lei è in discussione o dovrà lasciare il testimone, un motivo
ci sarà! Se non sarà più seduto in Giunta, un motivo ci sarà! Un
motivo per forza c'è, non si può far finta di niente. Poi se non ce
lo vuole dire, lo dica almeno fuori o verrà fuori, però non si dica
che va tutto bene, perché altrimenti cosa stiamo leggendo?!
E, ripeto, la narrazione non la fa l'opposizione. La narrazione
la state facendo tutta voi, i vostri alleati e soggetti vari: più o
meno sappiamo ci sono partiti, non partiti, associazioni e
quant'altro. Tutti insieme state facendo una narrazione, perché se
i giornali scrivono qualcosa, non è che se la inventano del tutto;
ogni tanto hanno grande fantasia, questo un po' da una parte e
dall'altra, però - ripeto - un motivo ci sarà.
Presidente -
Consigliere Manfrin.
Manfrin (LEGA VDA) -
La ringrazio davvero di cuore,
presidente Lavevaz, per averci riassunto l'importante carico di
lavoro che lei sta giustamente portando avanti con orgoglio. Un
orgoglio che lei ha voluto manifestare in questo momento
rivendicando quest'azione importante. Un lavoro che non avrebbe
potuto poi portare a termine, se si fosse allontanato per
partecipare a celebrazioni, perché ricordo a quest'aula e a tutti
noi che chi vuole partecipare alle commemorazioni lo può fare, si
può allontanare, ma qualcuno ha anche fatto notare che
probabilmente per i numeri risicati di questa maggioranza, si
rischierebbe probabilmente di non avere i numeri sulle leggi,
quindi questo è un altro risultato su cui deve riflettere.
Effettivamente in tutti questi interventi, presidente Lavevaz, e
non parlo soltanto di oggi, ma parlo di interventi che lei fa dalle
dimissioni della collega Minelli in poi, rispetto anche a quella
che è stata la composizione della sua maggioranza che ha perso
elementi che si sono collocati in una parte dell'emiciclo, parliamo
di termini chiaramente politici, ed elementi che si sono collocati
in una parte opposta dell'emiciclo. Significa che l'azione politica
che la sua maggioranza ha condotto, ha perso dei pezzi e sono pezzi
che non sono coerenti fra loro come orientamento politico, il che
significa che lei è riuscito a scontentare una parte e l'altra.
Arrivando a questo punto...
Presidente -
Consigliere Manfrin, rimaniamo sul
tema...
Manfrin (LEGA VDA) -
Intervengo, visto che il Presidente
ha giustamente risposto a una nostra domanda. Effettivamente lei,
Presidente, tace su una cosa, cioè lei ci dice che arriverà la
nomina a breve e questa nomina a breve viene annunciata dal
diciotto mesi a questa parte; il problema è che non ci dice perché!
Il problema è proprio questo: lei non ci dice perché lei se ne deve
andare! Perché questa maggioranza deve cambiare! Perché si devono
nominare due assessori! Io prendo le informazioni che riportano gli
organi di informazione: perché degli assessori che attualmente sono
in carica, devono lasciare il posto ad altri sempre all'interno
della stessa maggioranza? E per quale motivo alcuni altri assessori
ci dicono che non importa che ci sia uno, l'altro o l'altro ancora,
non cambia niente...
Presidente -
Si attenga alla discussione.
Manfrin (LEGA VDA) -
Ce lo dica se può, sennò taccia come
ha fatto sempre.
Presidente -
Invito a rimanere alla discussione e non
divagare. Consigliera Minelli ne ha facoltà.
Minelli (PCP)
- Intervengo sul secondo intervento del
Presidente che ci ha detto, ancora una volta, che non esiste una
crisi. Allora utilizzeremo il termine "crisi"
entre
guillemets
, come qualche giornalista ha già iniziato a
fare.
Io ricordo di essermi dimessa a maggio - a maggio del 2021! -,
quando già da mesi chiedevamo un confronto, una verifica, perché
c'erano una serie di problemi e di questioni che creavano delle
difficoltà, ma questo confronto è sempre stato rifiutato. Mi si era
detto che in quindici giorni sarebbe avvenuta una sostituzione:
questo non è avvenuto, e di lì in avanti abbiamo sentito parlare di
"revisioni, tagliandi, individuazione dei perimetri, ricomposizione
della maggioranza, consolidamenti, nuovi riassetti, passi avanti,
ci siamo quasi...", ma ora di nuovo tutto è scombinato.
Io credo che non si possa più prendere in giro chi è fuori da
quest'aula. Qui dentro non potete certamente più prendere in giro
nessuno, ma nemmeno chi è fuori! Questa crisi
entre
guillemets
va avanti da tanto tempo, chiamatela come volete, ma
qui c'è qualche cosa di grosso che non va, perché se arriviamo
addirittura a un cambio di Presidente che, come ha detto qualche
collega, non sapremo nemmeno fino all'ultimo quale sarà, un
problema grosso ce l'avete! Chiamatelo problema, magari vi viene
meglio.
Presidente -
La parola alla consigliera Foudraz.
Foudraz (LEGA VDA) -
Intervengo anch'io sul secondo
intervento del presidente Lavevaz. Questa legislatura, per la
precisione la sedicesima, ha avuto inizio non più tardi di due anni
fa. Era esattamente il 20 ottobre 2020 quando i nuovi Consiglieri
regionali varcarono le porte di quest'aula. Sin da subito apparve
chiaro, fuori e dentro l'aula, che le dinamiche e i risultati
elettorali non fossero stati rispettati da coloro che, per il bene
dei Valdostani, decisero compatti di unirsi per combattere l'unico
partito vincitore delle elezioni regionali 2020...
Presidente -
Non rifacciamo una discussione.
Foudraz (LEGA VDA) -
...sì, perché vorrei ricordare ai
presenti e ai Valdostani che l'elettorato scelse in maniera molto
diversa. I Valdostani sapevano esattamente da chi volevano essere
governati.
Il 20 e 21 settembre 2020 la Lega Vallée d'Aoste fu il primo
partito che ottenne il maggior numero di voti e precisamente 15.841
voti, che volevano dire il 24 percento delle preferenze dei
Valdostani che si recarono alle urne...
Presidente -
Consigliera...
Foudraz (LEGA VDA) -
...ma sempre ovviamente per il bene
dei Valdostani, le cose all'interno di quest'aula non andarono in
quel modo.
Presidente -
Consigliera Foudraz...
Foudraz (LEGA VDA) -
Mi dica Presidente.
Presidente -
Non possiamo riaprire una discussione...
Foudraz (LEGA VDA) -
No, ma io non sto aprendo una
discussione, io sto rispondendo a delle dichiarazioni che ha fatto
il Presidente durante le sue comunicazioni e questo è consentito,
quindi se mi consente, presidente Bertin, io continuerei
l'intervento.
Presidente -
Dal 2020 in poi, ritorniamo al 2020...
Foudraz (LEGA VDA) -
Stavo solo facendo una piccola
panoramica perché comunque siamo andati indietro anche al 2021,
quindi stavo solo facendo una piccola panoramica. Posso continuare
a parlare o mi toglie la parola?
Presidente -
È stata chiesta una discussione politica. La
Conferenza dei Capigruppo ha ritenuto che non era necessaria,
quindi rimaniamo... Finisca brevemente.
Foudraz (LEGA VDA) -
Posso finire?
Presidente -
Sì, si attenga però a quanto dichiarato dal
Presidente.
Foudraz (LEGA VDA) -
Certamente che mi attengo a quello,
non volevo andare in un'altra direzione, in una direzione
diversa.
Torniamo al 2020, i minuti però me li dovete fermare perché
erano cinque, però lei me ne ha presi due, mi scusi, quindi magari
ripartiamo con la tempistica corretta, grazie.
Nel 2020 ci fu una corsa ad allearsi con anime, programmi e
ideologie discordanti e dissonanti, tutto e più di tutto purché non
governasse la Lega, ma questo ovviamente sempre per il bene dei
Valdostani.
Un anno e mezzo fa assistemmo alla prima grande
débâcle
di questa maggioranza e di questo Governo nato per il bene dei
Valdostani. A maggio 2021 furono presentate le dimissioni dalla
carica di Assessore all'ambiente dalla collega Minelli...
Presidente -
Consigliera Foudraz, la invito ad attenersi
all'attualità...
Foudraz (LEGA VDA) -
...io mi sto attenendo alle
dichiarazioni del Presidente.
Presidente -
Del 2020, non è ripetere cose già dette in
altre occasioni. Non è secondo il Regolamento questa discussione.
Se ha da dire qualcosa riferito all'attualità e alle comunicazioni
fatte dal presidente Lavevaz anche in replica, lo faccia, ma lo
faccia su quegli argomenti.
Foudraz (LEGA VDA) -
Infatti io le sto facendo su
quell'argomento.
Presidente -
Lei sta partendo dal 2020 ad oggi,
ricostruendo una discussione che è stata abbastanza...
Foudraz (LEGA VDA) -
Mi scusi, non penso che lei abbia
interrotto altre persone che sono andate indietro al 2020 o al
2021. Allora mi fermo?
Presidente -
Non si può continuare una discussione
preparata prima e si viene qui a leggerla.
Foudraz (LEGA VDA) -
Va bene, se allora non si può
parlare, va benissimo, interrompo...
Presidente -
Concluda.
Foudraz (LEGA VDA) -
...interrompo visto che ritiene che
il mio intervento non sia sul pezzo in merito alle dichiarazioni
fatte dal presidente Lavevaz va bene, qui mi taccio.
Presidente -
Per mozione d'ordine, la parola al
consigliere Aggravi.
Aggravi (LEGA VDA) -
Chiedo al termine di questa
discussione una sospensione per una riunione dei gruppi di
minoranza.
Presidente -
La sospensione è concessa. Facciamo il punto
e con la chiusura del punto n. 2 la sospensione... pardon, la
parola al consigliere Carrel.
Carrel (PA) -
Riprendendo le comunicazioni del
Presidente, credo sia giusto e corretto sottolineare un aspetto:
abbiamo una crisi che non chiamiamo crisi ma che sta al di fuori di
questo Palazzo e non viene portata all'interno di questo Palazzo.
Abbiamo però un Presidente e una Giunta che prendono contatto con
un Governo nazionale senza sapere che cosa succederà di qui a due
giorni o tre giorni. Questo credo che sia un aspetto veramente
delicato e negativo, per cui io ripeto la necessità di avviare un
percorso chiaro, con dei tempi finalmente chiari, perché lo stava
dicendo la collega Foudraz, lo dico molto sinteticamente: è dal
2020 che mancano degli elementi e oggi appunto arriviamo al dunque.
Credo che quindi sia veramente un brutto spettacolo quello di
questa mattina in cui facciamo finta che nulla sia successo ma in
realtà sappiamo tutti che qualcosa sta succedendo. Facciamo finta
di andare avanti come sempre ma, purtroppo, ci sono dei problemi,
avete dei problemi, abbiamo dei problemi come Valle d'Aosta e
sarebbe molto più serio e costruttivo affrontarli.
Presidente -
Se non ci sono altri interventi, il punto n.
2 è concluso. C'è stata una richiesta di sospensione, la richiesta
di sospensione è concessa. Il Consiglio regionale è sospeso.
La seduta è sospesa dalle ore 10:44 alle ore 11:04
Bertin (Presidente) -
Possiamo riprendere. Si è prenotato
il consigliere Manfrin, ne ha facoltà.
Manfrin (LEGA VDA) -
Solo perché, come gruppi di
opposizione, abbiamo voluto valutare il comunicato stampa che è
stato prodotto rispetto alla mancata sospensione della seduta per
la commemorazione dei Caduti.
Una parte delle motivazioni ovviamente le abbiamo già esposte,
quindi evidentemente non tratteniamo nessuno e se qualcuno si vuole
allontanare da quest'aula, è assolutamente legittimato a farlo e
non deve chiedere il permesso. Se questo dovesse causare dei
problemi sui numeri per le votazioni, chiaramente questo non può
essere messo in conto alle opposizioni, è una scelta precisa di
questa maggioranza essere a 18 e proseguire a 18, quindi questi
sono anche i risvolti negativi. Dall'altra parte è evidente che
tale proposta è stata formulata con una Capigruppo, ed è bene anche
dirlo ai Valdostani, che è stata convocata un quarto d'ora prima
l'inizio del Consiglio.
Ora, che il 2 di novembre sia il giorno dei morti... un giorno,
tra l'altro, particolarmente evocativo anche per i destini di
questo Governo regionale... come era noto da tempo, per esempio,
anche la questione che il 4 di novembre, che anche qui è giornata
di celebrazione, sarà giorno di scadenza termini, era ampiamente
previsto e quindi sicuramente chi deve depositare le iniziative
sarà obtorto collo obbligato a non potervi partecipare o potervi
partecipare in forma rimaneggiata.
Quello che è chiaro è che i programmi sono chiari, vengono
approvati, i programmi dei lavori sono quelli e quindi se una
persona ha piacere di partecipare, si organizza prima, lo dice per
tempo oppure il Presidente del Consiglio organizza in maniera
differente i lavori. Oltre a questo, è evidente che l'opposizione
ritiene che sia invece un impegno rispetto a quello che proprio il
presidente Lavevaz ci ha sottolineato, cioè l'impegno a votare
delle leggi che sono nell'interesse della nostra comunità, quindi
l'impegno a rimanere in quest'aula sia di assoluto rispetto nei
confronti della comunità valdostana e che è di tutta evidenza anche
qui che ogni volta che noi siamo presenti in Consiglio regionale
non possiamo partecipare a una molteplicità di eventi che avvengono
i due giorni di Consiglio, è una scelta che abbiamo fatto, è una
scelta anche di priorità, la priorità è per la nostra comunità e,
con tutto il rispetto per la commemorazione a cui tutti vorremmo
partecipare, però se c'è una votazione a cui partecipare e ci sono
delle leggi da discutere, ci sono delle iniziative ispettive che
riguardano la nostra comunità, è evidentemente un impegno quello di
rimanere qui a discutere.
Presidente -
La parola al consigliere Marguerettaz.
Marguerettaz (UV) -
Brevemente solo perché rimanga agli
atti perché rappresentata così sembriamo un po' disorientati, in
realtà il Consiglio regionale non doveva essere convocato in questi
giorni ma avevamo programmato la discussione del bilancio in un
momento dove la sessione di bilancio sarebbe iniziata di venerdì
per concludersi mercoledì e permettere la pubblicazione del
bilancio approvato per tempo per evitare l'esercizio provvisorio.
Non essendoci stata l'adesione della minoranza, per venire incontro
abbiamo traslato la convocazione ovviamente coinvolgendo anche il 2
di novembre. Coinvolgendo il 2 di novembre, non abbiamo chiesto di
rinviare il Consiglio regionale ma di fare una sospensione. Non è
stato possibile, non credo sia un dramma, ma è semplicemente per
dire che nessuno ha sottostimato la convocazione il 2 novembre, che
sappiamo bene che ha questi momenti istituzionali, pensavamo che la
sospensione di un'ora e mezza non avrebbe cambiato le sorti. Non si
è voluto fare, pace, continuiamo a discutere.
