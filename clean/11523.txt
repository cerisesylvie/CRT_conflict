Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2598 del 4 ottobre 1991 - Resoconto
OGGETTO N. 2598/IX Disegno di legge: "Sottoscrizione di
capitale azionario della Società per azioni Raccordi Autostradali
Valle d'Aosta".Errore. L'origine riferimento non è stata
trovata.
Dolchi (Presidente)
Il Consigliere Riccarand ha
chiesto la parola per mozione d'ordine; ne ha facoltà.
Riccarand (VA)
Ho chiesto la parola per porre una
questione pregiudiziale.
Ai sensi dell'articolo 61 del Regolamento interno del Consiglio,
chiedo che questo oggetto non sia discusso nell'adunanza odierna
per i motivi che seguono.
Questo disegno di legge comporta un grosso onere per
l'Amministrazione regionale (147 miliardi) e credo che tutti
possano convenire sul fatto che, per poterlo discutere, dovremmo
disporre di un quadro preciso e certo dei dati che ne stanno a
fondamento.
Nella relazione sono citati alcuni provvedimenti che inquadrano
l'aumento del capitale sociale della Rav e la partecipazione della
Regione. Vengono citati in particolare uno schema di atto
aggiuntivo alla convenzione in vigore fra l'Anas e la Rav e un
piano aggiornato della Rav, che sono stati approvati dal Consiglio
di amministrazione della Rav il 21 gennaio 1991. Si cita poi il
decreto n. 930 del 30 maggio 1991 del Ministro dei Lavori Pubblici,
con il quale è stato approvato il progetto esecutivo del tronco
autostradale da Morgex a Courmayeur.
Si tratta quindi di tre documenti ufficiali citati nitidamente e
dettagliatamente anche nella relazione presentata dal Consigliere
Ricco, che è stato relatore in Commissione ed in aula, però nello
stesso tempo si tratta dei tre documenti ufficiali richiesti dal
sottoscritto - in seno alla II Commissione sono stati chiesti anche
da altri ed in particolare dal Consigliere Voyat -, ma che non sono
mai stati consegnati.
La circostanza sarebbe irrilevante se si fosse trattato di una
semplice richiesta non esaudita. In realtà, dopo una serie di
richieste verbali in sede di Commissione, in data 8 luglio, quindi
tre mesi fa, io ho inviato al Presidente della Giunta regionale una
lettera per chiedere copia dei tre documenti: Piano finanziario
aggiornato, Schema di atto aggiuntivo della Convenzione con l'Anas
e Decreto del Ministro dei Lavori Pubblici.
Il Presidente della Giunta, dopo aver dato ampie assicurazioni
sulla immediata trasmissione della documentazione, non ha mai
provveduto in merito. Questa è la ragione per cui, ai sensi
dell'articolo 116 del Regolamento, ho investito della questione
l'Ufficio di Presidenza, che ha sollecitato con lettera il
Presidente della Giunta a trasmettere la documentazione. Nonostante
il sollecito dell'Ufficio di Presidenza, la documentazione non è
mai stata trasmessa.
Ho rinnovato la richiesta con un'ulteriore segnalazione
all'Ufficio di Presidenza, che in data 26 settembre 1991 ha
nuovamente scritto al Presidente della Giunta regionale,
chiedendogli di trasmettere al Consigliere Riccarand la
documentazione richiesta.
Oggi siamo arrivati alla discussione di questo disegno di legge,
senza che la documentazione... Torno a ripetere che non si tratta
di atti riservati, non accessibili o che non possono essere
rintracciati, ma di documentazione che è alle mani di qualsiasi
dipendente o funzionario della Rav e che è sicuramente a
disposizione di chi ha scritto la relazione che accompagna il
disegno di legge e di chi ha scritto quella che è stata presentata
in aula, perché in esse vengono citate parti di quei documenti.
C'è stata quindi la precisa volontà di non fornire quella
documentazione, che è rilevante, perché qui parliamo di aspetti
finanziari e dell'inquadramento dell'aumento di capitale
all'interno di un certo percorso. Ecco allora che, a mio avviso,
esistono tutti gli elementi affinché sia esaudita questa
pregiudiziale sulla documentazione necessaria ai Consiglieri per
potersi esprimere sul disegno di legge.
Troverei veramente paradossale se, pur non essendo stata ancora
fornita la documentazione richiesta, nonostante le due
sollecitazioni scritte dell'Ufficio di Presidenza, tutto venisse
tranquillamente dimenticato e si facesse finta di niente, andando
tranquillamente avanti. Questo è il motivo fondamentale per cui, ai
sensi dell'articolo 61, chiedo il rinvio, che mi sembra
incontestabile, di questo punto.
Direi che c'è anche un secondo argomento, che però è di
carattere aggiuntivo, su cui non mi soffermo, ma che comunque non è
irrilevante. Ricordo al Consiglio, che sicuramente ne ha memoria,
che la legge regionale n. 73 del 1984, che ha previsto la
partecipazione della Regione alla costituzione della Rav, era stata
approvata dal Consiglio in seguito alla stipula di una convenzione
tra la Regione e l'Italstat. Ci fu una precisa impostazione
cronologica anche nell'ordine dei lavori: prima si votò la
convenzione tra Regione e Italstat, per creare la Rav o per
prevedere comunque una partecipazione della Regione al capitale
sociale della Rav, e poi, in conseguenza di quella convenzione,
venne fatta la legge del 1984.
Adesso noi andiamo a modificare la partecipazione azionaria, in
contrasto con la convenzione approvata nel 1984 e senza modificare
quella convenzione, per cui ci troviamo di fronte ad una procedura
sicuramente viziata, perché semmai prima si sarebbe dovuta
modificare la convenzione e poi la legge.
Non mi soffermo tuttavia su questo aspetto, che ritengo di
opportunità e di valutazione, ma mi soffermo su un altro aspetto
pregiudiziale, che a mio avviso è insuperabile.
Esiste una precisa norma di regolamento che tutela un certo
diritto all'informazione. Ci sono state precise richieste, c'è
stato un intervento istituzionale dell'Ufficio di Presidenza e
pertanto, se non vogliamo calpestare non solo le funzioni ed i
diritti dei Consiglieri, ma neppure quelle dell'Ufficio di
Presidenza, io credo che non possiamo ignorare quello che è stato
richiesto.
Io non ho nessuna difficoltà a discutere questo disegno di legge
24 ore dopo che sia stata fornita la documentazione richiesta.
Pertanto, visto che il Consiglio è convocato anche domani, se il
Presidente della Giunta fornisce questa documentazione, vorrei solo
avere il tempo materiale per esaminarla e poi non avrei alcuna
obiezione a che il disegno di legge sia discusso anche domani.
Questo vale a livello personale, ma ricordo che la stessa richiesta
era stata avanzata in sede di Commissione anche da altri
Consiglieri.
Mi rendo perfettamente conto che questa pregiudiziale può essere
superata da una votazione consiliare, però invito tutti i
Consiglieri e tutti i Gruppi, al di là quindi dei possibili
schieramenti, a rispettare determinate norme e regole di
comportamento che ci siamo date. Certo la forza delle
argomentazioni può anche essere sostituita da quella dei numeri ed
il rispetto dei regolamenti può anche essere sostituito dalle
forzature fatte con i numeri, però allora si cade nel classico
campo dell'arroganza del potere e sappiamo tutti che, quando si
usano questi strumenti, vuol dire che si è alla fine di un percorso
politico, non all'inizio.
Tutti i Consiglieri hanno il diritto di discutere il disegno di
legge, ma io chiedo di discuterlo potendo disporre di quei tre
documenti ufficiali che, ripeto, sono a disposizione di chiunque e
possono essere reperiti in qualsiasi momento, purché ci sia la
volontà di chiederli e di fornirli. Questa volontà non c'è stata,
anzi c'è stata una deliberata scelta, nonostante tutte le
insistenze e la ricerca attraverso tutti i canali, di non fornire
quella docu-mentazione, che invece è molto rilevante per questa
discussione.
Presidente
Colleghi Consiglieri, avete sentito la
formulazione della questione pregiudiziale sospensiva. L'articolo
60 del Regolamento interno prevede che dopo la formulazione del
richiamo, un oratore si esprima a favore ed un altro contro, per
non più di dieci minuti ciascuno. "Ove il Consiglio regionale sia
chiamato a decidere sul richiamo, la votazione ha luogo per alzata
di mano" e poi abbiamo aggiunto "anche per votazione
elettronica".
Ha chiesto la parola il Presidente della Giunta, Bondaz; ne ha
facoltà.
Bondaz (DC)
Io credo che ogni Consigliere
regionale, nell'esercizio delle sue funzioni, abbia il diritto di
condurre le proprie battaglie nel modo che ritiene più opportuno e
secondo la logica che ritiene più valida, ma non credo affatto che
gli altri Consiglieri siano obbligati ad accettare la sua logica.
Non si possono confondere i princìpi democratici con l'arroganza,
altrimenti ogni minoranza taccerebbe di arroganza qualunque
decisione della maggioranza, che dal canto suo si troverebbe
impossibilitata a governare.
Credo invece che il rapporto tra maggioranza e minoranza sia un
elemento fondamentale di quella democrazia che ci siamo dati e che
da 45 anni vige nel territorio nazionale e quindi anche in Valle
d'Aosta.
Che il Consigliere Riccarand conduca una battaglia in tutti i
modi ed in tutti i sensi per ovviare alla costruzione
dell'autostrada non è un fatto nuovo, perché questa sua azione dura
da anni ed io gli do atto di essere stato costante, anche se la sua
impostazione è contraria all'autostrada.
Gli altri Consiglieri non la pensano così, anzi alcuni ritengono
che la costruzione dell'autostrada - o la fine della costruzione
dell'autostrada - sia assolutamente indispensabile per la nostra
Regione.
I cavilli su pregiudiziali o su ipotesi di documenti dati o non
dati, quel cercare di ovviare alla mancanza di documenti con
richieste di rinvio della seduta..., sono tutti argomenti
assolutamente speciosi, perché, se ricordo bene, questa legge è
purtroppo qui in Consiglio dal mese di luglio, dal momento che è
stata rinviata per vari motivi.
Convengo con il Consigliere Riccarand che certe cose potrebbero
andare meglio, ma non posso convenire con lui se con questi sistemi
egli non vuole arrivare alla discussione ed alla votazione di una
legge assolutamente indispensabile per finire la costruzione
dell'autostrada.
Tu hai utilizzato tutti i metodi, "democratici" se vuoi, per
arrivare a questo tipo di decisione, ma noi non siamo d'accordo con
tua richiesta di rinvio e non ci sentiamo affatto arroganti. Noi
crediamo di portare avanti una nostra ipotesi di lavoro, un nostro
modo di intendere la costruzione della Valle d'Aosta, che considera
necessario finire la costruzione dell'autostrada, per evitare che
rimanga a mezzo servizio, com'è ora.
Noi chiediamo al Consiglio di respingere la richiesta del
Consigliere Riccarand.
Per quanto riguarda la documentazione, io sono profondamente
convinto che il Consigliere Riccarand ne è già in possesso, anche
se dice il contrario, proprio perché lui stesso ha detto che
chiunque ne può venire in possesso. Se li ha un funzionario
qualunque, li avrà sicuramente anche lui.
Quando avrò i documenti che lui mi chiede glieli farò avere,
perché non ho nessun motivo...
(...Interruzione del Consigliere Riccarand...)
...anch'io li richiedo da tre mesi...
(...Interruzione del Consigliere Riccarand...)
...Se io non ho questi documenti, non te li posso far
avere...
(...Interruzione del Consigliere Riccarand...)
...Ce li avrà il tuo amico Ministro dell'Ambiente, li avrà la
Rav... Se non me li fanno avere...
(...Interruzione del Consigliere Riccarand...)
...Io ti ho ascoltato con molto garbo e pertanto non intendo
essere interrotto da te! Se non ti va quello che dico, mi potrai
replicare!... Anche la correttezza nei rapporti - semmai tu ne
abbia! - è democrazia. Se non intendi e non capisci le ragioni
delle cose, io non posso farci assolutamente niente! Comunque, noi
non siamo d'accordo sulla tua richiesta di rinvio.
Presidente
Ha chiesto la parola il Consigliere
Andrione; ne ha facoltà.
Andrione (UV)
Ici, l'autoroute n'y entre pour
rien, parce qu'il s'agit des rapports à l'intérieur du Conseil et
entre les Groupes du Conseil. Ce qui a été dit sur l'autoroute est
absolument à part et, donc, nous n'allons pas en parler.
Les dernières paroles de monsieur Bondaz, cependant, me font
penser que, si ces documents ne sont pas en possession de la
Présidence de la Junte, il est toujours possible de répondre aux
requêtes des Conseillers en disant que les documents ne sont pas
parvenus à la Présidence de la Junte et qui ont été demandés au
Ministère compétent. Il me semble absolument inacceptable qu'une
requête, faite par des Conseillers pour avoir des documents sur un
sujet si important à l'ordre du jour, soit passée sous silence,
comme si les Conseillers avaient demandé quelque chose de contraire
à la pudeur, quelque chose d'immoral.
Donc, il y a eu une requête spécifique, à laquelle, même si en
sens négatif, il fallait donner une réponse; par conséquent nous
voterons en faveur de la demande de monsieur Riccarand et ceci sans
entrer dans le mérite de l'opportunité ou pas d'approuver le projet
de loi concernant un financement pour la Rav.
Il est certain que le Président du Conseil doit donner des
explications à monsieur Riccarand et aux autres Conseillers. Si ce
document n'est pas parvenu à la Présidence de la Junte, on peut
répondre et prouver par lettre qu'on l'a demandé au Ministère
compétent, mais on ne peut pas passer cela sous silence, comme si
cette requête n'était pas admissible. C'est un comportement qui, à
notre avis, diminue fortement les prérogatives des Conseillers
régionaux.
Presidente
Consigliere Riccarand, in cosa consiste
la sua richiesta di parola per fatto personale?
Riccarand (VA)
Consiste nel fatto che il
Presidente della Giunta mi ha coperto di insulti a fronte di una
richiesta che io credo di aver avanzato nei termini più corretti e
conformi al Regolamento, dopo aver ricevuto da lui più volte
assicurazioni che i documenti mi sarebbero stati forniti...
In sede Commissione, dove non c'ero solo io, il Presidente della
Giunta ha detto: "Non ce l'ho qui, ma sicuramente il funzionario ha
tutto davanti a sé, per cui vado su e ve lo faccio mandare giù...".
Sono passati tre mesi, ci sono state due sollecitazioni
dell'Ufficio di Presidenza e, nonostante tutto questo, io sono
insultato perché chiedo una cosa legittima?
Questa documentazione non solo non è stata trasmessa, ma è
sicuramente in possesso dell'Amministrazione, perché queste
relazioni al disegno di legge e la relazione del Consigliere Ricco
sono state scritte da qualcuno che è esterno
all'Amministrazione...
Presidente
Consigliere Riccarand, questo non è un
fatto personale, perché lei sta rifacendo la storia del
provvedimento...
Riccarand (VA)
Va bene, ho concluso.
Presidente
Colleghi Consiglieri, siete invitati ad
esprimervi per votazione palese sulla pregiudiziale sospensiva
proposta dal Consigliere Riccarand.
Esito della votazione:
Presenti: 32
Votanti: 32
Favorevoli: 13
Contrari: 19
Il Consiglio non approva
Presidente
Il Consigliere Ricco ha chiesto la
parola per illustrare il disegno di legge n. 302, iscritto al primo
punto all'ordine del giorno; ne ha facoltà.
Ricco (DC)
L'operazione per completare il
finanziamento dell'autostrada Sarre-Traforo del Monte Bianco
(ultimazione del tratto funzionale Sarre-Morgex e realizzazione del
secondo tronco da Morgex al Monte Bianco) si basa su un ulteriore
intervento dello Stato di 300 miliardi di lire e su un nuovo
conferimento di capitale, in azioni ordinarie, di 350 miliardi di
lire da parte degli azionisti.
Tale aumento di capitale da lire 315 miliardi a lire 665
miliardi, per complessivi 350 miliardi di lire (deliberato
dall'Assemblea straordinaria della Società il 4 giugno 1991), verrà
effettuato tramite emissione di n. 35.000.000 nuove azioni
ordinarie del valore nominale di lire 10.000 ciascuna, con
godimento dalla data dell'ultima sottoscrizione, da offrire alla
pari in opzione agli azionisti in proporzione delle azioni
ordinarie da ciascuno possedute.
L'attuale capitale sociale è detenuto da:
- Società italiana per azioni per il Traforo del Monte Bianco:
azioni ordinarie n. 11.600.000 corrispondenti a lire 116 miliardi
(pari al 58 per cento del capitale ordinario);
- Regione Autonoma Valle d'Aosta: azioni ordinarie n. 8.400.000
corrispondenti a lire 84 miliardi (pari al 42 per cento del
capitale ordinario) e azioni privilegiate n. 11.500.000
corrispondenti a lire 115 miliardi.
Le azioni privilegiate, così come stabilito dall'articolo 7
dello Statuto Sociale, sono riservate all'Ente pubblico Regione
Autonoma Valle d'Aosta ed hanno diritto di voto solo nelle
deliberazioni previste dall'articolo 2365 del Cod. Civ. e
prelazione nella ripartizione degli utili fino alla concorrenza
dell'otto per cento del loro valore nominale, nonché nel rimborso
del capitale, in sede di riparto del patrimonio netto, fino alla
concorrenza del loro importo complessivo.
L'aumento di capitale in questione, unitamente al contributo di
lire 300 miliardi stanziato dall'Anas nello stralcio triennale
1991/1993 del Piano decennale per la grande viabilità (approvato
con decreto del Ministro dei Lavori Pubblici n. 33 del 21 marzo
1991), consentirà alla Società di coprire l'intero fabbisogno
finanziario necessario per il completamento dell'autostrada
Aosta-Monte Bianco, il cui costo aggiornato è pari a circa 1.270
miliardi di lire.
Tale costo è la risultante di quello previsto per la
realizzazione del tronco funzionale Sarre-Morgex (circa 770
miliardi di lire) e di quello per la costruzione del tronco
Morgex-Monte Bianco (circa 500 miliardi di lire).
Relativamente al problema dei costi si osserva quanto segue.
Il progetto originale dell'intera autostrada prevedeva un costo
di 900 miliardi di lire. Esso non comprendeva le perizie di
variante decise sulla base delle indicazioni dello studio di
impatto ambientale.
Pertanto, a seguito di queste, il progetto esecutivo del tronco
Sarre-Morgex, approvato dall'Anas con decreto del Ministro dei
Lavori Pubblici n. 558 del 2 marzo 1988, elevava già il costo del
tronco suddetto a lire 579 miliardi.
A seguito di queste perizie di varianti tecniche, dovute alle
gravi difficoltà incontrate nell'esecuzione dell'opera, quali il
verificarsi di rilevanti imprevisti geologici, che vanno dalla
presenza di ammassi detritici, caratterizzati da profonda
incoerenza, e da lunghi tratti di rocce degradate ed instabili,
alla necessità di eseguire le lavorazioni in sotterraneo con forti
venute d'acqua, ed inoltre, per la forzata rinuncia, anche a causa
della natura dei terreni incontrati, all'impiego di esplosivi (sia
pure allo scopo di salvaguardare legittimamente le infrastrutture
interferenti con gli scavi) e per il conseguente utilizzo di ben
più onerose tecniche e strumenti di avanguardia, oltre ad una serie
di misure e di interventi dettati dalle reali condizioni incontrate
nell'esecuzione dei lavori, il primo tronco funzionale ha
registrato un incremento pari al trentatrè per cento del costo di
lavori a base d'appalto, opere complementari, espropri,
eccetera
Si tratta quindi non dell'asserito raddoppio dei costi, bensì di
oneri aggiuntivi che possono essere ritenuti del tutto fisiologici,
tenuto conto delle complessità e dell'incidenza in termini
economici delle problematiche connesse alla costruzione
dell'opera.
Basterebbe confrontare l'autostrada Aosta-Monte Bianco con altre
opere similari, per valutare la sua rilevanza tecnica e le
difficoltà incontrate nell'eseguirla. Si tenga presente che nel
primo tronco si stanno scavando 33 chilometri di gallerie; con
quelle del secondo tronco ci avvicineremo alla lunghezza del tunnel
sotto la Manica, il cui costo è più che raddoppiato dall'inizio dei
lavori.
Per coprire il costo dell'opera, la Rav dispone attualmente di
un capitale sociale di lire 315 miliardi, di un primo contributo
statale di 200 miliardi di lire (stanziato con Stralcio triennale
1985/1987 e già erogato) e di riserve straordinarie già accantonate
e previste per il 1993 pari a lire 105 miliardi.
Occorre ricordare che l'opera, vivamente sollecitata dai nostri
partner comunitari, è stata concepita per collegare il sistema
autostradale italiano a quello europeo nord-occidentale, ma
soprattutto perché risolverà l'annoso problema del crescente
traffico veicolare, in particolare di quello dei mezzi pesanti, che
oggi attraversa i centri abitati della Valle d'Aosta.
E' sotto gli occhi di tutti la realtà dell'attuale sistema
stradale valdostano: la Strada Statale n. 26 non regge più
l'eccezionale volume di traffico commerciale e turistico che la
percorre giornalmente, in special modo in determinati periodi
dell'anno.
Con l'entrata in esercizio dell'autostrada, essa non sarà più
percorsa da migliaia di camion e automezzi al giorno e non vedrà
più i terribili blocchi stradali, i gravi incidenti e le tante
difficoltà di circolazione. Il traffico scorrerà veloce e sicuro
sulla nuova arteria che, come tutti sanno, si snoda per l'80 per
cento in galleria. Con questa avanzata soluzione non solo
l'ingombrante traffico su gomma sparirà dal contesto ambientale, ma
proprio quest'ultimo ne risulterà salvaguardato in particolare con
la prevista forte riduzione dell'inquinamento atmosferico ed
acustico.
Gli azionisti della Società, fermo restando che l'intervento
finanziario a carico dello Stato rimane fissato nel 65 per cento
del costo dell'opera, in conformità a quanto disposto dalla
convenzione Anas-Rav del 13 novembre 1987, rep. n. 19203, con
riferimento all'articolo 5 della legge n. 531 del 12 agosto 1982.
Con tale aumento di capitale, oltre ad assicurare l'intera quota
del 35 per cento di propria competenza del costo aggiornato
dell'autostrada, gli azionisti della Società hanno inteso
anticipare quella parte di contributo statale al momento non
erogabile a causa delle limitazioni gravanti sulla spesa
pubblica.
Anche quando si partì per la costruzione del primo tronco, il
contributo dell'Anas (200 miliardi di lire) fu inferiore alla quota
del 65 per cento del costo posto a suo carico dalla convenzione
vigente. Anche allora gli azionisti si assunsero l'onere di
anticipare una parte delle somme dovute dallo Stato.
Il Piano finanziario aggiornato, predisposto dalla Rav sulla
base di tale impostazione, ed il relativo Atto aggiuntivo alla
precitata convenzione con l'Anas sono stati approvati dal Consiglio
di amministrazione dell'Ente concedente in data 31 gennaio 1991 ed
il successivo iter autorizzativo è in fase di completamento.
Si segnala che i lavori di costruzione sono in fase di avanzata
realizzazione (circa l'80 per cento) sul primo tronco funzionale
Sarre-Morgex di venti chilometri, la cui apertura è prevista nel
corso del 1992, e che il progetto esecutivo del tratto da Morgex al
Monte Bianco, di 11,5 chilometri, è stato approvato dagli Enti
regionali competenti, dal Consiglio di amministrazione dell'Anas in
data 8 novembre 1990 ed infine dal Ministro dei Lavori Pubblici col
decreto ministeriale n. 930 del 30 maggio 1991.
L'aumento di capitale è limitato alle sole azioni ordinarie ed
avrà quindi esecuzione, in conformità a quanto previsto
dall'articolo 2441, comma 5, del Codice Civile, limitando il
diritto di opzione ai possessori di azioni di questa categoria.
Al riguardo occorre infatti considerare che l'articolo 12 della
summenzionata convenzione con l'Anas, che recepisce lo specifico
vincolo dettato dal Ministero del Tesoro (lettera prot. n. 134326
del 4 giugno 1987) impone il mantenimento della quota di
partecipazione al capitale ordinario della Società nella misura del
58 per cento per la Società Italiana per Azioni per il Traforo del
Monte Bianco e del 42 per cento per la Regione Valle d'Aosta.
Di conseguenza, al fine di non modificare le suddette
percentuali di partecipazione al capitale ordinario, si rende
necessario che le azioni ordinarie di nuova emissione vengano
offerte in opzione agli attuali possessori di tale tipo di
azioni.
L'aver escluso dall'operazione sul capitale le azioni
privilegiate ha ridotto l'esborso finanziario della Regione.
Infatti i 350 miliardi di lire di nuovo capitale vengono suddivisi
fra gli azionisti in ragione della loro quota di azioni ordinarie,
e cioè il 58 per cento, pari a lire 203 miliardi, a carico della
Società per il Traforo del Monte Bianco ed il 42 per cento, pari a
lire 147 miliardi, a carico della Regione, senza mutare nella
sostanza gli equilibri azionari.
Se, invece, l'operazione fosse stata estesa anche alle azioni
privilegiate, l'esborso a carico della Regione sarebbe stato ben
maggiore, pari cioè al 63 per cento del totale del capitale ed in
cifra assoluta lire 221 miliardi rispetto ai 147 di cui si è detto,
con un maggior esborso di 74 miliardi di lire, in un quadro di
equilibri praticamente immutato.
Sulla base delle intese raggiunte tra gli azionisti è previsto
che l'aumento del capitale venga completamente sottoscritto con
contestuale versamento dei relativi 3/10 non appena, ottenuta
l'approvazione da parte delle competenti Autorità, saranno esaurite
le formalità e scaduti i termini di cui all'articolo 2441 del Cod.
Civ.
I rimanenti 7/10 saranno versati dagli azionisti nei prossimi
esercizi, sulla base delle esigenze della Società e nell'ambito
delle disponibilità degli azionisti, che, per la Regione Valle
d'Aosta, sono fissate nella presente legge.
Pertanto, si propone che il Consiglio regionale deliberi di
sottoscrivere la quota di competenza della Regione autonoma Valle
d'Aosta del capitale sociale della Società RAV per un importo
complessivo di lire 147 miliardi (350 miliardi di aumento di
capitale per 42 per cento, quota di partecipazione della
Regione).
Il versamento della quota di aumento sarà disposto in relazione
allo stato di avanzamento dei lavori e presumibilmente nel modo
seguente: anno 1991: lire. 30 miliardi; anno 1992: lire. 45
miliardi; anno 1993: lire. 72 miliardi.
Cari colleghi, questa è la mia relazione. Pregandovi di tener
presente il problema molto importante della nostra viabilità, vi
invito a votare a favore di questo disegno di legge. Grazie.
Presidente
Dichiaro aperta la discussione
generale. Ha chiesto la parola il Consigliere Riccarand; ne ha
facoltà.
Riccarand (VA)
Come ben sapete, il nostro Gruppo è
contrario a questo disegno di legge per due serie di
considerazioni.
Da una parte noi ribadiamo il giudizio negativo sul progetto
autostradale, che secondo noi è strategicamente sbagliato, perché
dà una risposta sbagliata al problema reale del traffico intenso,
che non sarà certamente risolto dalla scelta autostradale. Anche
oggi su "La Stampa" sono ricomparsi quei dati che noi abbiamo a
disposizione da più di un anno e che indicano che nell'atmosfera
della Valle d'Aosta sono stati raggiunti indici di inquinamento
preoccupanti proprio a causa del traffico dei Tir.
La costruzione dell'autostrada incrementerà questo fenomeno. Da
qualunque parte passi, qualunque galleria attraversi, l'autostrada
non contribuirà a modificare la situazione, perché l'inquinamento
dovuto agli scarichi del traffico di questi veicoli, che passeranno
sempre più numerosi attraverso la nostra Regione, rimarranno nella
nostra atmosfera, finiranno nei nostri polmoni e mineranno la
nostra salute. Questa è una realtà ineliminabile e quindi la scelta
dell'autostrada sarà dannosa per il futuro della nostra
Regione.
Non voglio però soffermarmi sul perché sia sbagliata questa
scelta, visto che si tratta di una discussione che abbiamo già
affrontato tante volte in Consiglio ed è del tutto inutile ch'io
ripeta cose che tutti conoscono o contesti impostazioni sbagliate.
Io voglio fare un altro discorso, perché sono convinto che questo
disegno di legge non dovrebbe essere votato neppure da chi è
favorevole all'autostrada, perché è fortemente penalizzante per la
Regione Valle d'Aosta ed è ingiustificato dal punto di vista
finanziario.
Cercherò di dimostrarlo con delle cifre e quindi non farò un
discorso di principio, proprio perché noi riteniamo che oggi sia
ancora possibile un'alternativa all'autostrada, rappresentata da un
collegamento ferroviario internazionale con Le Fayet. Visto che non
si vuole percorrere tale alternativa, non voglio insistere su di
essa in questa sede, perché ci ritorneremo in un'altra occasione, e
pertanto mi attengo ai dati finanziari ed agli errori di questa
operazione.
Si dice che i costi dell'autostrada siano aumentati. Nel 1984,
quando venne stipulata la convenzione, costituita la Rav ed
approvata la legge di finanziamento, si diceva: "L'autostrada
costerà 900 miliardi di lire". Noi dicevamo: "Non è vero che
costerà 900 miliardi. Com'è possibile che costi 900 miliardi? Tale
cifra corrisponderà ai calcoli attuali, ma le proiezioni...". "No,
no, anche facendo le proiezioni, da qui alla fine degli anni '80
(si prevedeva di terminare l'autostrada verso la fine degli anni
'80 o al massimo entro il 1991) tale cifra sarà sempre di 900
miliardi, 500 dei quali per il tronco Sarre-Morgex e 400 per quello
da Morgex al tunnel del Monte Bianco".
Nella relazione ora si dice che i costi sono cambiati. Il primo
tronco da Sarre a Morgex, secondo le attuali previsioni, costerà
770 miliardi, cioè circa 300 miliardi in più rispetto alle
previsioni. Per questo tronco non siamo neanche alla metà dei
lavori, per cui staremo a vedere quanto costerà alla fine dei
lavori.
Il secondo tronco, Morgex-Tunnel del Monte Bianco, non è ancora
cominciato e quindi, in mancanza di termini di riferimento, ci si
può tenere più bassi. Ad esso infatti si aggiungono solo 100
miliardi, passando da una previsione di 400 miliardi ad una di 500,
senza che si sappia su quali basi. Tuttavia io mi attengo alle
cifre reali che adesso fanno ascendere a 1270 miliardi la
previsione di spesa globale dell'opera.
Poi si dice ancora: "I costi sono aumentati, però l'Anas non
paga, perché non ha i soldi". E' veramente simpatica la seguente
affermazione nella relazione della Giunta regionale: "L'attuale
scarsa disponibilità di fondi pubblici non ha consentito all'Anas
di provvedere a stanziare la quota di finanziamento corrispondente
all'intero onere previsto a proprio carico (65 per cento del costo
dell'opera) sulla base degli impegni assunti convenzionalmente",
cioè l'Anas non rispetta la convenzione e non tira fuori i soldi,
perché non li ha e non può averli. Siccome l'Anas non tira fuori i
soldi, qualcuno li deve tirare fuori; e così paga la Regione,
attraverso la Rav.
Questo è il ragionamento che viene fatto e l'intervento di oggi
è solo un tassello di tutta la manovra dispiegata da più di un anno
per cercare di far quadrare in modo molto difficoltoso questi conti
ed ora si giunge a dire: "Adesso paga la Rav".
La Rav, costituita nel 1984, con un capitale sociale di 315
miliardi, in gran parte messi dalla Regione, adesso deve più che
raddoppiare il suo capitale, facendolo salire a 665 miliardi.
Questa è la spesa di cui la Rav si fa carico per costruire
l'autostrada.
La situazione di oggi è la seguente: 315 miliardi di capitale
sociale della Rav, già stanziati, più altri 350 miliardi di aumento
di capitale, suddivisi tra Regione (147) e Società del Traforo del
Monte Bianco, per una somma di 665 miliardi; poi abbiamo i 200
miliardi stanziati dall'Anas. Il totale ammonta a 865 miliardi, che
rappresentano la disponibilità attuale fino al 1993, quando
termineranno i provvedimenti in corso e gli aumenti di capitale
distribuiti nell'arco di tre anni.
Questa somma, come spiegherò dopo, non è neppure sufficiente a
coprire i costi del primo tronco. Tuttavia qui, facendo tutto un
altro ragionamento, si dice: "E' vero che l'Anas adesso non ha i
soldi, però si è comunque impegnata e nello stralcio triennale
1991/93 del piano decennale ha messo altri 300 miliardi".
Tutti sanno, però, che questi 300 miliardi sono solo scritti
sulla carta di un piano predisposto dal Ministro dei Lavori
Pubblici, Prandini, che nell'arco dei tre anni prevede una spesa di
24.000 miliardi di lire, ma ha una copertura finanziaria per soli
8.000 miliardi. Quindi i 300 miliardi che dovrebbero andare
all'autostrada sono inseriti in un elenco di opere per 24.000
miliardi che però non ha la copertura finanziaria, tant'è vero che
il decreto che approva il piano stralcio è stato bloccato dallo
stesso Governo.
Il Ministro Prandini è noto a tutti quelli che si occupano di
cose pubbliche per aver causato lo scioglimento anticipato del
Consiglio comunale di Brescia e per aver aperto una feroce
controversia col Ministro Martinazzoli, che, da persona seria qual
è, contestava certi metodi del Ministro Prandini, del quale il
Presidente del Consiglio dei Ministri, Andreotti, ricorrendo ad una
delle sue tipiche espressioni, ha detto testualmente: "Prandini è
un Ministro che ha la tendenza allo stravolgimento della finanza
pubblica".
Torno a ripetere che un decreto è stato bloccato dal Governo,
perché gli elenchi del Ministro Prandini, fatti per accontentare
tutti, non hanno copertura finanziaria.
Ecco allora che aumenta l'impegno a carico dell'Amministrazione
regionale e della Rav, però manca la disponibilità dell'Anas e, per
quello che c'è, è del tutto teorica. Questa è la situazione in cui
noi ci mettiamo con questo disegno di legge.
Direi però che si può anche dire qualcosa di più. Anche se
questi 300 miliardi - che però non ci sono - del piano triennale
dell'Anas potessero mai essere destinati all'autostrada del Monte
Bianco, l'impegno dell'Anas (300 miliardi più i 200 già deliberati
in passato) sarebbe comunque di 500 miliardi, mentre quello della
Rav, con questo provvedimento, arriverà a 665 miliardi.
Dov'è allora la proporzione per cui era stata istituita la Rav?
La Rav non era stata istituita per coprire il 55 per cento, ma il
35 per cento dei costi dell'opera, come è previsto da una precisa
convenzione stipulata tra la Regione e l'Italstat.
Credo che vi ricorderete che, quando nel 1984 venne discussa la
convenzione e la legge, qui in Consiglio ci fu un lungo dibattito
su questo 35 per cento. Ricordo che allora approvammo all'unanimità
un emendamento presentato dai Gruppi Verde Alternativo, Comunista e
Socialista, che vietava di superare quel 35 per cento.
Se volete, vi rileggo le dichiarazioni dei Consiglieri Tonino,
Pascale, Mafrica e di tutti quelli che allora dissero
tassativamente: "E' già oneroso per noi e dobbiamo essere
categorici: non più del 35 per cento". Tant'è vero che, mentre nel
disegno di legge c'era scritto inizialmente che la Rav si sarebbe
dovuta impegnare per una quota non inferiore al 35 per cento, con
l'accordo di tutto il Consiglio venne scritto: "...pari al 35 per
cento". Cioè la Rav, che poi vuol dire Regione e Società del
Traforo del Monte Bianco, non avrebbe potuto coprire una quota
superiore.
Adesso invece cosa succede? Succede che noi violiamo quella
convenzione ed andiamo a coprire una spesa con una percentuale
superiore al 50 per cento. Anche ammettendo che tutta l'opera costi
1270 miliardi, provate a calcolare a quanto ammontano in
percentuale i 665 miliardi della Rav.
Nella relazione del Consigliere Ricco si raccontano barzellette,
perché si dice: "Ma questa è solo un'anticipazione, nel senso che
si tratta di una sorta di prestito all'Anas, che poi ci verrà
restituito in qualche modo", anche se io non ho capito in che
modo.
In realtà, però, non è così, perché, se si voleva fare un
prestito all'Anas - cosa che io ritengo assurda e folle - si
potevano utilizzare altri strumenti finanziari, ben diversi
dall'aumento di capitale della Rav.
Pertanto - attenzione - quando qui si dice: "Anche quando si
partì per la costruzione del primo tronco, il contributo dell'Anas
(200 miliardi di lire) fu inferiore alla quota del 65 per cento del
costo posto a suo carico dalla convenzione vigente", si dice una
falsità, perché nel 1984 il capitale della Rav venne fissato in 315
miliardi, perché quella cifra corrispondeva al 35 per cento dei 900
miliardi previsti per la realizzazione dell'opera. Quand'anche noi
oggi volessimo calcolare il 35 per cento sui 1270 miliardi, non
raggiungeremmo mai i 665 miliardi, per cui siamo completamente
fuori dal limite fissato.
Certo, io so perfettamente che queste cifre non saranno quelle
finali, perché l'autostrada non costerà 1270 miliardi di lire, ma
2000 miliardi, come noi avevamo detto nel 1984 e come avremo modo
di verificare alla fine, sempreché l'autostrada giungerà alla
fine.
Questo però non lo si dice, perché ci renderemmo conto che i 665
miliardi della Rav, più i 200 dell'Anas, più i 300 che non ci sono,
ma che l'Anas dice che tirerà fuori, superano di poco i 1000
miliardi, costituendo una somma sufficiente a coprire pienamente
solo il primo tronco dell'autostrada. A quel punto ci sarebbe da
chiedersi: "Chi, come e quando tirerà fuori gli altri 1000 miliardi
che mancano dal conto?".
Perché dico tutto questo? Perché noi stiamo imboccando una
strada che ci costringerà a far derivare altri provvedimenti da
questo, perché allora i soldi non ci saranno, così come oggi non ci
sono quelli dell'Anas.
Qui si dice che l'Anas non ha i soldi adesso, ma provate ad
immaginare quale sarà la sua situazione nel 1992, nel 1993 e negli
anni successivi, stante la situazione di dissesto delle finanze
dello Stato. Poiché è assolutamente impensabile che l'Anas tiri
fuori 1200 miliardi nell'arco di pochi anni per questa autostrada,
sarà ancora una volta la Regione a tirarli fuori, altrimenti
l'autostrada si fermerà comunque per mancanza di soldi.
Ecco allora che dobbiamo fare un altro ragionamento: ha senso, è
logico, è oculato in questo momento, con la situazione finanziaria
così incerta, anzi senza copertura finanziaria, con delle
prospettive così indefinite, andare a fare un atto che serve
soltanto ad una cosa?
Infatti, l'atto che stiamo approvando oggi, su fortissima
pressione della Rav, dell'Anas, dell'Italstat e di determinate
imprese, serve soltanto a mettere in moto un meccanismo per far sì
che si affidino alcuni appalti del tronco da Morgex al tunnel del
Monte Bianco, per compromettere la situazione e porre tutti di
fronte al fatto compiuto e far vedere che, poiché lì si è già
iniziato a fare qualcosa, non si devono più pensare, studiare o
ipotizzare soluzioni diverse ed alternative, come invece dovrebbe
saggiamente avvenire e che non ci si potrebbe rifiutare di
esaminare, quantomeno per l'ultimo tratto.
La società francese del tunnel del Monte Bianco ha presentato
una proposta ufficiale alle autorità francesi, che prevede un
collegamento attraverso un tunnel stradale tra Pré-Saint-Didier e
Le Fayet. Queste cose non me le invento io, ma sono presenti in
alcune relazioni della Società per il traforo del Monte Bianco,
accompagnate da planimetrie.
In una di queste relazioni del mese di giugno la Société du Mont
Blanc dice testualmente: "Depuis notre dernière réunion de
concertation du 30 mars 1991, la Société du Tunnel du Mont-Blanc a
arrêté sa position sur les nouvelles percées alpines pour le
transport routier et elle en a fait part à la Commission Legrand
lors de son audition du 13 juin dernier. Il convient de préciser
que la Société du Tunnel du Mont-Blanc n'est pas mandatée par la
Società Italiana per il Traforo del Monte Bianco. Les Italiens
poursuivent leurs réflexions de façon indépendante et en liaison
avec leur propre pouvoir publique".
Lascia veramente esterrefatti sapere che, nella società che
gestisce lo stesso tunnel, la componente francese va per la sua
strada, formulando proprie ipotesi e proposte, mentre quella
italiana fa cose completamente diverse.
In ogni caso: "La Société du Tunnel du Mont-Blanc présente le
projet techniquement réalisable et économiquement rentable d'un
tunnel routier pour camions, tunnel long, qui relierait l'autoroute
blanche (Au Fayet) à l'autoroute d'Aoste (à Pré-Saint-Didier). Le
tracé de ce tunnel, dédié au camions, schématisé sur le plan
annexé, traverse en souterrain la Vallée de l'Arve, la Vallée de
Chamonix, le Val Ferret et contourne Courmayeur... Les principales
difficultés relatives à un tel tracé concernent le franchissement
souterrain des vallées glacières... Plusieurs solutions de profil
sont envisagées sur le même tracé et elles se distinguent
essentiellement par leur longueur...", variabile tra i 29 ed i 35
chilometri. "Les coûts de la construction sont estimés en douze
milliards de francs - pari a circa 2500 miliardi di lire - sur la
base des informations géologiques actuelles...".
La suddetta Società così conclude: "La Société du Tunnel du
Monté-Blanc, grâce à ses possibilités d'auto-financement, est
capable de réunir les financements privés nécessaires et, sans
faire appel à des fonds publics, de réaliser cet investissement
important...".
Ci troviamo quindi di fronte ad una proposta concreta, che è
oggetto di studio presso commissioni governative francesi e che è
stata presentata ufficialmente ai Sindaci della Valle di Chamonix,
ma che fa a pugni con il nostro tronco autostradale che arriva fino
a Courmayeur.
Giustamente, del resto, i tecnici del Piano paesistico generale,
indicando le linee strategiche del piano territoriale paesistico
(aprile 1991), ci hanno messo in guardia ponendo l'accento sulla
necessità "di ricondurre a coerenza gli interventi proponibili,
evitando sprechi ingiustificati o danni ambientali cumulativi,
quali, ad esempio, potrebbero determinarsi, qualora il
completamento dell'autostrada fra Morgex ed Entrèves fosse
scavalcato da un raddoppio del traforo a bassa quota, come
ventilato da parte francese". Qui ci troviamo di fronte a delle
ipotesi che dobbiamo valutare bene.
Dico subito noi non condividiamo neanche la scelta di un tunnel
stradale di base..., che ci sembra pericolosa, anche se è comunque
migliorativa rispetto all'idea di arrivare con l'autostrada sino ad
Entrèves dove poi si sarebbe inevitabilmente costretti a
raddoppiare il tunnel. Se si arriva con l'autostrada ad Entrèves,
il passo successivo sarà sicuramente quello di raddoppiare il
tunnel del Monte Bianco a quell'altezza, perché lì si dovrebbero
scavare solo 12 chilometri, in una zona geologicamente già
conosciuta, in cui non ci sono difficoltà e dove sarebbero facili i
collegamenti tra il tunnel superiore e quello inferiore. La
conclusione sarebbe inevitabilmente questa e così noi metteremmo
tutta la Valle di Chamonix e la zona di Courmayeur, oltre che il
resto della Savoia e della Valle d'Aosta, sotto il peso costante di
un traffico di Tir in continuo aumento. Questa è la realtà.
In ogni caso, noi non condividiamo questa scelta, anche se la
riteniamo migliorativa e da prendere in esame in assenza di
soluzioni diverse. Riteniamo che la soluzione migliore sia quella
che finora non è ancora stata esplorata sino in fondo: quella del
collegamento ferroviario fra Le Fayet e Pré-Saint-Didier e del
trasporto delle merci su ferrovia, non con interscambi a Le Fayet e
a Morgex o Pré-Saint-Didier, ma attraverso una linea capace di
prendere i Tir da lunghe distanze per trasportarli alle loro
destinazioni di Torino o Milano. Questo è possibile, anche se con
significativi e pesanti interventi sulla linea ferroviaria, ma
aprendo in questo modo anche la Valle d'Aosta ad un collegamento
internazionale verso Ginevra e Parigi che è interessantissimo.
Questa, secondo noi, è la soluzione che potrebbe veramente guardare
al futuro.
In ogni caso, anche se non si vuole affrontare o esaminare
questa soluzione, resta il fatto che sul tappeto ci sono anche
altre ipotesi che devono essere esaminate.
Qui, invece, la Rav, l'Anas ed alcune impresse, che sembra
abbiano già avuto la promessa dell'appalto di un pezzo
dell'autostrada da Morgex al tunnel, stanno premendo e premono in
modo pesante anche sul Consiglio, perché questo disegno di legge ha
avuto una corsia preferenziale, perché questo disegno di legge è
stato discusso senza fornire ai Consiglieri la documentazione,
perché si è fatto di tutto per impedire che ci fosse un confronto o
un dibattito reale. Questa è la realtà.
Vorrei infine fare un'osservazione di carattere più politico sul
comportamento delle forze politiche rispetto a questo problema.
Se guardassimo a precedenti dichiarazioni e comportamenti dei
Gruppi consiliari qui presenti, credo che questo disegno di legge
non avrebbe i numeri per essere approvato, perché molte forze
politiche in passato avevano detto cose che erano in totale
contrasto con quello che ci viene detto ora.
La posizione del Gruppo PCI-PDS è clamorosa sotto questo
aspetto, perché nel 1984 aveva votato contro la legge di
finanziamento della Rav, si era battuto affinché non venisse
superato il 35 per cento dei costi... Se volete vi posso rileggere
le dichiarazioni dei Consiglieri Tonino e Mafrica che intervennero
allora e che io ho riportato anche sul nostro giornale. Quelle
dichiarazioni erano molto chiare e pertanto, se c'è una coerenza
nelle posizioni, non c'è spazio per un voto favorevole a questo
disegno di legge.
Ricordo d'altra parte che il Gruppo dell'Union Valdôtaine,
quando abbiamo discusso il bilancio di previsione del 1991, ha
presentato e votato un emendamento che chiedeva di stralciare dai
fondi globali i 147 miliardi che qui discutiamo. Quindi, anche il
Gruppo dell'Union Valdôtaine, se è coerente con quella posizione,
non dovrebbe votare a favore di questo disegno di legge.
Dovrebbe avere dei dubbi persino il Gruppo del PSI, perché -
ripeto - nel 1984 i Consiglieri Torrione e Pascale assunsero
posizioni...
(...Interruzione...)
...Ah è cambiato il Capogruppo?... Allora non so più cosa dire
ed infatti questa osservazione l'ho lasciata abbastanza in coda al
discorso, però i 12 Consiglieri dell'Union Valdôtaine, i 5 del
PCI-PDS ed 1 Consigliere Verde Alternativo costituiscono comunque
la maggioranza del Consiglio, quindi in teoria, sempreché ci sia
una certa coerenza col passato, questo disegno di legge non
dovrebbe - ripeto - non dovrebbe avere una maggioranza numerica,
anche se poi, purtroppo, non sempre queste coerenze esistono.
In conclusione, credo che esistano motivi molto seri che ci
inducono ad esprimere un giudizio negativo su questo disegno di
legge, sul modo in cui è stato portato avanti, su quello che
significa e su quello che ci prepara rispetto al futuro.
Noi abbiamo messo in atto tutte quelle iniziative che ritenevamo
giuste, ma siamo stati anche calpestati nei nostri diritti di
informazione. C'è poco da fare, purtroppo è così. Tuttavia
continueremo in questa sede ed in tutte le sedi possibili la nostra
battaglia contro una scelta che continuiamo a ritenere radicalmente
sbagliata.
Presidente
Ha chiesto la parola il Consigliere
Voyat; ne ha facoltà.
Voyat (UV)
Poiché nessuno mi può tacciare di
essere contrario alla realizzazione dell'autostrada, mi auguro che
questo mio breve intervento possa almeno dimostrare che non abbiamo
grandi possibilità di discutere tecnicamente il provvedimento in
oggetto, proprio perché, come è già stato detto anche da altri, i
Consiglieri non hanno potuto disporre della documentazione
necessaria.
Comunque, signor Presidente del Consiglio, il fatto veramente
grave è che per ben due volte la Presidenza del Consiglio sia stata
costretta a sollecitare l'invio della documentazione. Ciò
nonostante, tale documentazione non è ancora pervenuta benché siano
trascorsi oltre due mesi. A mio avviso, il Presidente del Consiglio
avrebbe dovuto invitare la Giunta a rinviare il provvedimento.
Signor Presidente, lei una volta ha detto di non voler agevolare
nessuno. Noi, come Consiglieri di opposizione, non vogliamo alcuna
protezione particolare, ma chiediamo solo che ci venga almeno
garantito il diritto di poter esercitare le nostre funzioni.
Anch'io credo che ci siano state delle forzature, che di fatto,
com'è già accaduto altre volte, hanno impedito ai Consiglieri di
esaminare sino in fondo questo provvedimento.
Ancora più grave è però che il Presidente della Giunta ci venga
a dire che nemmeno lui ha la documentazione, perché allora dovremmo
supporre che il provvedimento sia stato predisposto con estrema
leggerezza, visto che con esso finanziamo una società per ben 147
miliardi, sia pure per la realizzazione di un'opera che riteniamo
più che giusta, senza avere alcuna garanzia che gli altri partner
concorrano al finanziamento per la quota che loro compete.
Vorrei sapere perché il finanziamento avviene con l'acquisto di
azioni ordinarie, invece di quelle privilegiate, circostanza
quest'ultima che ci consentirebbe di partecipare agli utili,
offrendoci però anche la garanzia di rientrare in qualunque momento
in possesso del capitale versato, a differenza delle azioni
ordinarie che, pur partecipando alla distribuzione degli utili,
anche se solo dopo le azioni privilegiate, corrono però maggiori
rischi.
Per un certo senso di correttezza e di rispetto nei confronti
del Consiglio, termino ricordando che allorché una persona esterna
al Consiglio si offrì di fornirmi tutta la documentazione che io
avevo chiesto in Commissione, io non l'accettai e dichiarai che era
dovere del Consiglio fornirmi la documentazione. Di ciò possono
essere testimoni i membri della Commissione che nel mese di luglio
hanno partecipato alla riunione con l'Amministratore delegato ed
alcuni responsabili della Rav.
Pertanto, se il Presidente della Giunta non ha la documentazione
autostradale, la può tranquillamente chiedere ai responsabili della
Rav, che me l'avevano offerta, ma che io ho rifiutata, perché ho
avuto fiducia in lui che ci aveva detto: "Quella documentazione? Ve
la do immediatamente".
Presidente
Ha chiesto la parola il Consigliere
Rollandin; ne ha facoltà.
Rollandin (UV)
Le débat d'aujourd'hui sur ce
projet de loi impose, à mon sens, quelques réflexions sur le
système adopté pour présenter cette proposition. Il serait sans
doute inutile de reprendre le débat fait au moment de l'approbation
de la convention et surtout les différentes prises de position des
partis et des mouvements au moment où il fallait décider si faire
ou non l'autoroute, même si les temps de la
valutazione
dell'impatto ambientale
étaient lointains, même si à ce
moment-là il fallait donner une solution à l'augmentation du
trafic, en conséquence du marché commun des marchandises. En effet,
le marché commun est surtout un marché de marchandises et non pas
un marché qui relie les différentes intentions des Etats membres
pour progresser dans d'autres domaines.
En 1984, le débat avait été assez clair, même si à l'intérieur
d'une force comme l'Union Valdôtaine il y avait eu une série de
prises de position. On avait discuté de ce projet et les forces qui
allaient contre l'autoroute étaient surtout Nuova Sinistra et le
Parti Communiste. Les comptes rendus des débats sont là pour
démontrer qu'il n'y avait pas de doutes sur cet argument. Ils
n'étaient pas seulement contre ce projet, mais contre le fait qu'il
y ait un financement de la part de l'Administration régionale.
Je voudrais rappeler que l'article 5 de la loi n. 531, qui avait
été utilisé pour dépasser les limites posées contre la nouvelle
construction d'autoroutes et qui nous avait permis de démarrer,
prévoyait qu'il y ait une participation aux frais. Pour solliciter
les démarches, compte tenu du fait que déjà à l'époque il n'y avait
pas la volonté de la part de l'Etat de mettre de l'argent, on avait
présenté, de façon provocatrice, une proposition, avant 1984, qui
prévoyait que l'Administration régionale paye l'autoroute.
Dix-sept ans après, cette attitude est à réévaluer, en tenant
compte des récentes prises de position du Gouvernement. Il était
évident que l'Administration régionale n'avait pas l'intention de
se substituer à l'Etat et, donc, de se faire charge des frais. Elle
voulait mettre de l'argent pour être à même de gérer le système de
construction et, par conséquent, pour avoir la possibilité
d'exprimer son avis à ce sujet.
En venant au projet d'aujourd'hui, celui-ci voit une
modification radicale de la position de certains partis. A ce
propos, comme déjà mes collègues l'on dit, nous en prenons acte,
ainsi que pour d'autres arguments. Nous avons vu ce changement
d'attitude sur le Casino, nous allons le voir aujourd'hui pour ce
qui est de l'autoroute. Jusqu'à hier le Parti Communiste était là
pour faire les barricades contre, aujourd'hui ce même parti nous
présente la proposition de loi que nous sommes en train d'examiner.
Nous ne pouvons que considérer d'une façon positive ces changements
radicaux, compte tenu du fait qu'ils donnent raison aux positions
que nous avions déjà il y a 15 ans. Heureusement, ce n'est jamais
trop tard!
Je crois que aujourd'hui quelques remarques s'imposent sur ce
projet. La première concerne l'attitude du Gouvernement, du
Parlement et, par conséquent, de l'Etat face au problème que nous
avons examiné. A mon avis, il serait intéressant de lire la
convention qui avait été signée en 1984. A l'article 6, on disait:
"Le parti s'impegnano ad attivarsi per ottenere l'intervento
finanziario delle amministrazioni dello Stato ed eventualmente di
organismi ed enti comunitari, per la copertura dei residui costi di
costruzione autostrada"
. Selon moi, ce comma de l'article 6 n'a
pas donné de résultats. Je dois avouer que c'est l'unique autoroute
qui n'a pas encore eu un sous de la Communauté Economique
Européenne. L'Etat, par contre, qui a été si généreux face à de
belles manifestations, comme le championnat de football, et qui est
si intéressé à des manifestations comme celles que nous allons voir
l'année prochaine, les Colombiadi, donne de l'argent pour la
province de Cune, pour la Lombardie ou pour l'Emilie, sauf pour la
Vallée d'Aoste. Il n'y a pas eu la possibilité d'insérer le
financement pour l'autoroute du Mont-Blanc dans cette
manifestation. Il serait intéressant d'aller voir comment ce
chapitre a été financé. L'ami Prandini et ses collègues n'ont pas
cru opportun d'insérer la Vallée d'Aoste parmi les régions qui sont
liées à "
un flusso di traffico
". C'est ainsi qu'on a
justifié le financement pour la province de Cune, même si je ne
connais pas l'engagement de la Provincia Granda face au
Colombiadi.
On a déjà soupçonné qu'il y aura des attitudes différentes à
propos des célébrations pour les 500 ans de la découverte de
l'Amérique. Probablement on a déjà soupçonné qu'il y a quelqu'un
qui n'est pas d'accord pour fêter les 500 ans et on n'a pas donné
un sous pour la Vallée d'Aoste. En effet, je crois que l'Assesseur
aux Transports devra faire remarquer qu'il s'agit d'une attitude un
peu drôle du Gouvernement.
Au moment des championnats du monde de football, il n'y a pas eu
la possibilité d'avoir des financements et pour les Colombiadi même
attitude. Malgré ça, je crois que le problème d'achever ces
structures se pose, mais il est important d'avoir une participation
active des autres partenaires de la société afin qu'il y ait
l'assurance d'avoir les financements. Malheureusement, même pour ce
qui concerne les 300 milliards, autre problème fondamental... Les
300 milliards que tout le monde, au moins une partie des
Conseillers, a donné comme garantis, ne sont pas sûrs, il ne sont
qu'une prévision. Les documents de la RAV le prouvent, la relation
du Conseiller Ricco dit que "si prevede un nuovo finanziamento di
300 milliardi a favore della RAV". Si les Conseillers et les
membres de la Junte disaient aujourd'hui que les 300 milliards sont
disponibles, je crois qu'ils diraient le faux, car les 300
milliards n'existent pas. Il s'agit d'une autre attitude décevante
de la part du Gouvernement qui n'a pas pris en considération
jusqu'au fond les difficultés et les rapports que l'Italstat, qui
est un organe de l'Etat... Ces jours-ci on discute de "la
finanziaria" et on dit qu'on pourra vendre l'Italstat et les autres
propriétés de l'Etat, mais pour l'instant l'Italstat est la
propriété de l'Etat. Malgré cela, il n'a pas eu un engagement
capable de donner des résultats positifs.
Je crois, par conséquent, devoir dire que l'attitude du
Gouvernement est très faible et donne la démonstration, encore une
fois, qu'il n'a aucun intérêt de suivre d'une façon attentive les
problèmes de notre région.
L'autre problème que je me permets de souligner est le fait
politique, selon moi, très grave, que l'Administration régionale se
substitue à l'Etat. En effet, dans la relation de la société on
dit:
Ad anticipare la parte di contributo statale oggi non
disponibile
. Quelqu'un à l'intérieur ou à l'extérieur pourrait
dire que l'Administration du Val d'Aoste a trop d'argent. Je crois
que c'est évident! Au moment où on va se substituer à l'Etat,
essayez de faire ce raisonnement pour d'autres thèmes!
Je voudrais faire une petite remarque au Parti Communiste qui
est toujours très attentif aux problèmes sociaux. Lorsqu'il y avait
le problème des chômages techniques pour les ouvriers de l'Ilssa,
de la Cogne, on avait proposé de se substituer à l'Etat et de payer
les sommes que l'Inps devait donner aux travailleurs. Après un
débat, on avait décidé que c'était absurde et surtout que c'était
contre les intérêts d'une administration correcte de faire face à
une responsabilité qui est de l'Etat et on avait dit non. On ne
pouvait pas accepter cette procédure.
Aujourd'hui, pour l'autoroute, projet qui n'avait pas été
accepté par votre Parti, on nous propose de se substituer à l'Etat.
Je suis un peu déçu par cette attitude. C'est l'unique point fort,
l'unique remarque de ce projet qu'on ne peut vraiment accepter.
En effet, en tant que favorable à l'autoroute, je me permets de
dire que j'aurais accepté mieux le fait qu'en prévision d'une
augmentation du capital il y ait la possibilité de renverser les
positions à l'intérieur de la RAV. On allait au moins avoir la
possibilité de décider d'une façon concrète. Car aujourd'hui, à
l'intérieur de la RAV, comme les collègues l'ont rappelé, la
participation de l'Administration régionale est de 42 pour
cent.
Je ne veux pas répéter les considérations faites par le
Conseiller Riccarand concernant les pourcentages, mais le rapport
ne tient plus. Le rapport du Conseiller Ricco non plus ne tient
pas. Il ne s'agit pas de maintenir un pourcentage de 35 pour cent
sur le total et de maintenir le même rapport à l'intérieur de ce
pourcentage. A ce sujet on présentera un amendement à la loi, si on
veut financer l'autoroute, car ceux qui croient en l'autoroute
veulent qu'elle soit achevée le plus tôt possible, il y a des
difficultés qu'on peut repérer en se référant au projet dès le
début.
Je dois avouer que les représentants régionaux qui font partie
de la Rav ont toujours mis en évidence que certains travaux de la
société Spea, pouvaient être améliorés. Et je le souligne. Cette
société d'engineering n'a pas travaillé de façon correcte afin de
garantir, dès le début, l'engagement de dépense de l'Administration
régionale. Même s'il y a eu du personnel qui a travaillé
correctement, les rapports Spea ont été parfois décevants.
Je reviens à l'amendement à l'article 1, qui prévoit
l'élimination de: ".
..nei limiti della quota del 42 per cento,
di cui all'articolo 2 della legge 28 dicembre 1984 n. 73
(Interventi finanziari per la realizzazione dell'autostrada
Aosta-Courmayeur)
". Je voudrais donner une explication de cet
amendement. De cette façon on pourra, si le Conseil le voudra,
modifier par la suite la convention. La convention aujourd'hui dit:
42 et 58 pour cent. En éliminant cette partie... Je voudrais dire,
en même temps, qu'il est inutile de se référer à cette loi, car la
loi n. 73 est une loi à terme, qui dit de quelle façon on va
financer l'autoroute jusqu'à 1989. En effet, le dernier financement
est de 1988. Je vous prie de réfléchir sur ce point. Il est inutile
de se référer à cette loi, car il a peu de sens.
Je voudrais rappeler que même la convention... J'inviterais les
Conseillers à la relire, car les engagements de l'Anas n'ont pas
été jusqu'ici respectés. La convention, à l'article 12, disait:
"
La Società per il traforo del Monte Bianco, che detiene
attualmente il 58 per cento del capitale, e la Regione, che detiene
attualmente il 42 per cento...
". C'était, donc, évident que
s'il y avait par la suite des problèmes, comme ceux qui se posent
aujourd'hui, il était important d'examiner cette possibilité de
modifier le rapport de l'Administration régionale à l'intérieur de
la RAV afin de modifier aussi la représentativité et
l'engagement.
L'autre proposition à saisir, face à certains engagements du
Gouvernement, concerne l'évaluation de la participation des privés
à la société. Je ne vois pas pourquoi on ne pourrait pas suivre la
même méthode, adoptée en France et en Suisse, et qu'on est en train
de suivre aussi en Italie pour les chemins de fer et pour certaines
autoroutes, qui prévoit une participation plus active et, par
conséquent, un apport de capitaux de la part de certains groupes
privés. Je crois que ce n'est plus un scandale. Je crois que ce
serait une ligne possible et une solution possible qui n'a pas été
envisagée.
La dernière remarque que je me permets de faire c'est que, avec
cette augmentation de capital, on dit qu'on va financer le premier
tronçon ainsi que le deuxième. Pour ce qui est du deuxième tronçon,
je crois qu'un problème se pose. Je voudrais savoir quelle est
l'attitude définitive de l'Administration, du Gouvernement régional
face à une étude pour faire un tunnel entre Pré-St.-Didier et Le
Fayet, ce qui est dans les souhaits des Français, au moins dans ces
derniers temps. Je voudrais savoir si on veut donner une réponse et
en quels termes sur le tracé actuel de l'autoroute. Il a déjà été
déplacé deux ou trois fois, mais il a été déplacé non pas pour un
choix de quelqu'un, mais à cause d'un fait concret, voire sources
d'eaux minérales.
J'aimerais savoir si le tracé existant a eu... Aujourd'hui nous
sommes le 4 octobre, on nous avait annoncé une rencontre définitive
pour le 3 octobre sur le problème des eaux minérales. Aujourd'hui 4
octobre, ponctuel comme la mort, on demande à monsieur Mafrica et à
monsieur Martin d'avoir finalement cette réponse définitive. On a
sauvé les eaux minérales, on peut démarrer avec l'autoroute.
Messieurs les Assesseurs j'ai repris vos mots, vous aviez dit que
le 4 on aurait eu la réponse...
(...interruption...)
...Très bien. Alors, on aimerait avoir des documents. Je
voudrais rappeler, s'il y en a besoin car monsieur Mafrica a une
bonne mémoire, ce qui s'est passé pour les eaux minérales. On avait
demandé des expertises, le groupe du Parti Communiste avait
présenté des motions pour empêcher le commencement des travaux s'il
n'y avait pas la garantie qu'il n'y avait pas d'interférences entre
le tracé de l'autoroute et les sources des eaux minérales. Il avait
eu alors l'expertise Civitas qui affirmait certaines choses,
problème ouvert. J'aimerais voir une expertise qui nous dise qu'on
peut aller tout droit car il n'y a pas de problèmes. Les
différentes propositions ont été examinés, les règlements existants
pour ce qui est de la sauvegarde des eaux seront respectés, on peut
démarrer en vitesse et on a résolu le problème des eaux
minérales.
Reste l'autre problème ouvert. Question que je pose. Aujourd'hui
vont démarrer les travaux du tunnel qui arrivera à Courmayeur.
D'ici à un mois, si je n'ai pas mal compris, arrivera la réponse de
l'étude pour le tunnel jusqu'au Fayet. Je voudrais comprendre quel
est le système pour rendre compatibles les deux choix.
L'Administration régionale nous a dit qu'elle était, dans l'attente
de savoir quelle était la résolution prise à la suite de l'étude,
que monsieur Mafrica avait annoncée dans cette salle en réponse à
des questions qui avaient été posées, et des différents rapports
des Français.
Je crois que les réponses à ces questions sont importantes pour
mieux saisir l'engagement de l'Administration. Au moment du débat
du budget, comme l'a rappelé le Conseiller Riccarand, on avait
présenté un amendement pour utiliser d'une façon différente
l'engagement prévu, mais il y avait une raison. C'était parce que
l'on croyait - et on le croit encore - qu'il y avait l'urgence de
donner une réponse au problème sanitaire. Malheureusement le
problème est encore ouvert, ce qui ne signifie pas qu'on ne peut
adopter des interventions pour achever le plus tôt possible
l'autoroute.
Il faut aussi avouer qu'au mois de novembre on espérait une
intervention financière du Gouvernement italien, qui allait rendre
inutile l'engagement régional. Aujourd'hui, au contraire, nous
sommes face à une attitude du Gouvernement qui a dit que non
seulement nous allons nous financer, mais que nous allons aussi
anticiper les fonds de compétence de l'Etat pour l'autoroute.
Les aspects qu'on nous avait présentés à novembre ont changé et,
par conséquent, il faut se poser face au thème le plus urgent: si
on veut achever cette autoroute et comment. On avait prévu de
terminer de façon fonctionnelle au moins le tronçon Aoste-Morgex
pour 1992. J'espère toujours que pour 1992 il y aura cette partie
d'autoroute en fonction. Il serait inutile de reprendre toutes les
considérations qui ont été faites, mais il est important de
résoudre cette première partie du problème et de savoir comment
résoudre la deuxième partie.
On a posé des questions et nous attendons les réponses. A mon
avis, il serait important de savoir quelle est l'attitude concrète
du Gouvernement face au manque d'attention du Gouvernement italien
pour une oeuvre si importante, et internationale. Le trafic est en
train d'augmenter. Si on va lire les prévisions, on pourrait
ajouter quelque chose aux prévisions pour les années à venir. Pour
1992, les prévisions seront dépassées et nous connaissons déjà les
données concernant 1991.
Nous attendons des réponses pour mieux saisir dans son ensemble
la volonté du Gouvernement.
Presidente
Ha chiesto la parola il Consigliere
Bajocco; ne ha facoltà.
Bajocco (PCI-PDS)
Non sarei voluto intervenire, ma
poiché siamo stati tirati per i capelli da sinistra, da destra e
dal centro, dobbiamo pur dare delle risposte, anche se
modeste.
Si è parlato di coerenza del PCI-PDS. Quelli tra voi che
sedevano in Consiglio nel 1984, quando ci fu una lunga discussione
sulla prosecuzione o meno dell'autostrada, ricordano sicuramente
che il PCI e Nuova Sinistra erano a favore di una camionabile,
mentre altre forze sostenevano l'autostrada. Per la verità, non
tutti all'interno del PCI erano a favore della camionabile, che
però era sostenuta dalla maggioranza del PCI perché i ritardi
accumulati nella realizzazione del tratto Quincinetto-Aosta avevano
lasciato certe amarezze e poi perché si pensava che l'autostrada
non servisse affatto all'alta Valle, dove sarebbe stata sufficiente
una camionabile.
Vinse la tesi dell'autostrada ed oggi io sono soddisfatto,
perché sono favorevole a che essa sia fatta nel più breve tempo
possibile, anche perché sono convinto che con l'autostrada si
possano salvare molte vite umane.
E' vero che essa incrementerà il traffico su gomma, ma ciò non
ci impedirà di lavorare anche nell'altra direzione. Ormai
l'autostrada è in fase di realizzazione ed io mi auguro che possa
essere terminata quanto prima, specie la tangenziale Sud, che
potrebbe alleggerire il traffico lungo la circonvallazione d'Aosta,
per ridurre il quale gli abitanti della zona a nord della città
presentano petizioni quasi ogni giorno.
E' stato detto che con questa legge si finanzia la Rav perché
l'Anas non mantiene i suoi impegni. Ricordo a proposito che a suo
tempo l'Union Valdôtaine, per mezzo dell'allora Presidente della
Giunta Rollandin, aveva presentato un progetto di legge col quale
avremmo pagato addirittura il 100 per cento del progetto
autostradale. Come ho già detto, la battaglia condotta allora
dall'opposizione è servita perlomeno a far ritirare quel progetto.
Sono contento che sia andata a finire così, perché con quella legge
non avremmo tirato fuori solo 147 miliardi, ma ben 1500; del resto
siamo già arrivati a 1270 miliardi.
E' stato detto che il PCI-PDS ha cambiato impostazione ed oggi
non è più coerente con le scelte fatte in precedenza, eppure voi
tutti avete riconosciuto che noi siamo cambiati e che non siamo più
PCI, ma PCI-PDS; ciò dimostra che ci siamo rinnovati. Personalmente
vorrei che altri Partiti ed altri Movimenti riuscissero a
rinnovarsi come ha saputo rinnovarsi il PCI-PDS.
Detto questo, ribadisco che il nostro Gruppo voterà a favore del
disegno di legge in oggetto. Grazie.
Presidente
Ha chiesto la parola l'Assessore
all'Industria, Commercio, Artigianato e Trasporti, Mafrica; ne ha
facoltà.
Mafrica (PCI-PDS)
Ho chiesto la parola per cercare
di rispondere ad una precisa domanda del Consigliere Rollandin, il
quale ha chiesto di conoscere l'esito di una riunione che era stata
annunciata come definitiva.
Da un po' di tempo in qua mi sono convinto sempre di più che in
questo mondo di definitivo c'è ben poco ed ancor meno lo sono le
riunioni tra due soggetti che hanno interessi contrastanti. La
riunione non ha ancora consentito di giungere ad una conclusione,
però la Società Monte Bianco ha fornito dei dati ed ha dichiarato
la propria disponibilità a voler pervenire comunque, qualunque cosa
capiti con il passaggio dell'autostrada, all'utilizzo
dell'acqua.
Gli studi fatti dalla Rav indicano nel novanta per cento la
possibilità di conservare la disponibilità dell'acqua, anche se con
forme e metodi da verificare. Non si è ancora pervenuti ad una
conclusione, perché la Rav chiede altri tre mesi di tempo per
raggiungere il 100 per cento della disponibilità di acqua, mentre
la Società Sorgenti Monte Bianco chiede che i lavori vengano
iniziati immediatamente.
L'interesse dell'Amministrazione è teso alla realizzazione
dell'insediamento industriale, sempreché si riesca a trovare un
certo accordo tra queste due società.
Il Consigliere Rollandin, che ama le battute, mi permetterà
certamente che ne faccia una anch'io. A suo tempo, quando egli ha
presentato in Consiglio, per l'approvazione, la convenzione oggi in
atto, non si è posto il problema dell'interferenza tra il tunnel
autostradale e le acque, per cui oggi noi siamo costretti a fare
tutte le opportune verifiche per tutelare l'investimento
regionale.
Poiché oggi c'è questa preoccupazione, che abbiamo anche noi,
chiediamo di esaminare le cose con la dovuta attenzione.
Presidente
Il Consigliere Rollandin ha chiesto la
parola per il suo secondo intervento; ne ha facoltà.
Rollandin (UV)
Monsieur le Président, c'est
seulement pour un commentaire qui tient compte des réponses qui ont
été données.
Je remercie l'Assesseur pour avoir fait un compte rendu de la
rencontre de hier. Je dois dire qu'il y a peut-être un manque de
précisions à propos des inquiétudes qu'on avait pour maintenir les
sources et en même temps continuer l'autoroute. En effet, on avait
signé la convention pour les eaux minérales. Entre temps, il y
avait eu une réglementation sur les eaux minérales. Attention!
Cette réglementation avait été adoptée par la suite. Au moment où
on a douté que l'autoroute interfère avec la sauvegarde des eaux
minérales, on avait changé de tracé. Cette délibération avait été
adoptée par l'Administration régionale, par la Rav et par la
Commune...
(...interruption...)
...Non, monsieur Mafrica, vous ne pouvez pas dire que nous
n'avons pas pensé à ces problèmes. Au moment où le problème s'est
posé, après la signature de l'accord de 1984 pour l'autoroute et
après la signature de la convention pour les eaux minérales, on a
tellement eu le souci de sauvegarder les eaux minérales, qu'on a
accepté de déplacer le tracé autoroutier.
Pour l'autre problème, je demanderais à monsieur Mafrica s'il
peut gentiment nous donner les documents qui nous permettraient de
dire que à 90 pour cent il n'y a pas de problèmes pour le tracé. Je
prends acte des trois mois que l'autoroute a demandés pour faire de
nouvelles expertises, mais, si monsieur l'Assesseur me permet, le
fait qu'on demande trois mois pour éclaircir si le tracé est
concevable ou non, donne une raison en plus pour dire qu'on discute
avec urgence d'un argument qui n'aura pas d'effet...
(...interruption...)
...Oui, mais... Ou bien on dit sérieusement que, s'il y a un
pourcentage de doute, on choisit quand même d'avoir une série
d'oeuvres supplémentaires, autrement il faut déplacer l'autoroute.
Il faut choisir entre les deux hypothèses. Je comprends la
difficulté du choix compte tenu du fait qu'un cas analogue s'est
déjà produit. Je demanderais seulement s'il est possible d'avoir
une copie des expertises présentées lors de la réunion qui s'est
tenue hier, sans passer par la bureaucratie et faire une
interrogation écrite. J'avoue que trois mois sont longs, j'avais
compris qu'on aurait pu démarrer avec les travaux bien avant. Nous
sommes déjà au mois d'octobre, on arrivera au mois de janvier pour
avoir une réponse. Je crois que c'est un peu tard.
J'en prend acte et je remercie l'Assesseur pour avoir donné
cette réponse.
Presidente
E' stato presentato un emendamento che vi è
già stato distribuito.
Se nessuno chiede la parola, dichiaro chiusa la discussione
generale e do la parola al Presidente della Giunta, Bondaz; ne ha
facoltà.
Bondaz (DC) Ritengo doveroso rispondere alle richieste che sono
state avanzate per fornire alcuni chiarimenti su quanto è successo
nel recente passato, su quanto ci auguriamo possa succedere in
futuro e sulla convenzione sottoscritta a suo tempo dalla
Regione.
Credo che la convenzione sottoscritta dalla Regione debba essere
letta per intero, perché la seconda parte dell'articolo 6, cui ha
fatto riferimento il Consigliere Rollandin, che però ha dato
lettura solo della prima parte, dice testualmente: "Qualora per il
completamento dell'infrastruttura occorra un ulteriore provvista
finanziaria, allo stato non prevedibile, le parti si dichiarano
disponibili ad esaminare di comune intesa le soluzioni atte al
raggiungimento di detto scopo".
Questo non significa che lo Stato è inadempiente nei confronti
dell'autostrada, ma che tra i partner, cioè tra la Regione Valle
d'Aosta e l'Italstat, c'è un impegno teso al superamento delle
difficoltà attraverso accordi o ipotesi di lavoro interessanti la
definizione di quanto previsto nello Statuto speciale.
Allora che cosa è successo? Per eseguire i lavori del secondo
tronco ed eventualmente per chiudere quelli del primo, è stata
ipotizzato questo aumento di capitale, sul quale tra l'altro si era
già svolta una certa discussione.
In prima battuta, infatti, la Presidenza della Giunta aveva
sostenuto l'ipotesi di un autofinanziamento della stessa Società,
con il ricorso a finanziamenti bancari, BEI o cose di questo
genere. Questa ipotesi non è stata accolta in quanto la Società per
il Traforo del Monte Bianco, che disponeva di una notevole
liquidità, ha chiesto di procedere ad un aumento di capitale per
poter impegnare i propri soldi liquidi. Trattandosi di una società
di proprietà dello Stato, attraverso questo marchingegno, che
certamente non soddisfa le esigenze cui lo Stato deve far fronte,
risultava comunque essere un intervento da parte delle società
statali.
Anche se c'erano difficoltà interpretative, non abbiamo
accettato che in questa prima fase tale aumento di capitale potesse
essere fatto anche sulle azioni privilegiate.
Noi siamo d'accordo sulla sostanza dell'emendamento del
Consigliere Rollandin, anzi, se mi passate l'espressione, noi
andiamo anche oltre; però non possiamo accettare che sia inserito
in questa legge, altrimenti si modifica tutto il discorso
finanziario.
Se il Consigliere Rollandin è d'accordo, potremmo invece
sottoscrivere unitariamente una risoluzione in cui ci si impegna
non solo a tendere alla maggioranza della Rav, ma anche a
perseguire l'ipotesi di un'unica società di gestione tra la Rav e
la Sav, per far sì che le autostrade della Valle d'Aosta abbiano
un'unica società di gestione e l'Iri o chi per esso, non possano
più intervenire sulle autostrade della nostra Regione. Non so se
l'Iri sarà favorevole a questa soluzione, ma a nostro giudizio si
tratta di un'ipotesi che la Regione dovrebbe in qualche modo
esperire. Pertanto, pur recependone la sostanza, non possiamo
accettare l'emendamento per non creare ulteriori difficoltà alla
legge.
La situazione difficile in cui versa lo Stato italiano è
all'ordine del giorno di tutti i quotidiani e quindi non sarò
certamente io a tessere l'elogio dello Stato o a negare che sia in
difficoltà.
Mi sembra però giusto sottolineare che, sia pure con una certa
difficoltà, siamo riusciti ad inserirci nelle Colombiadi, nella cui
legge istitutiva erano previsti interventi per certi valichi
alpini, ma non per quelli della Valle d'Aosta, ottenendo il
collegamento con la statale n. 27, che soddisfa in modo ottimale
una necessità della nostra Regione...
(...Interruzione del Consigliere Rollandin...)
...Quell'autostrada non la si sarebbe potuta fare senza
l'autorizzazione dello Stato, questo è...
(...Interruzione del Consigliere Rollandin...)
... Sì, però quell'autostrada, che è assolutamente necessaria
per sbloccare la situazione di Aosta e che è già in fase di
realizzazione, probabilmente sarebbe stata costruita fra qualche
anno. In ogni caso il nostro inserimento nelle Colombiadi ne ha
accelerato la realizzazione.
Qualcuno dice che ci sostituiamo allo Stato. Può anche darsi che
sia così, comunque, anche quando la Regione ha accettato di
sottoscrivere delle azioni privilegiate, si è in qualche modo
sostituita allo Stato, proprio perché in quel momento era
necessario disporre dei finanziamenti per avviare la costruzione
dell'autostrada, che altrimenti non sarebbe iniziata.
Non è che io voglia fare delle polemiche su questo aspetto,
perché non è assolutamente il caso, visto che siamo qui per cercare
di definire una questione molto importante, però è comunque
necessario puntualizzare anche questo aspetto.
Veniamo ora ai 300 miliardi che lo Stato ha indicato sul Piano
decennale generale. Intanto c'è da dire che il 3° Stralcio del
Piano decennale, relativo agli anni 1991-93, prevede i 300
miliardi...
(...Interruzione...)
...Scusa?... Non ho parlato di copertura, ma ho detto che ciò è
previsto dal Piano decennale... Tra l'altro, se non dovessero
arrivare quei 300 miliardi, è molto probabile che in futuro
l'autostrada potrebbe trovarsi in difficoltà. Credo tuttavia che lo
Stato, come ha già dato a suo tempo una certa quota, finirà per
accordare allo stesso modo anche questo finanziamento che è
assolutamente necessario.
E' stato adombrato il sospetto che, se non vi avesse provveduto
la Regione, gli altri partner non avrebbero sottoscritto l'aumento
di capitale. Diciamo invece che la Società del Traforo del Monte
Bianco ha già deliberato l'aumento di capitale ed il pagamento
delle relative quote. E' chiaro che con l'approvazione di questa
legge, che consente alla Regione di far fronte ai propri
finanziamenti, potranno essere celermente avviate tutte le
conseguenti procedure di carattere più burocratico che
amministrativo.
Poiché ero fuori, non so se l'Assessore Mafrica ha già dato
qualche risposta in merito al collegamento Le Fayet-Morgex, del
quale si parla in quasi tutte le adunanze in cui si affronta il
tema dei trasporti. Ricordo comunque che una risoluzione del
Consiglio regionale ha impegnato la Giunta ad affidare un incarico
esplorativo su quel possibile collegamento. L'incarico sta per
essere affidato, ma bisogna tener presente che era necessario
trovare una persona ampiamente qualificata nella predisposizione di
un piano di prefattibilità.
Dal punto di vista personale e cercando di esaminare la
situazione con una certa larghezza di vedute, credo che l'ipotesi
di un traforo ferroviario non sia affatto in contrasto con la
costruenda autostrada, nel senso che ambedue le iniziative
potrebbero tranquillamente convivere. In tutta onestà - e credo che
non sia difficile prestar fede alle mie parole - sono convinto che
lo Stato abbia detto di no - con nostro grande gaudio - al
raddoppio del traforo del Monte Bianco, più per ragioni di
carattere finanziario che non per un suo reale convincimento.
Credo quindi che anche se presentassimo un progetto definitivo,
comprensivo dello studio di impatto ambientale e di tutti i
neces-sari studi annessi e connessi, in prima battuta non avremmo
la possibilità di ottenere sufficienti consensi attorno alla nostra
ipote-si di traforo ferroviario, stante la situazione in cui
versano le Fer-rovie dello Stato, della quale sappiamo qualcosa,
visto che stiamo trattando per la realizzazione del traforo
ferroviario del Gran San Bernardo, i cui primi passi sembrano
essere abbastanza positivi.
Quand'anche avessimo tutte le tranquillità progettuali,
ambientalistiche, finanziarie..., la costruzione di questa tratta
ferroviaria dovrebbe essere valutata in un arco di tempo che, ad
essere ottimisti, potrebbe aggirarsi intorno ai vent'anni.
Ovviamente questo lo dico senza il supporto di dati precisi, ma
facendo semplicemente un parallelismo con quello che ci è stato
detto per l'eventuale traforo del Gran San Bernardo, lungo oltre
cinquanta chilometri, per la cui costruzione i tecnici parlano di
almeno otto anni dall'inizio dei lavori.
Dubito fortemente, quindi, che la mia generazione possa veder
realizzato questo traforo ferroviario, anche se personalmente penso
che il traforo ferroviario e quello stradale potrebbero
tranquillamente convivere, per ragioni di carattere pratico e non
di mero contrasto, cioè solo perché io la penso in un modo ed il
Consigliere Riccarand in un altro.
E' giusto fare dei discorsi di principio, però ad un certo punto
occorre rendersi conto che ci si imbatte nella realtà
dell'applicazione e nelle varie difficoltà costituite dalle
esigenze della gente, dalle esigenze finanziarie, da quelle
ambientali...
Certamente la Valdigne si trova in una situazione drammatica,
confermata da molte persone, perché l'intenso traffico di Tir è
fon-te di notevole inquinamento e non mi riferisco solo alle
difficoltà di carattere ambientale. A detta dei tecnici - io non
sono un tecnico e quindi non posso che riferirmi a quanto essi
hanno detto - la presenza di un'autostrada dovrebbe ridurre almeno
del cinquanta per cento le difficoltà dovute all'inquinamento
dell'aria. In proposito, abbiamo già chiesto alla Rav, che sta già
provvedendo, di indivi-duare dei siti che ci consentano di valutare
l'attuale situazione dell'inquinamento atmosferico, per avere in
futuro un termine di confronto.
Al di là delle polemiche e delle prese di posizione, io credo
che la costruzione di questa autostrada sia assolutamente
necessaria, anzi indispensabile per la nostra Regione e in modo
particolare per l'alta Valle d'Aosta. Mi auguro quindi che il
Consiglio regionale voglia accettare questo disegno di legge, che è
stato presentato dalla Giunta regionale solo ed esclusivamente per
concedere ulteriori finanziamenti affinché la Rav possa proseguire
e, possibilmente, definire la finalità della sua nascita, cioè la
costruzione dell'autostrada della Valle d'Aosta.
Noi crediamo che l'autostrada sia utile, anzi necessaria alla
nostra Regione, ed è per questo che con animo assolutamente sereno
sottoponiamo al vostro giudizio questo disegno di legge.
PresidenteColleghi Consiglieri, passiamo all'esame
dell'articolato.
Do lettura dell'articolo 1.
Articolo 1 (Oggetto)
1. La Giunta regionale è autorizzata a sottoscrivere, nei limiti
della quota del 42 per cento di cui all'articolo 2 della legge
regionale 28 dicembre 1984, n. 73 (Interventi finanziari per la
realizzazione dell'autostrada da Aosta a Courmayeur), gli aumenti
di capitale della società per azioni "Raccordi autostradali Valle
d'Aosta" per un importo di spesa complessivo, a carico del bilancio
regionale, di lire 147 miliardi, sulla base del seguente piano
finanziario:
a) anno 1991: lire 30 miliardi
b) anno 1992: lire 45 miliardi
c) anno 1993: lire 72 miliardi.
PresidenteDo lettura di un emendamento all'articolo 1,
presentato dai Consiglieri Rollandin, Andrione, Viérin, Voyat,
Lanivi, Maquignaz, Bich e Louvin.
Emendamento Articolo 1, comma 1°
Dopo le parole "a sottoscrivere" eliminare l'inciso "nei limiti
della quota... a Courmayeur)".
Presidente
Ha chiesto la parola il Consigliere Riccarand;
ne ha facoltà.
Riccarand (VA)
Ho chiesto la parola per una
dichiarazione di voto sull'articolo 1.
Il nostro Gruppo voterà contro l'articolo 1 e contro l'intero
disegno di legge, per i motivi che abbiamo già illustrato e che
riassumo sostanzialmente in quattro punti.
Si tratta di un ulteriore e cospicuo finanziamento per una
scelta sbagliata sia sul piano locale sia rispetto alla politica
generale dei trasporti, perché non è vero che la scelta
autostradale ridurrà l'inquinamento, anzi, come tutte le nuove
arterie ed in particolare quelle autostradali, comporterà un nuovo
flusso di traffico e quindi un aumento dell'inquinamento, che si
sposterà solo di alcune centinaia di metri, ma sarà incrementato
dal sempre più elevato afflusso di veicoli.
Come ho già detto, si tratta di una risposta completamente
sbagliata al problema del traffico delle merci, che invece doveva
essere affrontato con le soluzioni che Paesi vicini, come l'Austria
e la Svizzera, ci hanno indicato da tempo: il trasferimento su
ferrovia del trasporto di merci.
Dire che la soluzione ferroviaria riguarda le future generazioni
è indice di mancanza di coraggio. Se dieci o quindici anni fa la
nostra Amministrazione regionale, con il consenso di gran parte
delle forze politiche (l'opposizione del PCI-PDS, anche se adesso
si dice che allora metà PCI era a favore e metà contro, con il suo
comportamento ha sostanzialmente avallato la scelta autostradale),
avesse avuto il coraggio di impostare il problema guardando
veramente al futuro ed agli interessi della popolazione, oggi
saremmo già molto avanti rispetto alla scelta ferroviaria; invece
si è fatta una scelta sbagliata, la si è portata avanti con ogni
mezzo ed ora si vuole continuare per quella strada: si continuerà a
parlare della ferrovia per il futuro e si continueranno a costruire
autostrade.
Questo avviene in tutta l'Italia e la Valle d'Aosta si comporta
e si muove in una logica tutta italiana. Questa è la realtà che è
sotto i nostri occhi.
Secondo punto. Questa scelta autostradale si inserisce in una
situazione di copertura finanziaria dell'opera del tutto incerta,
con delle convenzioni che non sono state rispettate, con dei
rapporti tutti saltati nella ripartizione dei costi fra Rav ed Anas
e con delle previsioni nei costi fortemente lievitate. Non siamo
neppure a me-tà dei lavori del primo tronco e c'è ancora tutto da
fare nel secon-do, per cui possiamo ben immaginare che non
arriveremo molto lontano dai 2000 miliardi di cui noi avevamo
parlato nel 1984.
Rispetto a tale cifra noi non abbiamo alcuna garanzia di
copertura finanziaria. Io avevo chiesto di avere il piano
finanziario della Rav, che però mi è stato negato, perché ero
proprio curioso di vedere all'interno di quale tipo di copertura
finanziaria veniva collocato questo intervento.
Lo Stato e l'Anas hanno dichiarato di non disporre dei fondi
necessari e pertanto sarà la Regione a dover intervenire ed a farsi
carico del problema. Per adesso la situazione finanziaria della
Regione è florida, ma non è detto che potrà continuare ad esserlo
ancora per molti anni. Anche per questo, a mio parere, è molto
discutibile l'impegno che ci si assume.
Il terzo punto concerne la progettazione. Di fatto, anche se non
formalmente, con questo aumento di capitale noi autorizziamo la Rav
ad iniziare le procedure di esproprio dei terreni e di affidamento
dell'appalto di alcuni tratti del tronco da Morgex al tunnel del
Monte Bianco ad alcune imprese. Questi appalti vengono fatti sulla
base di una progettazione del tutto carente e di larga massima,
anche se in fase di approvazione è stata spacciata per esecutiva,
con un atteggiamento irresponsabile da parte di chi ha l'aveva
progettata, da parte della Rav e del Ministro dei Lavori che
pubblici che l'ha approvata, perché è stato fatto il semplice
ragionamento che segue.
Noi abbiamo solo una progettazione di massima, dove ci sono
ancora dei nodi irrisolti. Il Consigliere Rollandin ha citato il
caso dell'interferenza tra il tracciato dell'autostrada e le
sorgenti di Dolonne (fonti Youla e Vittoria). E' un caso
significativo di problema progettuale rimasto irrisolto, ma ce ne
sono anche altri. Pensiamo solo al previsto innesto di questa
autostrada con la strada statale nel piazzale della Val Veny. E'
forse valida la soluzione proposta? Eppure il tronco previsto non
va da Morgex al Monte Bianco, ma da Morgex al piazzale della Val
Veny, dove con una serie di svincoli si immetterà sulla strada
statale fra Entrèves ed il piazzale della Val Veny. Vi lascio
immaginare quali potranno essere le reazioni della popolazione di
Entrèves, visto che solo dieci giorni fa, un'assemblea degli
abitanti di Entrèves, cui hanno partecipato il Sindaco e gli
amministratori di Courmayeur, si è espressa in modo nettamente
contrario alla soluzione proposta ed ha dichiarato che gli abitanti
assumeranno le opportune iniziative per contrastarla.
E la cosiddetta "elicoidale"? Si continua a parlare di una
specie di galleria elicoidale tra il piazzale della Val Veny sino
al tunnel, che girerebbe dentro la montagna per guadagnare quota e
che poi sbucherebbe di nuovo all'altezza del traforo; ma dov'è il
progetto di questa elicoidale? Esiste o non esiste?
Abbiamo quindi una progettazione del tutto carente, su cui però
non si vuole intervenire per approntarne una definitiva, perché si
fa un calcolo meschino. La Rav dice: "Noi abbiamo avuto
l'approvazione del progetto di massima prima del 1988, cioè prima
che venisse approvata la legge nazionale sulla valutazione
dell'impatto ambientale. Se adesso andiamo a toccare soltanto
qualcosa nel tracciato, anche per fare una piccola variante,
ricadiamo nella procedura dell'impatto ambientale. Se facciamo la
valutazione dell'impatto ambientale, il nostro progetto sarà
bocciato, perché non la può superare e quindi non tocchiamo più
niente. Appaltiamo le cose così come sono e poi eseguiremo le
varianti in corso d'opera". Però è il modo peggiore di fare le
cose. Questa comunque è la realtà che tutti possono verificare e
constatare.
Vorrei infine rilevare il comportamento contraddittorio delle
forze politiche di questo Consiglio. La contraddizione più evidente
e clamorosa è sicuramente quella del Gruppo del PCI-PDS, che in
passato aveva assunto determinate posizioni ed aveva votato in un
determinato modo, mentre oggi capovolge completamente la sua
posizione. Non credo che questo c'entri molto con il rinnovamento
politico, perché non è un problema di rinnovamento. Il rinnovamento
è sicuramente necessario e deve avvenire per tutte le forse
politiche, ma occorre coerenza di visioni politiche di fondo.
La scelta dell'autostrada non è pari a quella se fare un
edificio o un altro, ma trova la sua giustificazione in una
strategia. Con essa si può essere d'accordo o meno, ma non si può
essere d'accordo un giorno sì e l'altro no o viceversa. E' un modo
di concepire la società, l'economia, lo sviluppo ed i rapporti tra
la gente, per cui è un nodo strategico; come il discorso sulle
olimpiadi, di fronte al quale ci si schiera o da una parte o
dall'altra, ma non si può essere un po' di qua e un po' di là.
Secondo noi, c'è stato un comportamento contraddittorio,
oltretutto a pochissimi anni di distanza, da parte di determinati
Gruppi. Devo rilevare un comportamento contraddittorio anche
nell'Union Valdôtaine, perché dall'intervento del Consigliere
Rollandin mi è parso di capire che c'è un orientamento favorevole a
questo disegno di legge, visto che sappiamo che esso va ad
attingere 147 miliardi da un fondo globale di cui, con un
emendamento presentato anche dal Gruppo dell'Union Valdôtaine al
momento della discussione del bilancio di previsio ne del 1991, era
stato chiesto lo stralcio.
A mio avviso, su questa materia ci sono quindi dei comportamenti
notevolmente contraddittori.
Comunque, con queste osservazioni ribadisco la nostra
valutazione negativa sul disegno di legge ed il nostro voto
contrario.
Presidente
Poiché è stato presentato un emendamento
all'articolo 1, ricordo che, nel prendere la parola, vi potete
eventualmente pronunciare in merito.
Ha chiesto la parola il Consigliere Rollandin; ne ha
facoltà.
Rollandin (UV)
Je profite de l'amendement pour parler
sur l'article 1. Je crois que les remarques, qu'on a présentées ce
matin, visaient avant tout à solliciter une attitude forte
vis-à-vis des engagements d'un Etat qui, encore une fois, n'a pas
respecté ce qui avait non seulement dit, mais signé. Il suffirait
de lire ce qui était de l'article 1 de la convention:
"
Contributo dello Stato - L'Anas si impegna a contribuire al
costo di costruzione dell'autostrada Sarre-Traforo del Monte Bianco
che si prevede in lire 900 miliardi nella misura del 65 per
cento
". Aujourd'hui on avait l'occasion pour faire remarquer
que tous ces engagements n'ont pas été respectés. Je crois qu'il
est important qu'il y ait une attitude ferme de la part de
l'Administration régionale, au-delà du fait qu'il y ait un accord
ou non pour l'autoroute. C'est une question de principes. Si on
signe une convention ou bien cette convention est respectée dans
son ensemble ou autrement cette convention ne signifie que des
engage-ments pour l'Administration régionale. Ce qui, à mon avis,
n'est pas acceptable.
Pour ce qui est des financements, j'ai entendu dire qu'il y
avait des propositions différentes. Il y avait la proposition qui
prévoyait un financement autonome, avec un endettement de la
société. Je crois qu'il s'agit d'une solution qui ne permet pas de
résoudre le problème, au contraire elle va empirer la situation et
endetter davantage la société...
(...interruption...)
...C'était la première proposition d'endettement de la
société...
(...interruption...)
...Non, c'était un endettement et indirectement on allait payer,
car avec notre participation on participait aux frais.
C'est comme la question de ne pas accepter "azioni
privilegiate", je crois que la proposition du collègue Voyat allait
dans la direction de substituer aux actions ordinaires les
"privilegiate"...
(...interruption...)
...Ce projet de loi prévoyait de souscrire des "privilegiate" au
lieu des ordinaires. Je crois que dans son ensemble, et je viens
aussi à l'amendement... Je me permets d'insister sur l'amendement,
car je crois qu'il n'est pas correct de dire "
nei limiti della
quota del 42 per cento all'articolo 2 della legge n. 73
". Je
veux rappeler que cette loi est à terme, elle ne prévoyait que des
financements pour cinq années, jusqu'à 1988. En effet, l'article 1
de la loi n. 73 disait:
Un consorzio finanziario pari al 35 per
cento della spesa necessaria per la realizzazione.
Le fait de
rappeler cette loi n'a plus tellement de sens, car aujourd'hui ceux
qui disent que, si on ne modifie pas l'article 1, on est à 55 pour
cent, ont raison. C'est la loi des nombres. Il suffit de faire sur
l'ensemble de la dépense.... Je ne veux pas répéter le raisonnement
fait par le Conseiller Riccarand, mais on dépasse 35 pour cent, on
est à 50 pour cent. C'est même en contradiction et je vous
inviterais à réfléchir sur ce sujet.
L'autre problème qui a été soulevé, concerne les rapport entre
Rav et Sav. Je crois que, au-delà des futurs problèmes de gestion,
il y a déjà eu un contact qui a été profitable pour la gestion de
la situation d'Aoste, là où les deux sociétés ont trouvé un accord.
Par conséquent, je crois qu'il n'y a pas de difficultés.
Je veux faire remarquer, par contre, qu'on ne peut accepter le
principe que la Région Vallée d'Aoste a été privilégiée par les
Co-lombiadi, compte tenu du fait qu'on a accepté le projet de
l'em-branchement de l'A27. C'était un devoir pas un privilège et on
a seulement accepté le projet, on ne nous a pas donné un sous.
C'est de "l'autofinanziamento". Au contraire pour toutes les autres
Co-lombiadi, c'est l'Etat qui va donner de l'argent. Je vous
inviterais à lire les interventions dans les autres Régions, qui
n'ont rien à voir avec les Colombiadi. Des interventions pour des
routes secondaires dans les vallées latérales du Piémont ou de la
Lombardie, je voudrais comprendre quel est l'intérêt pour les
Co-lombiadi. Tout de même c'est un programme présenté par Prandini
et accepté. La requête que nous avions faite c'était d'insérer
cette route internationale dans ce financement. Nous maintenons
toutes les perplexités sur le fait qu'il n'y a pas un en-gagement
concret, même pas pour les 300 milliards, car nous avons entendu
dire que pour le Gouvernement il n'y a que la pré-vision de dépense
de 300 milliards. Nous voudrions être sûrs que ces 300 milliards
arriveront. Voilà les sollicitations que nous présentons.
Il ne suffit pas "sullo stralcio del piano decennale" d'avoir
une prévision de dépense pour la Vallée d'Aoste de 300 milliards et
présenter cela comme un agrément pour la Vallée d'Aoste. Il n'y a
aucune assurance sur ce thème. Ce n'est pas la première fois qu'on
nous a promis des financements qui ne sont pas arrivés. Je vous
inviterais à poser toute l'attention nécessaire afin qu'il n'y ait
pas par la suite des surprises.
Les problèmes que cet engagement donnera sont évidents. Ce qui
reste encore à définir c'est le problème de cette étude, dont on ne
connaît pas les détails, pour la liaison Morgex-Le Fayet. On
main-tient toute notre perplexité sur cette attitude, même si
aujourd'hui pour le problème du doublement du tunnel du Mont-Blanc
il n'y a pas eu de réponse aussi pour une question pratique de
manque d'argent. Je crois qu'on risquera d'avoir de la part des
Français une attitude un peu différente. Il suffit de rappeler les
mots du Président de la République à l'occasion des cérémonies pour
les 25 ans du tunnel pour voir la différence d'attitude entre un
Etat et l'autre. Ce qu'il faudra tout de même examiner, c'est que
le trafic augmente. Nous avons donné une solution jusqu'à Morgex,
j'espè-re qu'il y aura la possibilité de donner une solution rapide
aussi pour l'autre tronçon et qu'on pourra connaître quelle sera la
solu-tion pour le problème du doublement du tunnel du
Mont-Blanc.
L'attitude du groupe, monsieur Riccarand, j'ai déjà essayé de
l'expliquer, peut-être j'ai été mal compris. Au moment de la
présentation du budget, on avait demandé d'engager et de modifier
cette dépense pour l'hôpital, compte tenu du fait que nous sommes
encore convaincus de cette exigence. En même temps, nous croyons,
et nous le pensions aussi à l'époque, qu'on avait encore le temps
de résoudre d'une façon différente le problème de l'autoroute, car
nous avons toujours soutenu l'exigence de terminer le plus tôt
possible l'autoroute. Aujourd'hui nos critiques portent sur la
méthode qu'on a utilisée pour arriver à cette solution. Je crois
qu'on a donné des motivations suffisantes pour comprendre que notre
attitude est toujours la même, favorable à l'achèvement de cette
oeuvre, mais nous croyons qu'il y avait d'autres possibilités pour
résoudre ce problème. Sur ce thème nous avons déjà eu la
possibilité de nous exprimer et nous avons toujours maintenu la
même ligne.
Si je peux me permettre une petite sollicitation finale, je
demanderais de ne pas oublier un aspect. Au moment où on avait
parlé de l'autoroute, on avait aussi parlé de l'occupation. C'était
monsieur Mafrica et les Assesseurs concernés à l'époque et monsieur
Fosson à présent. J'aimerais qu'il y ait un peu d'attention et un
certain engagement de la part du Gouvernement à suivre le problème
de l'occupation à la suite de ces travaux. Ce n'est pas trop
demander qu'il y ait une certaine attention pour la situation
actuelle, au fait qu'il y a la possibilité de résoudre certains
problèmes avec les forces locales. Là où c'est possible,
j'inviterais le Gouvernement à être attentif à ce thème. Sur ce
sujet, j'aimerais entendre un mot afin qu'on n'oublie pas qu'on a
utilisé 1300 milliards en Vallée d'Aoste, avec une partie
importante de financement régional.
Voilà les observations que j'aime présenter aujourd'hui et là je
crois que ce serait important d'avoir un engagement ponctuel et
précis du Gouvernement sur ces thèmes. Merci.
Presidente
Ha chiesto la parola il Presidente
della Giunta, Bondaz; ne ha facoltà.
Bondaz (DC)
Pur riconoscendo la sostanziale
validità dell'emendamento, ribadisco che in questo momento non lo
possiamo accettare per una ragione di carattere legislativo.
Ovviamente voteremo a favore dell'articolato e della legge nel suo
complesso.
In merito alle raccomandazioni del Consigliere Rollandin
concernenti i lavoratori che contribuiranno alla costruzione
dell'autostrada, penso di poter dire con tutta tranquillità che la
Giunta interverrà, di concerto con la Rav, per risolvere i problemi
nel miglior modo possibile.
Presidente
Ha chiesto la parola il Consigliere
Andrione; ne ha facoltà.
Andrione (UV)
Le débat qui vient de se dérouler a
prouvé que le montage financier de cette loi n'est pas adéquat,
n'est pas brillant. Je ne veux pas répéter les considérations que
mon confrère Rollandin a faites et qu'il a résumées il y a quelques
minutes.
Je me permettrais de donner au Gouvernement régional une
suggestion. Déjà en 1981-82 la CEE avait manifesté un fort intérêt
pour cette oeuvre et avait garanti la possibilité d'obtenir des
prêts à la charge de la CEE et, par conséquent, indirectement, à la
charge de l'Etat italien. Je demanderais à ce que le Gouvernement
reprenne ces démarches et que, en parlant avec le responsable des
transports de la CEE, souligne l'importance européenne de cette
autoroute et, par conséquent, la possibilité d'un financement par
emprunt de la part de la CEE.
Nous croyons également qu'il est nécessaire de distinguer entre
une structure, comme celle de l'autoroute, et son utilisation. Nous
vivons à une époque où il y a de fortes transformations et nous
sommes convaincus qu'une certaine forme d'intégration de l'Europe
va changer les attitudes, justifiées peut-être purement par
l'égoïsme, de certaines nations qui seront de plus en plus tenues
pour des raisons économiques à faire partie intégrante de l'Europe.
La structure demeurera et son utilisation sera différenciée le jour
où l'Autriche et la Suisse, pour des raisons économiques, - le
mouvement est déjà amorcé - seront obligées d'accepter les
conditions de l'ensemble de l'Europe. Ce n'est pas l'Europe dont
nous rêvons, celle dont je parle, c'est l'Europe purement
économique. Il est impossible de penser qu'un peuple si bien
protégé soit-il par sa constitution, puisse continuer de faire
abstraction de l'ensemble du continent.
Il faut également souligner l'aspect environnement et le respect
des autres richesses présentes dans le territoire valdôtain. Là
aussi l'exemple de plusieurs pays européens, notamment l'Allemagne
et la Suisse, prouvent qu'on peut construire des autoroutes en
limitant énormément les dégâts à l'environnement. Il s'agit d'une
surveillance de tous les jours de la part de la Junte régionale, il
s'agit peut-être d'engager quelque petite somme supplémentaire,
mais de ne pas laisser, comme cela a été souvent trop fait dans le
passé, des chantiers mal fermés, mal bouclés avec des détoriations
du paysage et de l'environnement qui aujourd'hui ne seraient plus
acceptables.
Il me semble cependant que la question fondamentale est celle
que cette structure insère la Vallée d'Aoste dans le contexte
autoroutier européen. Il me semble que cela est d'une importance
prééminente par rapport à n'importe quel autre argument à ce sujet.
Nous sommes, nous voulons être, nous voudrions être exclusivement
Européens, nous voulons nous sentir à notre aise à Hambourg, comme
à Madrid, comme à Londres, comme à Lyon, et pour ce faire, il nous
faut des structures, quelle que soit leur utilisation. Par
conséquent, l'autoroute est quelque chose qui est absolument
indispensable, en ce moment, à la Vallée d'Aoste. C'est pour cette
raison que j'ai défini cette structure prééminente et que nous
voterons ce projet de loi malgré ses défauts et ses
insuffisances.
Presidente
Se nessuno chiede la parola, pongo in
votazione l'emendamento presentato dai Consiglieri Rollandin,
Andrione, Viérin, Voyat, Lanivi, Maquignaz, Bich e Louvin, del
quale abbiamo già dato lettura.
Esito della votazione:
Presenti: 34
Votanti: 33
Favorevoli: 14
Contrari: 19
Astenuti: 1 (Riccarand)
Il Consiglio non approva
Presidente
Si dà atto che il Consigliere Agnesod
esce dall'aula e non partecipa alla votazione.
Se nessuno chiede la parola, pongo ora in votazione l'articolo
1, nel testo originale del quale abbiamo già dato lettura.
Esito della votazione:
Presenti: 33
Votanti: 33
Favorevoli: 32
Contrari: 1
Il Consiglio approva
Presidente
Do lettura dell'articolo 2.
Articolo 2 (Disposizioni finanziarie)
1. L'onere derivante dall'applicazione della presente legge,
valutato in complessive lire 147 miliardi, grava sull'istituendo
capitolo 35380 del bilancio di previsione della Regione per l'anno
1991 e sui corrispondenti capitoli dei futuri bilanci.
2. Alla copertura dell'onere si provvede:
a) per il 1991 mediante utilizzo della somma di lire trenta
miliardi dallo stanziamento iscritto al capitolo 67030 (Fondo
globale per il finanziamento di spese di investimento) a valere
sull'apposito accantonamento previsto all'allegato n. 8 del
bilancio per l'anno in corso (Area territorio - Progetto trasporti
e viabilità - B 2.5.);
b) per il 1992-1993 mediante utilizzo, per lire 117 miliardi,
delle risorse disponibili iscritte al cap. 67030 del bilancio
pluriennale 1991/1993.
3. Eventuali variazioni che si dovessero rendere necessarie o
comunque opportune alla cadenza temporale dei versamenti saranno
apportate con legge finanziaria ai sensi dell'articolo 19 della
legge regionale 27 dicembre 1989, n. 90 "Norme in materia di
bilancio e contabilità generale della Regione autonoma Valle
d'Aosta".
PresidenteSe nessuno chiede la parola, pongo ora in votazione
l'articolo 2 testé letto.
Esito della votazione:
Presenti: 33
Votanti: 33
Favorevoli: 32
Contrari: 1
Il Consiglio approva
Presidente
Ha chiesto la parola il Consigliere
Rollandin; ne ha facoltà.
Rollandin (UV)
Je ne voudrais pas interrompre la
votation Je demanderais au Président du Conseil... On a discuté du
problème de l'emploi. On a l'intention de présenter une résolution
sur le même thème qui tiendra compte des réponses qui ont été
données. Je voudrais demander s'il faut le présenter maintenant ou
bien si on peut le présenter à la fin de cette votation. C'est une
résolution qui définit le problème de l'engagement pour
l'occupation locale et dont on a parlé au moment du débat général.
C'est toujours lié au projet de loi. Je demande seulement s'il faut
le présenter...
Président
Il fallait le présenter au moment de la
discussion générale.
Rollandin (UV)
C'est bien pour cela, on en a
discuté au moment de la discussion générale, mais on ne l'a pas
présenté à cause du fait qu'il n'était pas écrit...
Président
Le problème c'est qu'on ne peut plus le
présenter sur cet argument. Si le Conseil est d'accord on pourra le
présenter après la votation finale, mais il faudra l'inscrire comme
une résolution à l'ordre du jour.
Do lettura dell'articolo 3.
Articolo 3 (Variazioni di bilancio)
1. Alla parte spesa del bilancio di previsione della Regione per
l'esercizio 1991 sono apportate le seguenti variazioni:
In diminuzione
Cap. 67030 "Fondo globale per il finanziamento di spese di
investimento"
lire 30 miliardi
In aumento
Programma regionale 2.1.2.06.
Codificazione: 2.1.2.5.4.3.9.17.03.
Cap. 35380 (di nuova istituzione) "Spese per la sottoscrizione
di titoli azionari della Raccordi Autostradali Valle d'Aosta (RAV)
SpA
Legge regionale , n. "
lire 30 miliardi
Presidente
Se nessuno chiede la parola, pongo ora in
votazione l'articolo 3 testé letto.
Esito della votazione:
Presenti: 32
Votanti: 32
Favorevoli: 31
Contrari: 1
Il Consiglio approva
Presidente
Il Consiglio è chiamato ora a
pronunciarsi sul complesso della legge.
Se nessuno chiede la parola, pongo in votazione la legge nel suo
complesso.
Esito della votazione:
Presenti: 32
Votanti: 32
Favorevoli: 31
Contrari: 1
Il Consiglio approva
