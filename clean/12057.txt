Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2931 del 18 dicembre 1991 - Resoconto
OGGETTO N. 2931/IX Concessione di un contributo dell'importo
di lire 24.000.000, a favore della parrocchia della Madonna del
Carmine in Valsavarenche, per il restauro dell'organo conservato
nella chiesa parrocchiale, sita nella frazione Dégioz del Comune di
Valsavarenche - Approvazione ed impegno di spesa.
Presidente
Do lettura del testo della
delibera:
Deliberazione Il Consiglio delibera
1°) di approvare la concessione di un contributo di lire
24.000.000 (ventiquattromilioni) a favore della parrocchia della
Madonna del Carmine in Valsavarenche, rappresentata nella persona
del parroco pro-tempore, reverendo Don Luigi Frassy, per il
restauro dell'organo, conservato nella chiesa parrocchiale di
Valsavarenche, intervento finalizzato al riutilizzo dello strumento
nelle funzioni liturgiche;
2°) di approvare e di impegnare la spesa dell'importo di lire
24.000.000 (ventiquattromilioni) da imputare sul capitolo 66120 del
bilancio preventivo della Regione per l'anno 1991 ("Contributi per
la salvaguardia, manutenzione e pubblica fruizione del patrimonio
storico ed artistico"), che presenta la necessaria
disponibilità;
3°) di disporre che la somma venga liquidata, anche ratealmente,
a favore del titolare della parrocchia della Madonna del Carmine in
Valsavarenche, ai sensi dell'articolo 58 della legge regionale 27
Dicembre 1989, n. 90, a cura dell'Assessorato del Turismo, previa
verifica ed accertamento, da parte della Soprintendenza per i Beni
Culturali, dell'esecuzione dei lavori e dopo la presentazione, da
parte dell'Ente Ecclesiastico beneficiario, della idonea
documentazione comprovante le spese sostenute.
Presidente
Ha chiesto di parlare l'Assessore del
turismo, sport e beni culturali Pascale, ne ha facoltà.
Pascale (PSI)
Anche in questo caso il provvedimento
mi sembra abbastanza chiaro, fra l'altro è allegata anche la
perizia del prof. Bassi; quindi interveniamo con il solito
contributo del 60 per cento degli oneri da sostenere.
Presidente
Pongo in votazione la delibera in
oggetto.
Esito della votazione:
Presenti, votanti e favorevoli: 24
Il Consiglio approva all'unanimità.
