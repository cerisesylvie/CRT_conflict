Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2460 del 24 luglio 1991 - Resoconto
OGGETTO N. 2460/IX Disegno di legge: "Concorso finanziario
della Regione nelle spese per il funzionamento in Valle d'Aosta di
laboratori della scuola di specializzazione in storia, analisi,
valutazione dei beni architettonici e ambientali".
Presidente
Ha chiesto di parlare il relatore,
Consigliere Ricco, ne ha facoltà.
Ricco (DC) Il disegno di legge n. 294 ha per oggetto un concorso
finanziario da parte della Regione Valle d'Aosta nelle spese per il
funzionamento, in Valle, di laboratori della scuola di
specializzazione in storia, analisi, valutazione di beni
architettonici ed ambientali.
Con decreto del Rettore del Politecnico di Torino, in data 21
settembre 1989, è stata istituita, a decorrere dall'anno accademico
1990-91, una scuola di specializzazione in storia, analisi e
valutazione di beni architettonici e ambientali riservata a
laureati in architettura, italiani e stranieri, la cui attività
didattica e di laboratorio, per un totale di 500 ore, raggiunga un
livello specialistico e di alta qualificazione professionale.
La durata di questa scuola di specializzazione è di due anni
accademici ed ha lo scopo di formare specifiche competenze
professionali e metodologiche ad integrazione della preparazione
universitaria.
Le lezioni e le attività tecnico-pratiche hanno avuto inizio nel
mese di marzo del corrente anno e sono state precedute da una prova
scritta valevole come esame di ammissione.
Alla fine di ogni anno accademico lo specializzando dovrà
sostenere un esame teorico-pratico; superato tale esame per il
secondo anno, il corso di studi si conclude con un esame finale che
dovrà dimostrare la preparazione scientifica e le capacità
operative collegate alla specifica professionalità. In caso di
esito positivo lo specializzando consegue il titolo di specialista
in storia, analisi e valutazione di beni architettonici e
ambientali.
Il numero massimo degli iscritti è di venti per ogni anno e
perciò è complessivamente di quaranta per l'intero corso di
studi.
Il Politecnico di Torino, con nota del 14 novembre 1990,
manifestò la volontà di aprire in Aosta dei laboratori didattici,
diagnostici e di ricerca della suddetta scuola; a sua volta la
Giunta regionale esprimeva parere favorevole al riguardo con
provvedimento del 30 novembre 1990.
La struttura presso la quale ubicare i laboratori fu individuata
presso il Piccolo Seminario di Aosta, che è già sede della Scuola
Diretta a Fini Speciali in Telecomunicazioni.
Il presente disegno di legge, quindi, ha lo scopo di voler
istituire un nuovo capitolo di bilancio per far fronte alle spese
dell'anno accademico 1990-91, che sono previste in 100 milioni.
Tale spesa certamente subirà un aumento per il prossimo anno anche
per l'avvio del secondo anno di corso.
L'articolo 1 di questo disegno di legge autorizza il concorso
finanziario della Regione per il corrente esercizio in 100 milioni
per il funzionamento della scuola suddetta.
L'articolo 2 prevede la stipula di una convenzione con il
Politecnico di Torino e saranno inserite delle richieste primarie e
vincolanti, quali ad esempio la garanzia di applicare alla realtà
valdostana le attività di laboratorio, la previsione
dell'applicazione del bilinguismo, la garanzia di riserve di borse
di studio per studenti valdostani a parità di esito dell'esame di
ammissione, disponibilità ad accettare eventuali uditori
professionalmente interessati e debitamente selezionati con
procedure da concordare.
L'articolo 3 prevede che l'onere derivante dalla legge in esame
graverà sull'istituendo capitolo 56630 mediante riduzione di 100
milioni dallo stanziamento iscritto al capitolo 67000.
L'articolo 4 riguarda le necessarie variazioni di bilancio.
L'articolo 5 contiene la dichiarazione di urgenza ai sensi
dell'articolo 31 dello Statuto della Valle d'Aosta.
Colleghi, dopo questa relazione e dopo altre che in questi
giorni andrò a fare, vi prego di rivolgere le eventuali richieste
di chiarimenti o domande ai signori Assessori competenti, al fine
di maggiormente responsabilizzarli.
Da parte mia cercherò di collaborare; vi informo che sto
pensando seriamente di presentare una modifica al regolamento
interno del Consiglio, al fine di eliminare questa figura da alcuni
ritenuta rilevante. Ritengo che il Consigliere abbia sempre il
dovere di tenersi aggiornato e di essere preparato su tutti i
disegni di legge presentati, cosa che in questo Consiglio ritengo
avvenga già, come si denota da fattivi e costruttivi
interventi.
Presidente
Ha chiesto di parlare l'Assessore alla
Pubblica Istruzione Rusci, ne ha facoltà.
Rusci (PRI)
Molto brevemente, anche se mi sembra che
le motivazioni che hanno spinto la Giunta regionale ad accettare di
buon grado questa nuova collaborazione universitaria siano
abbastanza evidenti nella parte illustrativa del
deliberato.
Ma ciò che più, in una serie di incontri avuti con i
responsabili della facoltà di architettura, mi aveva convinto, era
l'orientamento a fondare politiche di tutela del patrimonio
culturale su attività conoscitive vaste ed integrate, e su
verifiche di fattibilità e convenienza sociale degli interventi che
consentano di superare gli atteggiamenti puramente
vincolistici.
Cosa vuol dire questo? Credo anche in Valle d'Aosta e per molti
aspetti forse anche in questo periodo subiamo dal punto di vista di
questa materia un atteggiamento che è di mera conservazione, un
atteggiamento che è di grossa guardia, ma di scarsa utilizzazione
successiva, con tutti i deprecabili danni susseguenti per gli
utenti, per la popolazione, per i proprietari, per coloro che
disgraziatamente si trovano ad incorrere in questi limiti
ambientali.
Mi sembra anche che dal dibattito emerso nei seminari di
presentazione di questa scuola sia venuto fuori che le linee di
tendenze nuove per la valutazione e l'utilizzo successivo dei beni
architettonici, archeologici e ambientali, stia in qualche modo
cambiando, e cioè da un atteggiamento di mera conservazione e di
conseguente impossibilità di azione, si passi ad un atteggiamento
molto più pragmatico, molto più utile soprattutto per le nostre
comunità.
Abbiamo detto sì a questa proposta di collaborazione ad una
condizione: che le 500 ore di laboratorio in cui si articolerà la
parte pratica del corso, abbiano come terreno di azione la Valle
d'Aosta con le sue problematiche e con i suoi aspetti.
Abbiamo avuto assicurazione di questo tipo. D'altra parte in
termini molto concreti avevamo un laboratorio pronto a 4/5, il
laboratorio della Scuole Diretta a Fini Speciali, basterà una
piccola integrazione di strumentazione computerizzata per la
grafica per avere un utilizzo completo di questo laboratorio già
impiegato per la Scuola Diretta a Fini Speciali.
La partecipazione di un notevole numero di laureandi e laureati
valdostani al Seminario ci ha fatto dire che era opportuno spingere
un certo numero di valdostani interessati a questo discorso, tant'è
che prevediamo per l'anno accademico 1991-92 la concessione di tre
borse di studio del valore di tredici milioni cadauna, proprio per
facilitare la formazione di questi specialisti di settore.
Queste sono le motivazioni, accanto ad una motivazione più
grande e più generale, cioè che questa Regione, con i suoi almeno
1200 punti abitati, costituisce da molti anni un elemento di grosso
interesse per l'approfondimento stesso della materia in
questione.
Presidente
E' aperta la discussione generale. Ha
chiesto di parlare il Consigliere Andrione, ne ha facoltà.
Andrione (UV)
Je partage ce que vient de dire
l'Assesseur sur l'utilisation du patrimoine artistique, historique
de la Vallée d'Aoste, mais il est évident qu'il y a deux
considérations à faire. La première c'est que plus le patrimoine
artistique est connu, plus il y a du danger. Je ne parle même pas
du danger de vol, mais je fais l'exemple typique pour la Vallée
d'Aoste, les fresques du château de Fénis, qui, étant trop connues,
ont dû être restaurées et sauvées de la masse des visiteurs qui
finissaient pour les abîmer.
Cela n'empêche pas qu'il est évident que l'effort fait par la
Région doit être un effort qui va dans le sens de faire connaître
et de répandre le plus possible la culture de notre patrimoine.
Ce qui m'intéresse ici c'est cependant l'aspect primordial de la
récupération de ce qui existe. Donc je pense que ces ateliers dont
on parle s'occuperont de la conservation du bois, de la
récupération du fer, du cuir, de tout ce qui existe en tant que
patrimoine et que, abandonné à soi-même, risque de disparaître et
de devenir inutilisable à tout point de vue.
Je voudrais savoir par l'Assesseur combien de valdôtains se sont
inscrits et combien d'ateliers spécifiques sont prévus, étant donné
que les techniques en matière de conservation des différentes
branches de l'activité artistique du passé sont très différentes
les unes des autres; j'aimerais connaître quelle est l'orientation
qu'on a suivie et quels sont les points forts de cette opération et
dans quelle direction nous voulons produire notre effort pour la
récupération du patrimoine artistique valdôtain.
Presidente
Ha chiesto di parlare il Consigliere
Lanivi, ne ha facoltà.
Lanivi (AI)
Mi permetterei di fare all'Assessore
competente alcune raccoman-dazioni.
Intanto l'avvio di questa esperienza va considerato
complessivamente in modo positivo, però è probabile che siano
necessari alcuni approfondimenti di questo tipo, e cioè il rapporto
fra la realtà valdostana e i livelli o le istituzioni di tipo
universitario. Mi pare che la ricerca che dovrebbe essere fatta dal
governo regionale sia quella di formule che coinvolgano altre
dimensioni a livello internazionale, e mi spiego.
Se la Regione, che manifesta dei limiti e delle carenze sotto il
profilo delle alte specializzazioni, si collega verso una unica
dimensione anche se prestigiosa e valida, in questo caso il
Politecnico di Torino, rischia di essere la presenza qui di una
dépendance di quella università sul territorio regionale. Se la
costruzione di questi centri, a livello delle nuove esigenze
moderne, viene invece attuata su una dimensione culturalmente e
territorialmente più diversificata e con dimensioni che superino
quelle nazionali, cioè si va alla ricerca di forme che realizzino
sinergie fra, per esempio, l'università di Torino, università
francesi e università svizzere, credo che inseriremmo in Valle
d'Aosta delle novità dal punto di vista generale. Questo anche in
vista della nuova dimensione europea.
In secondo luogo metteremmo a confronto in maniera positiva
culture o tecnologie diverse che si possono misurare.
Terzo e non ultimo motivo di garanzia per la Regione è quello di
uscire da una sorta di collegamento univoco verso una sola
direzione. Quindi aumenterebbe in qualche modo il ruolo e il peso
della Regione in questa vicenda.
Pertanto, più che un riferimento al disegno di legge proposto,
una linea che secondo me andrebbe esplorata nel futuro come ricerca
- ho sentito parlare anche di nuove scuole, vi sono livelli
intermedi che si stanno affermando in Europa, cioè livelli di
titoli di studi fra la scuola media superiore e il livello
universitario - va nella direzione di queste lauree intermedie,
frutto di collaborazioni perlomeno a questo punto triangolari. Cioè
fare della Valle d'Aosta il centro di sinergie di istituti
scolastici universitari di dimensioni che superano quelle
nazionali. In questo modo credo che daremmo alla Valle d'Aosta un
senso dovuto, oltre che alla sua storia, al suo felice
posizionamento geografico che sarà enfatizzato e valorizzato in
vista dell'apertura del nuovo spazio europeo.
Presidente
Ha chiesto di parlare il Consigliere
Rollandin, ne ha facoltà.
Rollandin (UV)
Pour demander à l'Assesseur une
précision à propos de la participation des valdôtains à ces cours.
J'ai lu dans la relation: "nonchè alla erogazione di borse di
studio riservate ad architetti valdostani che abbiano superato
l'esame di ammissione". Je voulais comprendre, si par hasard les
architectes valdôtains qui sont à même d'être admis, sont vingt,
qu'est-ce qui se passe? A chacun vient allouée la bourse d'étude ou
bien il y a une sélection préalable?
C'est un éclaircissement à propos de l'engagement de dépense,
car les collègues m'ont dit que la bourse d'étude ce serait de
treize millions. Il n'y a que trois bourses d'études? Et les autres
vont payer une cotisation pour être inscrits, ou bien l'admission
au cours est libre?
Compte tenu qu'on irait préparer du personnel qualifié, ce
serait le premier pour le futur à être lié à l'Administration
régionale, j'espère que ce soit du personnel disponible pour donner
des renseignements aux différents services de l'Administration
régionale.
Presidente
Ha chiesto di parlare il Consigliere
Viérin, ne ha facoltà.
Viérin (UV)
En déliberant d'instituer des
activités de spécialisation post-universitaire concernant sur la
création d'ateliers pour l'histoire, l'analyse, l'évaluation des
biens architecturaux de notre Région, il serait aussi opportun
d'avoir une attention particulière pour la sauvegarde du patrimoine
actuel. Je veux me référer au concert de Gregori qui s'est tenu
dimanche dernier au Théâtre Romain.
Un concert qui a causé l'invasion du Théâtre Romain, dépassant
les limitations et les barrières qui avaient été prévues. 300
personnes supplémentaires au Théâtre Romain pour un concert, 300 en
sus des 500 déjà prévues, ne permettent certainement pas de
maintenir et de sauvegarder notre patrimoine culturel. Si, de plus,
nous examinons les résultats de cette activité de promotion
touristique, je pense que, à part l'effet immédiat, la présence
d'un chanteur renommé, côté des valeurs culturelles, on a peut-être
créé plus de dégâts que de bénéfices.
J'inviterais donc l'Assesseur compétent à évaluer avec plus
d'attention la concession des autorisations pour ce genre de
manifestation.
Presidente
E' chiusa la discussione generale.
Ha chiesto di parlare l'Assessore alla Pubblica Istruzione
Rusci, ne ha facoltà.
Rusci (PRI)
Al Consigliere Andrione, che chiedeva
quanti valdostani: per ora nessun valdostano, le iscrizioni sono in
fase di pubblicizzazione, lo sapremo all'inizio dell'anno
accademico. Perché tre borse di studio: intanto perché - e qui mi
riallaccio alla richiesta del Consigliere Rollandin - siamo agli
inizi, quindi non potevamo immaginare l'impatto; abbiamo avuto
delle sensazioni più chiare con la parteci-pazione dei valdostani e
con alcuni interventi che hanno fatto, fra l'altro hanno
partecipato anche architetti non proprio freschi di laurea.
Questo vuol dire che è un'esigenza sentita, probabilmente si
intravedono delle nuove possibilità professionali in questo tipo di
specializzazione. Tre è per iniziare;
in itinere
l'Amministrazione potrà anche modificare la sua volontà, aumentando
o diminuendo a seconda delle richieste che saranno fatte. A parità
di condizioni, visto che la scuola è una scuola a numero chiuso,
per cui non possiamo chiedere per i nostri delle condizioni
particolari di accesso, è chiaro che saranno preferiti dei
partecipanti valdostani.
Per creare opportunità maggiori di avvicinamento al problema, ho
chiesto ed ho ottenuto la partecipazione di eventuali uditori; se
ci saranno vedremo come risolvere anche il problema degli uditori.
Da questo punto di vista il direttore della scuola e della facoltà
di architettura è disponibile ad intervenire. Quali i laboratori:
intanto ho dimenticato di dire nel mio intervento che si è creata
una sinergia fra l'Assessorato alla Pubblica Istruzione e
l'Assessorato al Turismo, Urbanistica e Beni Culturali.
Al seminario di studi hanno partecipato funzionari della
Sovrintendenza e tra la direzione della scuola di specializzazione
e i funzionari della Sovrin-tendenza mi sembra stiano mettendosi in
atto dei rapporti di stretta collaborazione anche per la
individuazione di questi laboratori. Terrei a ricordare che nella
documentazione che ho agli atti e leggendo la relazione fatta dalla
prof.ssa Comoli al seminario recentemente tenutosi, la
professoressa ha indicato che nella scuola ci saranno corsi di
diverse aree disciplinari: storiche, del restauro, urbanistiche,
economiche, tecnologiche, legislative e progettuali. Ovviamente i
laboratori in precipitato terranno conto di queste premesse dei
corsi. La tipologia sarà questa, ma quali tipi di laboratori non
so.
L'apertura internazionale per il Consigliere Lanivi: la scuola è
una scuola interdisciplinare e internazionale, utilizzerà anche dei
nomi che sono in questo momento particolarmente quotati sulla
materia in Europa, ne cito due per tutti: Peter Nicamp, della Free
University di Amsterdam, Olaf Sodestroem dell'Università di
Losanna.
Lo sforzo va in questa direzione, la proposta ci è stata fatta
dalla facoltà di architettura di Torino; come ogni proposta credo
che
in itinere
possa anche avere degli aggiustamenti,
l'importante è, credo, l'obiettivo politico. Al di là di creare
nuove professionalità utili alla Valle d'Aosta, credo che
l'obiettivo sia un po' quello di battere certe mentalità
esageratamente vincolistiche, che sono nate dalla scoperta del
problema. In fin dei conti si parla molto di ambiente da molti
anni, si parla molto di valorizzazione e di tutela dei beni
archeologici, paesistici eccetera, probabilmente l'avvicinamento di
grandi masse di persone al problema ha fatto scattare
l'atteggiamento della difesa nei confronti del problema stesso; non
credo sia quello che interessa questa Amministrazione regionale.
L'importante è di battere certi atteggiamenti di eccessivo
vincolismo e invece di andare nella direzione della utilizzazione e
della fruizione con tutti gli accorgimenti del caso, quindi anche
ovviamente con le attenzioni dovute a fenomeni che attirano su di
sè grandi masse di persone.
Presidente
Si passa all'esame dell'articolato. Do
lettura dell'articolo 1:
Articolo 1 (Autorizzazione al concorso finanziario)
1. E' autorizzato, a decorrere dal corrente esercizio
finanziario, il concorso finanziario della Regione, quantificato in
lire 100.000.000 per il 1991, nelle spese per il funzionamento, in
Valle d'Aosta, di laboratori della Scuola di specializzazione in
storia, analisi, valutazione dei beni architettonici e ambientali
istituita presso il Politecnico di Torino.
Presidente
Ha chiesto di parlare il Consigliere
Lanivi, ne ha facoltà.
Lanivi (AI)
Approfitto della votazione
sull'articolo 1 solo per fare una precisazione all'Assessore e per
chiarire, perché probabilmente non sono stato chiaro, la logica che
proponevo.
Valle d'Aosta e Politecnico di Torino, poi il Politecnico di
Torino può scegliere degli insegnanti che vengono da ogni parte
d'Europa; il percorso che suggerivo all'Assessore di esplorare,
perché ritengo questa via molto importante e strategica per il
futuro, è di questo tipo: non Valle d'Aosta e Politecnico di
Torino, ma Valle d'Aosta, (ad esempio) Politecnico di Torino,
Università di Grenoble, Università di Ginevra, creando un centro
per sua natura gestionale, organizzativo, e per le logiche
all'interno, perché le logiche tecniche si riferiscono poi a
filosofie e a logiche più grandi, e quindi la Valle d'Aosta ripesca
un connotato del suo passato mettendo a confronto filosofie
diverse.
Nel campo dell'architettura, mi permetto solo di fare alcune
considerazioni. Indubbiamente la scelta del bacino universitario
risponde a delle esigenze prevalenti di quel territorio; ora la
Valle d'Aosta ha una caratteristica molto chiara che è quella di
montagna, quindi questa faccia poliedrica e di tipo europeo della
dimensione gestionale ricercata anche sui luoghi più affini con
caratteristiche e problematiche simili a quelle della Valle, può
dare frutti migliori.
Succo del discorso: va bene, è questo un avvio, soprattutto se
si affrontano anche altri argomenti, fra cui la ricerca di
stabilire dei nodi collaborativi di livello internazionale europeo
e che abbiano affinità con le caratteristiche complessive della
Valle. E non questo per farne un orto chiuso, ma perché gli
studiosi abbiano nella loro mente eco di situazioni particolari
come quella della montagna. Quello della montagna non è un fatto
unico della Valle, però occorre una sensibilità e una conoscenza
che chi è abituato a lavorare in pianura ha più difficoltà a
cogliere.
Questi erano suggerimenti per ricerche future, e mi riferisco
soprattutto a scuole che si immaginano e che come progetto vanno a
mio avviso definite con questi parametri.
Presidente
Pongo in votazione l'articolo 1:
Esito della votazione
Presenti, votanti e favorevoli: 28
Il Consiglio approva all'unanimità.
Presidente
Do lettura dell'articolo 2:
Articolo 2 (Stipula convenzione)
1. Tra la Regione autonoma Valle d'Aosta e il Politecnico di
Torino si stipulerà un'apposita convenzione volta a regolare le
modalità di gestione e di funzionamento dei laboratori della Scuola
di cui all'articolo 1, nonché le caratteristiche che gli stessi e
le attività didattiche ad essi collegate dovranno assumere per
continuare a fruire delle sovvenzioni per prossimi esercizi
finanziari.
Presidente
Ha chiesto di parlare il Consigliere
Riccarand, ne ha facoltà.
Riccarand (VA)
L'articolo 2 prevede la
stipulazione di una convenzione fra la Regione e il Politecnico di
Torino; quando nelle leggi si usa questa formula, succede che
normalmente questo provvedimento viene assunto dalla Giunta, per
cui chiederei all'Assessore di prevedere un previo esame in
Commissione prima che la Giunta formalizzi questo accordo, in modo
che la competente Commissione consiliare sia informata sul
contenuto della convenzione che poi verrà sottoscritta dalla
Giunta.
Presidente
Ha chiesto di parlare l'Assessore alla
Pubblica Istruzione Rusci, ne ha facoltà.
Rusci (PRI)
La richiesta è accolta.
Presidente
Pongo in votazione l'articolo 2:
Esito della votazione
Presenti, votanti e favorevoli: 29
Il Consiglio approva all'unanimità.
Presidente
Do lettura dell'articolo 3:
Articolo 3 (Norma finanziaria)
1. L'onere derivante dalla presente legge, valutato in lire
100.000.000 per il 1991, graverà sul cap. 56630, di nuova
istituzione, denominato: "Spese nell'interesse della Regione per la
realizzazione delle attività di una Scuola di specializzazione in
storia, analisi, valutazione dei beni architettonici e ambientali",
del bilancio di previsione per il corrente esercizio e sui
corrispondenti capitoli dei futuri bilanci.
2. Alla copertura dell'onere di cui al comma uno si provvede
mediante riduzione di lire 100.000.000 dallo stanziamento iscritto
al cap. 67000 "Fondo globale per il finanziamento di spese
correnti" a valere sull'accantonamento previsto dall'allegato n. 8
al bilancio per l'anno 1991 denominato: "Centro post universitario"
(Area di intervento settoriale - settore della cultura E, 4.6.); su
detto intervento risulta quindi disponibile la minor somma di lire
900.000.000.
3. Ad una eventuale rideterminazione degli oneri finanziari
relativi al 1992 e agli anni successivi, si provvederà con
l'approvazione della legge di bilancio, ai sensi dell'articolo 15
della legge regionale 27 dicembre '989, n. 90, concernente: "Norme
in materia di bilancio e di contabilità generale della Regione
autonoma Valle d'Aosta".
Presidente
Pongo in votazione l'articolo 3:
Esito della votazione
Presenti, votanti e favorevoli: 29
Il Consiglio approva all'unanimità.
Presidente
Do lettura dell'articolo 4:
Articolo 4 (Variazione di bilancio)
1. Alla parte spesa del bilancio di previsione della Regione per
l'esercizio finanziario 1991 sono apportate le seguenti
variazioni:
In diminuzione
cap. 67000 "Fondo globale per il finanziamento di spese
correnti".
lire 100.000.000
In aumento
Programma regionale: 2.2.4.06.
"Istruzione e cultura - Interventi a carattere scolastico"
Codificazione: 1.1.4.8.2.06.04.07. cap. 56630 (di nuova
istituzione) "Spese nell'interesse della Regione per la
realizzazione delle attività di una Scuola di specializzazione in
storia, analisi, valutazione dei beni architettonici e
ambientali".
lire 100.000.000
Presidente
Pongo in votazione l'articolo 4:
Esito della votazione
Presenti, votanti e favorevoli: 29
Il Consiglio approva all'unanimità.
Presidente
Do lettura dell'articolo 5:
Articolo 5 (Dichiarazione d'urgenza)
1. La presente legge è dichiarata urgente ai sensi del comma tre
dell'articolo 31 dello Statuto speciale per la Valle d'Aosta ed
entrerà in vigore il giorno successivo alla sua pubblicazione nel
Bollettino Ufficiale della Regione.
Presidente
Pongo in votazione l'articolo 5:
Esito della votazione
Presenti, votanti e favorevoli: 29
Il Consiglio approva all'unanimità.
Presidente
Ha chiesto di parlare il Consigliere
Andrione, per dichiarazione di voto sul complesso della legge, ne
ha facoltà.
Andrione (UV)
Nous félicitons l'Assesseur d'avoir
suivi cette ligne, qui avait déjà été tracée auparavant avec des
contacts avec le Polytechnique de Turin et le Ministère de
l'Instruction Publique.
Je voudrais faire très petites et courtes remarques. La première
c'est que les défenses, "i vincoli" comme on dit en italien, sont
nécessaires, parce que, en réalité, ce n'est pas la seule chose qui
nous intéresse, mais le fait de devoir défendre quelque chose,
surtout la privatisation du patrimoine artistique, est dû en
général à un manque de culture.
Donc défense du patrimoine, récupération de ce qui existe,
valorisation du patrimoine et en même temps impulsion culturelle
afin qu'on amène les gens à aimer ce patrimoine et par conséquent à
le respecter. Je crois que dans cette ligne l'Assesseur a bien agi,
nous voterons à faveur de la loi.
Presidente
Ha chiesto di parlare l'Assessore alla
Pubblica Istruzione Rusci, ne ha facoltà.
Rusci (PRI)
Ringrazio il Consiglio per la
discussione piana e produttiva che c'è stata.
Presidente
Pongo in votazione la legge nel suo
complesso:
Esito della votazione
Presenti, votanti e favorevoli: 27
Il Consiglio approva all'unanimità.
