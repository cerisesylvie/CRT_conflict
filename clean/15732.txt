Classificazione
SPORT E TEMPO LIBERO
Manifestazioni sportive


Resoconto integrale del dibattito dell'aula
Oggetto del Consiglio n. 2035 del 10 luglio 1996 - Resoconto
SEDUTA ANTIMERIDIANA DEL 10 LUGLIO 1996
OGGETTO N. 2035/X Concessione, ai sensi della legge regionale
31/1992, di un contributo di lire 20.000.000 alla Sport &
Promozione S.r.l. nelle spese sostenute per l'organizzazione della
manifestazione "Il golf sulla neve - Cervino White Skin Game"
svoltasi a Breuil-Cervinia il 27 e 28 gennaio 1996. Approvazione ed
impegno di spesa.
Deliberazione Il Consiglio
Premesso che:
La Società Sport & Promozione S.r.l. ha presentato
all'Assessorato regionale del turismo, sport e beni culturali, una
richiesta tendente ad ottenere, ai sensi della legge regionale 24
giugno 1992, n. 31, un contributo nelle spese sostenute per
l'organizzazione e lo svolgimento della seconda edizione della
manifestazione denominata "Il Golf sulla neve - Cervino White Skin
Game", svoltasi a Breuil-Cervina il 27 e 28 gennaio 1996;
La manifestazione, alla quale hanno preso parte, tra gli altri,
i più importanti e qualificati professionisti del settore, è stata
seguita da numerosi quotidiani e periodici specializzati oltre che
dalla televisione, garantendo alla stessa un'interessante azione
promozionale;
Alla richiesta sopra specificata è stato allegato il consuntivo
di spesa della manifestazione che ammonta a complessive Lire
86.758.033, così dettagliate:
USCITE
- realizzazione e stampa materiale promozionale
e fotografico Lire 27.175.733
- ospitalità Lire 11.408.700
- serata ufficiale Lire 7.315.000
- premiazioni Lire 25.610.600
- assicurazione gare Lire 6.500.000
- realizzazione servizi televisivi Lire 8.617.000
- varie Lire 131.000
============
TOTALE Lire 86.758.033
ENTRATE
- sponsorizzazioni Lire 8.500.000
Si dà atto che il sostenimento delle spese non coperte dalle
entrate e dal contributo regionale sarà assunto a carico della
società organizzatrice della manifestazione;
Si dà atto inoltre che l'Assessore al turismo, sport e beni
culturali, acquisito il parere dell'Ufficio regionale per il
turismo, ritiene che le spese sopra esposte siano ammissibili a
contributo e che l'iniziativa di cui trattasi sia da considerarsi,
ai fini della concessione di contributi previsti dalla legge
regionale 31/1992, di interesse turistico-promozionale;
Si ritiene pertanto di aderire alla richiesta della società
Sport & Promozione S.r.l. mediante la concessione di un
contributo di Lire 20.000.000, pari al 23 percento circa delle
spese sostenute e correttamente giustificate per l'organizzazione e
lo svolgimento dell'iniziativa in questione;
Vista la legge regionale 24 giugno 1992, n. 31;
Visto il parere favorevole di legittimità rilasciato dal
Dirigente dell'Ufficio regionale per il turismo dell'Assessorato
del Turismo, Sport e Beni Culturali, ai sensi dall'articolo 72
della legge regionale 3/1956, e successive modificazioni, e del
combinato disposto degli articoli 13 - comma 1 - lettera e) e 59 -
comma 2 - della legge regionale 45/1995, sulla presente
deliberazione;
Delibera
1) di approvare, ai sensi della legge regionale 24 giugno 1992,
n. 31, la concessione di un contributo di Lire 20.000.000
(ventimilioni) a favore della società Sport & Promozione S.r.l.
di Breuil-Cervinia, P.I. 00195830070, pari al 23 percento delle
spese effettivamente sostenute e correttamente giustificate per
l'organizzazione e lo svolgimento della seconda edizione della
manifestazione denominata "Il Golf sulla neve - Cervino White Skin
Game", svoltasi a Breuil-Cervina il 27 e 28 gennaio 1996;
2) di approvare e di impegnare la spesa di Lire 20.000.000
(ventimilioni), con imputazione al cap. 64320 del bilancio
preventivo della Regione per l'anno 1996 ("Contributi e sussidi ad
istituzioni e organismi vari per attività nel settore del turismo e
del tempo libero"), utilizzando il fondo disponibile sul
riferimento n. 3016, che presenta la necessaria disponibilità;
3) di stabilire che alla liquidazione si provveda, ai sensi
dell'articolo 58 della legge regionale 27 dicembre 1989, n. 90, su
richiesta del Dirigente dell'Ufficio regionale per il turismo e
sport;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
Presidente É aperta la discussione generale. Qualcuno chiede la
parola?
Se nessuno chiede la parola, pongo in votazione il punto 22
all'ordine del giorno:
Presenti, votanti e favorevoli: 23
Il Consiglio approva all'unanimità
