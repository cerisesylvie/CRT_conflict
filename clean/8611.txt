Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3112 del 21 ottobre 1987 - Resoconto
OGGETTO N. 3112/VIII - AMPLIAMENTO DELLA RETE DI STRADE
PODERALI, INTERPODERALI E DI PISTE FORESTALI.
(Interrogazione).
PRESIDENTE:
Do lettura dell'interrogazione presentata dal
Consigliere Torrione:
INTERROGAZIONE
Il problema della costruzione di strade poderali,
interpoderali e di piste forestali tende di continuo a dilatarsi
per effetto di nuovi interventi che mirano non solo ad ampliare in
maniera abnorme tale rete viaria ma anche ad accentuarne l'impatto
sull'ambiente circostante a causa di caratteristiche costruttive
che prevedono ad esempio una superficie della carreggiata stradale
sempre più ampia e consistente rispetto alle esigenze che detti
tracciati stradali devono soddisfare.
Ora pare che in alcuni casi si sia addirittura arrivati ad
asfaltare alcune delle strade in questione trasformandole di fatto
in veri e propri percorsi stradali classificabili alla stregua di
strade comunali o regionali con l'inconveniente che sulle stesse
continua però a gravare il divieto di transito secondo le vigenti
disposizioni di legge
tutto ciò premesso il sottoscritto Consigliere
regionale
INTERROGA
l'Assessore competente per conoscere:
a)
se corrisponde a verità il fatto che alcune delle
strade di cui trattasi siano state asfaltate ed in caso affermativo
in quali Comuni siano dislocate e da parte di chi siano state
effettuate le opere di asfaltatura;
b)
quali siano le strade poderali o interpoderali
attualmente in fase di costruzione o di ultimazione con la
precisazione delle relative caratteristiche costruttive e
l'indicazione della lunghezza chilometrica.
PRESIDENTE:
Ha chiesto di parlare l'Assessore
all'Agricoltura, Foreste ed Ambiente Naturale, Perrin, ne ha
facoltà.
PERRIN (U.V.) -
Les interventions de l'Assessorat dans le
secteur de la viabilité rurale sont déterminées par la loi n. 30 du
6 juillet 1984 et par ses successives modifications de l'année
dernière. Dans telles interventions nous ne prévoyons pas pour la
viabilité rurale la possibilité de goudronner les chemins ruraux
et, donc, il n'y a pas eu d'interventions directes sous forme de
contributions, de la part de l'Administration régionale, envers le
consortium d'amélioration foncière pour la viabilité rurale.
Il y a cependant certaines routes qui ont été goudronnées, ou en
partie goudronnées, aux frais soit directement du consortium, soit
par es communes intéressées, soit par les Travaux Publics. Ces
routes ne sont pas nombreuses: il y en a à Charvensod, à Pollein, à
Donnas et à La Salle.
A côté de cela, s'ajoute une route d'intérêt forestier,
approuvée par le Ministère à l'occasion du plan de forestation, le
plan FIO: c'est la route qui relie a localité Le Pont de La Salle
au village de Chabodey, qui a été ensuite goudronnée par la Commune
elle-même.
Pour ce qui est de la deuxième demande posée par M. Torrione,
nous avons en ce moment une série de routes qui ont été permises
par l'Assessorat, dont je ferai parvenir la liste à M. Torrione.
Quant aux caractéristiques, évidemment ce sont des routes d'intérêt
rural, qui prévoient un certain nombre de caractéristiques: une
largueur maximale de 4,5-5 mètres, une pente qui arrive au maximum
à 18-20% lorsqu'il s'agit de pistes pour les tracteurs.
Il y a, pour ces routes, une attention en ce qui concerne la
solidité de routes à la suite et, donc, de murs en pierres, de
soutien (muri di controripa), afin de garantir la stabilité de la
route, ainsi que des oeuvres afin de favoriser l'écoulement des
eaux et ne pas permettre l'érosion de la route; ensuite, le
placement des pierres pour stabiliser a route même.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE (P.S.I.) -
Credo che l'Assessore debba
riflettere un momentino su questo argomento, perchè il problema
delle strade interpoderali, poderali e delle piste forestali è
veramente drammatico, in Valle d'Aosta; basti pensare che la rete
viaria, sulla base dei dati che mi sono stati forniti
dall'Assessorato, ormai assomma a oltre 1400 km. Su di un
territorio esiguo come il nostro, credo che l'impatto ambientale
sia di una violenza tale da pregiudicare, non solo da un punto di
vista strutturale e geologico, certe zone della nostra Regione, ma
da modificare sostanzialmente il modo di essere della nostra
Regione.
Per cui credo che su questo argomento vada fatta una riflessione
da parte dell'Assessorato all'Ambiente e non dell'Assessorato
all'Agricoltura, che, purtroppo, ha la caratteristica di essere
come "Giano bifronte", perchè: da una parte fa le strade,
dall'altra non dovrebbe farle; da una parte interviene come
Assessorato all'Agricoltura, costruendo strade poderali,
interpoderali, ecc., dall'altra fa piste forestali o tagliafuoco;
dall'altra ancora dovrebbe rinunciare a fare tutti e due questi
tipi di intervento. Ma questo è un discorso che faremo in altra
sede.
Credo che ci sia un problema di natura giuridica, a questo
punto, perchè non può l'ente pubblico dare la sovvenzione ad un
consorzio per creare una strada di un certo tipo, e questa strada
viene asfaltata a spese dei comuni o della Regione o dello stesso
Assessorato ai Lavori Pubblici, ma continua a permanere su quella
strada il divieto di passaggio. Questo lo pongo come elemento di
riflessione all'Assessore, perchè su questo argomento, se qualcuno
dovesse presentare una denuncia, andremo incontro a delle
conseguenze gravi.
Le strade, sono classificate di importanza nazionale o di
importanza regionale o comunale: sono questi i tre livelli. Non c'è
un livello intermedio dove il cittadino non può passare,
soprattutto se la strada è asfaltata a spese della collettività;
una cosa è la caratteristica della strada interpoderale (o dovrebbe
esserlo), altra cosa è il discorso della strada regionale o
comunale.
Ma se questo criterio di estende a dismisura, come mi sembra di
capire, dal fatto che già troppi comuni hanno delle strade
interpoderali e poderali asfaltate a spese degli stessi comuni, qui
il problema diventa di natura giuridica, perchè voglio vedere cosa
succede quando un cittadino non adempie a quello che è il rispetto
del cartello.
Questa è una strada che a tutti gli effetti ha le
caratteristiche, anche strutturali, della strada vera e propria,
per essere classificata almeno una strada comunale. Allora, si
faccia un censimento di tutte le strade e poi, correttamente, le si
diano in gestione ai comuni.
Mi dispiace che l'Assessore non mi abbia invitato, come mi aveva
promesso in Consiglio, a fare un giro, questa estate lungo la Valle
d'Aosta, perchè avremmo visto come è la situazione. Comunque, lo
invito seriamente a meditare, perchè non vorrei che domani mattina
qualcuno pensasse di far partire una denuncia e ci trovassimo in
grossi guai. Infatti, una cosa è fare una strada di tipo
interpoderale, una cosa è asfaltare una strada che poi rimane
interpoderale, quindi di proprietà di privati, quando la si è
realizzata a totale spesa della collettività. Diversa è la
posizione del consorzio, però prego l'Assessore di informarsi,
perchè su questo argomento già in passato si sono verificati
inconvenienti.
Credo sia opportuno - e mi servirebbe quell'elenco che
l'Assessore mi vorrà gentilmente fornire - fare una considerazione
di tipo generale sull'intera questione delle strade poderali,
inter-poderali, piste forestali, anche perchè sull'argomento si
stanno verificando situazioni abnormi e cito l'esempio di Jovençan,
che sta facendo o che dovrebbe fare una pista tagliafuoco che sale
lungo il bosco, quando a monte ci sono già delle strade di ben
altra portata che servirebbero alla bisogna.
Vedo che l'Assessore scuote la testa... quell'autostrada che
collega Ozein a Pila, altro che al bosco serve! Serve a tutti!
Questa estate ho fatto un sopralluogo ed ho potuto constatare che
quella bellissima strada, partita come strada comunale, è diventata
un'autostrada. Benissimo! Allora completiamola, non lasciamo a
metà, come dice il comune di Jovençan, perchè non vorrei che si
arrivasse con una strada che ha una sede stradale di quasi 12
metri, per una parte del territorio che insiste in un comune, e che
quando entriamo nel comune confinante diventa un sentierino che era
valido al tempo dei nostri nonni. Se decidiamo di fare questo
collegamento, abbiamo il coraggio di andare fino in fondo.
È un argomento sul quale sono particolarmente attento e mi
riservo, sulla base della documentazione che l'Assessore mi vorrà
fornire, di proporre in questo Consiglio una nuova iniziativa che
riguardi lo stesso argomento.
