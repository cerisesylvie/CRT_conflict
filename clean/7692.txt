Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2072 del 10 giugno 1986 - Resoconto
OGGETTO N. 2072/VIII - ATTUAZIONE IN VALLE DELLE DISPOSIZIONI
CONCERNENTI L'INSEGNAMENTO DELLA RELIGIONE NELLE SCUOLE.
(Interpellanza)
PRESIDENTE: Do lettura dell'interpellanza in oggetto presentata
dal Consiglieri Cout e Tonino:
INTERPELLANZA
CONSIDERATO
che neanche le ultime disposizioni,
impartite dal Ministro alla Pubblica Istruzione per ciò che
riguarda l'insegnamento della religione nelle scuole, sembrano aver
risolto i problemi ed i dubbi sollevati da diverse parti e da
numerosi genitori, insegnanti e studenti, soprattutto in
riferimento alla scuola materna ed elementare;
TENUTO PRESENTE
il dibattito già svoltosi in questo
Consiglio su tali problemi;
i sottoscritti Consiglieri regionali
INTERPELLANO
l'Assessore alla Pubblica Istruzione per sapere:
1)
se sono state emanate disposizioni particolari da
parte dell'Assessore stesso in merito all'insegnamento della
religione nella nostra Regione;
2)
quali sono gli intendimenti della Giunta regionale
in merito alla scelta degli insegnamenti alternativi per coloro che
non volessero seguire le normali lezioni di religione;
3)
se non vengono ritenute opportune disposizioni
particolari per ciò che riguarda l'insegnamento della religione
nella scuola materna.
PRESIDENTE
: Ha chiesto la parola il Consigliere Cout; ne
ha facoltà.
COUT (P.C.I.):
Già in una precedente riunione del
Consiglio avevamo discusso intorno a questo problema, ma noi
abbiamo ritenuto opportuno presentare questa interpellanza perché
ci siamo accorti che la situazione non cambia, anche se sarebbe
stato auspicabile che dalla circolare del Ministro o dagli
interventi della Regione su questo problema, scaturissero alcune
indicazioni più precise, mentre noi siamo fermi sempre allo stesso
punto.
In uno degli scorsi Consigli abbiamo appurato che forse noi, a
differenza di Trento e Bolzano, nonché del Friuli e Venezia Giulia,
non abbiamo disposizioni precedenti alle quali appellarci per
essere considerati abitanti in zona di confine, per intervenire più
decisamente come Regione. In quelle zone, infatti, esistevano già
delle disposizioni fin dal 1774, quando, sotto l'impero
austro-ungarico, l'imperatrice Maria Teresa aveva emanato un
regolamento scolastico nel quale si parlava dell'insegnamento della
religione, per cui si è andati avanti per anni e anni, prima e dopo
le due guerre mondiali, con ulteriori disposizioni che hanno reso
ben diversa la situazione di fatto.
Malgrado questo, noi pensiamo che, se esistono delle carenze per
ciò che riguarda l'insegnamento nelle scuole, sarebbe opportuno che
la Regione trovasse i modi per intervenire. In questa materia di
carenze ce ne sono, eccome!
Noi riteniamo che la scuola italiana, dopo la revisione del
Concordato, avrebbe dovuto essere messa in condizione, di
accogliere e realizzare le nuove disposizioni concordatarie senza
che tale circostanza comportasse uno stravolgimento della normale
attività didattica e senza che venissero create artificiose
tensioni e atti di prevaricazione. L'accordo concordatario,
infatti, doveva andare in questo senso. Però noi crediamo che il
Governo ed il Ministro della Pubblica Istruzione, nel dare
attuazione a questo Concordato, abbiano proceduto in un modo molto
unilaterale ed anche scorrettamente, contraddicendo il diritto alla
libera scelta.
Cerco di spiegarmi molto brevemente, anche perché con una
interpellanza non si può approfondire molto l'argomento. Mi
limiterò a dire che, secondo il nostro parere, anche le ultime
circolari ministeriali si sono limitate a riconoscere, come non era
stato fatto in precedenza e finalmente è stato fatto adesso, il
diritto, di chi non si vuole avvalere dell'insegnamento della
religione cattolica, di vedersi assicurato un insegnamento
culturale ed educativo parallelo.
Dobbiamo dire, però, che questo diritto, che pure è importante
almeno in via di principio, non ha poi trovato nelle circolari
ministeriali gli strumenti sufficienti ed anche necessari per
essere attuato. Infatti, sotto vari punti di vista, ci sono
notevoli carenze che partono dal fatto che, per la scuola
elementare, andava meglio chiarita tutta una serie di questioni.
Per ciò che riguarda l'attività dei consigli o degli organismi
collegiali, doveva essere chiarita tutta una serie di questioni,
mentre adesso non si sa che cosa bisogna fare per questa materia
alternativa; così come doveva essere chiarita la questione della
sovrapposizione di un insegnamento di un certo tipo, in attesa dei
nuovi programmi che, nella scuola materna ed elementare, dovrebbero
partire nel 1987.
Già nella discussione precedente noi avevamo detto, che eravamo
dell'idea e ci eravamo dichiarati disponibili, a fare qualcosa di
più preciso in Valle d'Aosta, con delle disposizioni della Regione
e che, secondo il nostro parere, si sarebbe potuto cominciare a
fare qualcosa di più proprio e soprattutto per ciò che riguarda la
scuola materna regionale, anche in attesa di una integrazione dei
programmi ministeriali e nell'attesa di alcuni chiarimenti nei
confronti dei Consigli d'Istituto, per cominciare a pensare anche
alle strutture necessarie per svolgere questa attività parallela ed
alternativa all'ora di religione.
Ultimamente, abbiamo saputo che proprio entro, oggi, 10 giugno,
sarebbero stati distribuiti i moduli per la scelta
dell'insegnamento della religione o delle attività educative
alternative, che dovrebbero essere compilati e restituiti entro il
7 luglio. Eppure noi sappiamo che la Regione non ha fatto altro che
fungere da "passacarte" della circolare ministeriale, perchè, fino
ad ora essa ha taciuto completamente.
Signor Assessore, non si è fatto altro che prendere la circolare
del Ministro, con tutte le sue lacune, per passarla alle
scuole.
Ancora una volta debbo dire che mi sarei aspettato molto di
più.
PRESIDENTE
: Ha chiesto la parola l'Assessore alla
Pubblica Istruzione Faval; ne ha facoltà.
FAVAL (U.V.):
Pour répondre aux deux premières questions
qui ont été posées dans l'interpellation, je vous informe qu'en
date du 12 mai dernier, le Surintendant aux écoles a envoyé à tous
les directeurs, des écoles régionales la lettre suivante: "Oggetto:
Scuola materna. Indicazione relativa all'esercizio del diritto di
scelta se avvalersi o non avvalersi dell'insegnamento della
religione cattolica e in ordine all'attività per i bambini che non
si avvalgono delle attività educative della religione cattolica. Si
trasmette per conoscenza e norma copia della Circolare ministeriale
n° 128 del 3 maggio 1986... concernente l'oggetto.", voilà en ce
qui concerne la première question.
Pour la deuxième, tout est contenu dans la circulaire du
Ministère. J'ajouterai encore que tout le monde demande et défend
correctement l'autonomie que le "Collegio docenti", les enseignants
eux-mêmes doivent avoir dans l'enseignement; donc ici, dans cette
circulaire on invite i "collegi docenti" à établir l'activité qui
devrait être déployée à la place de l'heure de religion.
En ce qui concerne la 3ème question, l'introduction de
l'enseignement de la religion dans les écoles maternelles, on sait
très bien qu'il y a des disputes sur la possibilité du Ministre
d'introduire l'enseignement de la religion à l'école maternelle.
Sur cela, je crois que rien n'a encore été décidé et je ne sais pas
jusqu'où, en tant que Conseil régional nous pourrions décider une
chose de ce genre aussi, parce que les programmes, tant de l'école
maternelle que de l'école supérieure, ne dépendent pas de la
volonté de la Junte régionale ni de celle de l'Assesseur, ni du
Conseil régional. Je souhaite que l'on pourra, à partir de la
prochaine séance du Conseil scolaire régional, discuter des
adaptations prévues par les articles 30 et 40 du Statut, pour les
nouveaux programmes de l'école primaire.
Je crois que dans ce domaine aussi le Conseil scolaire régional
voudra bien s'exprimer et le Conseil régional, à son tour pourra
évaluer, les proposition émanant de cet organe prévu par les lois
en vigueur.
PRESIDENTE
: Ha chiesto la parola il Consigliere Cout; ne
ha facoltà.
COUT (P.C.I.):
Vorrei solo dire che la risposta
dell'Assessore non ha fatto altro che confermare la nostra
impressione su questo problema.
Per quanto concerne l'insegnamento della religione, noi, come
Regione, non abbiamo fatto altro che inviare alle singole scuole la
circolare che ci era stata mandata dal Ministro della Pubblica
Istruzione, Falcucci.
Per quanto concerne invece l'autonomia dei collegi dei docenti e
degli organismi collegiali, noi siamo dell'idea che si poteva fare
veramente molto di più per garantire questa autonomia, nel senso
che questi organismi avrebbero potuto effettuare alcune scelte,
proprio se noi avessimo dato loro delle disposizioni più precise.
Ripeto quanto avevo già accennato prima: come fanno, i consigli
d'istituto, a decidere qualcosa se non conoscono la materia
alternativa, chi sono ed in che posizione giuridica si troveranno
gli insegnanti che dovranno insegnarla, se non sanno come potranno
essere raggruppati e dove potranno trovarsi gli alunni per svolgere
questa materia alternativa?
Mi sembra che dall'autonomia dei collegi dei docenti noi
pretendiamo un pò troppo, mentre avremmo potuto offrir loro
qualcosa di più.
