Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 163 del 6 ottobre 1993 - Resoconto
OGGETTO N. 163/X - Interventi per servizi di assistenza e
accoglienza a favore di cittadini extracomunitari immigrati.
(Interrogazione con risposta scritta)
Interrogazione r s - Vista la deliberazione della Giunta
regionale n. 5094 in data 28 maggio 1993 avente per oggetto:
"Approvazione finanziamento della spesa di lire 441.000.000 a
titolo di contributo al Comune di Aosta per l'istituzione e la
gestione di servizi rivolti a cittadi­ni extracomunitari per l'anno
1993";
Vista la legge 28 febbraio 1990, n.39 - "Conversione in legge,
con modificazione, del disegno di legge 30 dicembre 89 n.416,
recante norme urgenti in materia di asilo politico, di ingresso e
soggiorno dei cittadini extracomunitari e di regolarizzazione dei
cittadini extracomunitari ed apolidi già presenti nel territorio
dello Stato. Disposizioni in materia di asilo";
Visto il Decreto ministeriale 26 luglio 1990, n.244 - "Norme
regolamentari per l'erogazione di contributi alle regioni ai fini
della realizzazione di centri di prima accoglienza e di servizi per
gli immigrati;
Considerato che con il succitato D.M. 26 luglio 1990 n.244
veni­vano determinati i criteri con i quali lo Stato assegnava alle
Regioni i finanziamenti necessari alla costruzione e gestione dei
centri di prima accoglienza;
i sottoscritti consiglieri regionali
Interrogano
l'Assessore competente per conoscere:
- a quanto ammontano i trasferimenti statali destinati a
finan­ziare la spesa di lire 441.000.000 di cui alla deliberazione
della Giunta regionale n.5094 citata in premessa;
- la consistenza dell'intervento finanziario dello Stato
richiesta ai sensi dell'articolo 3 comma 1° del Decreto
ministeriale 26 luglio 90 n.244 indicato in premessa;
- copia del programma redatto dalla Regione Autonoma Valle
d'Aosta ai sensi dell'articolo 3 comma 2° del Decreto ministeria­le
26 luglio 90 n.244 indicato in premessa.
F.to Paolo Linty - Enrico Tibaldi - Marco Bavastro.
Presidente -
La risposta è stata data.
