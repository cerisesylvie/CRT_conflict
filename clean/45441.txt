Classificazione
GIUNTA REGIONALE



Oggetto del Consiglio n. 2168 del 24 febbraio 2023 - Resoconto
OGGETTO N. 2168/XVI - Illustrazione del programma di governo
da parte del candidato alla carica di Presidente della Regione,
proposta del numero e dell'articolazione degli Assessorati e dei
nominativi dei componenti della Giunta regionale.
Bertin (Presidente) -
Alla presenza di 35 Consiglieri,
possiamo iniziare i lavori del Consiglio di oggi. Punto n. 1
all'ordine del giorno.
Il Consiglio regionale, in data 25 gennaio 2023, ha preso atto
delle dimissioni rassegnate dal signor Erik Lavevaz dalla carica di
Presidente della Regione. In data 22 febbraio 2023 è pervenuta, da
diciotto Consiglieri regionali, una richiesta di convocazione del
Consiglio regionale in sessione straordinaria, ai sensi
dell'articolo 38 comma 4 del Regolamento interno, al fine di
eleggere il Presidente della Regione e gli Assessori regionali,
nonché di ricomporre le Commissioni consiliari permanenti e il
Comitato paritetico di controllo e valutazione delle politiche
regionali e della qualità della normazione.
All'elezione del nuovo Presidente e della nuova Giunta, si
procede con le modalità di cui agli articoli 2 e 4 della legge 7
agosto 2007, n. 21. Il candidato alla carica di Presidente della
Regione deve illustrare al Consiglio regionale il programma di
governo, proporre il numero e l'articolazione degli Assessorati e,
infine, i nominativi dei componenti della Giunta e indicare, tra di
essi, il Vicepresidente. Queste sono le modalità dei lavori di
oggi.
Consigliere Marguerettaz ne ha facoltà.
Marguerettaz (UV) -
A nome dei diciotto firmatari,
propongo al Consiglio la nomina del consigliere Renzo Testolin alla
carica di Presidente della Regione.
Presidente -
Si è prenotato il consigliere Testolin per
illustrare la proposta di programma, ne ha facoltà.
Testolin (UV) -
Per illustrare la proposta di programma
di legislatura 2023-2025.
Ereditando, in corso d'opera, l'attività amministrativa già
avviata ormai da circa due anni e mezzo, si considera fondamentale
individuare come traccia da seguire il programma presentato a
inizio legislatura, acquisendo dallo stesso gli elementi basilari
sui quali garantire continuità di azione di un Governo che
individua nel rafforzamento dell'autonomia e nelle prerogative del
proprio Statuto Speciale gli elementi portanti della sua azione
politico-amministrativa.
Ad alcune iniziative previste dal programma originario si è già
dato corso, trasformandole in provvedimenti operativi, mentre in
merito ad altre tematiche si sono definiti i presupposti sui quali
attivare un percorso di confronto, al fine di dar loro piena
attuazione; altri ancora sono in una fase di prima elaborazione o
in corso d'avvio come normale che sia a metà di una
legislatura.
Pur ipotizzando un percorso e pianificando le tappe necessarie a
dare attuazione ai propri obiettivi, come sovente accade con il
trascorrere del tempo, ci si trova ad affrontare delle nuove
problematiche, a confrontarsi con l'evoluzione delle dinamiche
ipotizzate, così come a cogliere nuove sfide e a poter valorizzare
nuove opportunità.
In questo contesto, con l'obiettivo di fornire alla comunità
valdostana risposte adeguate alle esigenze contingenti, forti di un
seppur minimo cambiamento di organigramma a livello di
strutturazione assessorile conseguente a un riassetto della
situazione politica e con un rinnovato entusiasmo, abbiamo
individuato e condiviso una serie di priorità. Tali priorità sono
state riassunte in linee programmatiche che riteniamo possano
tradursi, nel tempo ancora a disposizione di questa legislatura, in
risposte concrete nei confronti dei nostri cittadini, delle nostre
imprese, dei nostri territori e della comunità valdostana nel suo
complesso.
Prima di dare contezza dei principali punti programmatici
individuati, crediamo sia opportuno inquadrare le priorità in tre
ambiti diversi, ma fra loro complementari: iniziative e azioni di
confronto politico-istituzionale che possano creare i presupposti
per l'azione di governo; interventi di continuità
politico-amministrativa per giungere a conclusione di attività già
avviate; infine, iniziative e normative amministrative animate da
una nuova visione che si intendono avviare, in parte non presenti
nel programma di legislatura e derivanti da contingenze in atto o
da nuove valutazioni di opportunità.
Per sviluppare compiutamente quanto sopra comunicato, iniziamo
dunque con l'esporre gli ambiti operativi, sui quali senza indugio
è necessario intervenire per dare compimento alle priorità
individuate.
Initiatives et actions de confrontation politique et
institutionnelle.
Nous considérons prioritaire de procéder rapidement à consolider
les interlocutions politiques au niveau italien et international,
afin d'aborder des questions de primaire importance pour l'économie
régionale.
Parmi les plus urgentes il y a la prise en charge de la
problématique concernant la fermeture temporaire du tunnel du Mont
Blanc, avec la définition de solutions alternatives à court terme
et d'interventions de longue durée, ainsi que l'obtention de la
prorogation de la concession du tunnel du Grand-Saint-Bernard.
De même, il est fondamental de travailler à la prorogation de la
concession des grandes dérivations hydro-électriques gérées par la
société CVA, dans l'attente de s'attaquer à la question plus
complexe de leur réattribution.
Au-delà du dialogue avec l'État, il est nécessaire de travailler
de concert avec les collectivités locales de la Vallée d'Aoste,
afin de leur assurer des financements certains et à long terme : ce
qui pourra assurer une programmation plus efficace des activités et
des investissements, en raison aussi d'une distribution plus
équitable des ressources financières, découlant de la concertation
avec l'État ainsi qu'avec l'Union européenne.
Par ailleurs, afin de garantir une stabilité politique et une
action de gouvernement plus déterminée et réellement incisive, il
faut entreprendre un parcours sérieux portant à l'approbation d'une
nouvelle loi électorale régionale, abordant aussi la question de la
représentation équitable des genres au sein du Conseil.
La poursuite de la coopération avec les autres autonomies
spéciales est incontournable, afin de sauvegarder et valoriser
notre spécificité. Il est aussi fondamental d'élaborer des
initiatives à soumettre à la Commission Paritaire visant
l'application de notre Statut et le renforcement de notre système
juridique, y compris l'analyse et la prise en charge des
thématiques les plus urgentes qui sont déjà en discussion à son
intérieur, dans le but d'arriver à une solution à court terme.
Interventi di continuità politico-amministrativa.
Nell'ambito del solco tracciato, riteniamo sia importante
proseguire, con tempistiche il più possibile certe, nell'iter di
realizzazione di interventi e di approvazione di norme già
programmate, finalizzate al benessere e allo sviluppo della
comunità, quali:
- la costruzione di un nuovo ospedale e l'adeguamento funzionale
delle strutture sanitarie esistenti; la prosecuzione dell'iter già
programmato per l'ultimazione del nuovo polo universitario;
- l'approvazione del Piano regionale della salute e del
benessere sociale, per attuare così la programmazione
dell'assistenza territoriale in Valle d'Aosta attraverso una nuova
organizzazione finalizzata alla piena integrazione sociosanitaria,
rispettando la peculiarità del nostro territorio;
- la prosecuzione dell'impegno di riduzione dei tempi delle
liste d'attesa, dando centralità al personale sanitario e
incentivando il potenziamento del personale e l'attrattività del
nostro sistema sanitario;
- la prosecuzione della revisione delle norme a tutela delle
persone con disabilità e dei loro
caregiver
e l'approvazione
del piano pluriennale contro la violenza di genere;
- l'approvazione di un'ampia e articolata strategia per il
lavoro, attraverso la sottoscrizione della "Alleanza per il lavoro
di qualità in Valle d'Aosta", l'approvazione del nuovo Piano di
politica del lavoro 2024-2026 e la contemporanea prosecuzione del
programma GOL, a valere sul PNRR, per favorire l'occupabilità dei
lavoratori, con particolare riferimento a donne, giovani e persone
più fragili, per una concreta inclusione lavorativa, nonché la
revisione del quadro normativo regionale sul sistema della
formazione professionale e sui servizi al lavoro;
- seguire l'approvazione dell'iter di definizione dell'atto
aziendale dell'USL;
- la prosecuzione del percorso di riorganizzazione dei servizi
svolti dallo Sportello unico per le attività produttive e per le
prestazioni di servizi, attraverso il coinvolgimento della Chambre
valdôtaine des entreprises et des activités libérales;
- la prosecuzione dell'iter tecnico-giuridico-amministrativo
finalizzato alla verifica di fattibilità per la realizzazione del
collegamento intervallivo "Cime Bianche";
- il rafforzamento dell'immagine della Valle d'Aosta quale
destinazione turistica di eccellenza, al fine di migliorarne il
posizionamento nei confronti delle principali località concorrenti
dell'arco alpino;
- il completamento degli interventi per la piena operatività
dell'aeroporto regionale;
- la soluzione delle problematiche relative agli adeguamenti
contrattuali per il personale del Corpo valdostano dei vigili del
fuoco e del Corpo forestale della Valle d'Aosta, relativamente agli
aspetti previdenziali e le norme per la definizione dello stato
giuridico e il trattamento economico.
Nel settore trasporti occorrerà, altresì, approvare il Piano
regionale dei trasporti e programmare gli investimenti per
migliorare la mobilità sul territorio valdostano e i collegamenti
sul piano nazionale, europeo e internazionale, anche attraverso
l'implementazione di un nuovo sistema di bigliettazione che
consenta l'utilizzo di smartphone e carte di credito/debito.
Sarà necessario, poi, definire con urgenza, insieme alla Regione
Piemonte, Trenitalia e RFI, il progetto sostitutivo di trasporto
pubblico necessario a non interrompere i collegamenti durante i
lavori di elettrificazione della linea ferroviaria sul tratto
Ivrea/Aosta e, inoltre, portare a compimento l'acquisizione dei
treni elettrici, valorizzando i finanziamenti statali per il
materiale rotabile.
Si proseguirà con il sostegno degli investimenti in ricerca e
sviluppo, innovazione, internazionalizzazione, produzione e servizi
delle imprese, attraverso incentivi e servizi specialistici, così
come si opererà con l'obiettivo di valorizzazione degli ambiti
della strategia regionale di specializzazione intelligente.
Verrà, inoltre, garantito il sostegno alla creazione d'impresa,
attraverso l'attuazione della recente normativa regionale e
l'attrazione degli investimenti a mezzo della revisione della legge
regionale di settore.
Si dovrà poi proseguire nelle azioni di rilancio delle società
partecipate presenti sul territorio regionale, anche mediante la
programmazione di iniziative trasversali capaci di valorizzare il
nostro territorio montano e le sue attività, i nostri servizi e
l'indotto occupazionale dell'intera regione.
Quanto al settore turistico, un'attenzione particolare dovrà
essere riservata, al fine di poter dare delle risposte alle istanze
formulate sugli enti locali e dal settore nelle sue diverse
articolazioni, alla prosecuzione nell'iter finalizzato
all'approvazione della disciplina riguardante l'imposta di
soggiorno, a quella relativa agli adempimenti amministrativi in
materia di locazioni per finalità turistiche e, infine, alle norme
in materia di attività di accompagnatore di media montagna.
Quest'ultimo provvedimento riveste un particolare interesse da un
punto di vista delle opportunità lavorative per i professionisti
della montagna e per lo sviluppo di nuove professionalità.
Contestualmente dovrà prendere avvio la necessaria attività di
concertazione utile a valutare la fattibilità della creazione di un
ente unico di promozione turistica, oltre che la prosecuzione delle
azioni volte alla creazione di un marchio ombrello della Valle
d'Aosta.
Occorrerà, poi, proseguire nell'ambito degli interventi a
sostegno delle attività dei raggruppamenti di operatori turistici
quale elemento di crescita delle nostre aziende, così come
dimostrare una continuità di azione nel sostegno delle piccole
attività commerciali presenti sul territorio, con particolare
attenzione a quelle attive e alla possibilità di nuove aperture nei
piccoli comuni.
Tale azione dovrà essere, altresì, indirizzata verso una
revisione della normativa in materia di commercio, con
un'attenzione particolare, anche in termini di sostegno
finanziario, alle imprese storiche, per accompagnarne il ricambio
generazionale e la loro riqualificazione.
Si lavorerà, inoltre, all'approvazione della norma che
disciplina le agenzie di viaggio-
tour operators
, così come
alla revisione delle disposizioni di legge relative ai complessi
ricettivi all'aperto e al turismo itinerante. Allo stesso modo
occorrerà intervenire mediante una revisione del sistema di
classificazione delle strutture turistico-ricettive.
Inoltre, si proseguirà nella valutazione di tutte le
potenzialità del territorio regionale ai fini della presentazione
di candidature per manifestazioni di livello internazionale delle
varie discipline sportive, valutando, nel contempo, la congruità
del sostegno regionale e verificando la validità degli attuali
strumenti a sostegno dello sport giovanile.
Per quanto concerne l'agricoltura occorrerà proseguire con
l'attività volta ancora al sostegno dei giovani imprenditori
agricoli e alla promozione coordinata di tutte le produzioni
locali, con una sempre migliore valorizzazione delle nostre
produzioni DOP, DOC, IG e PAT.
Nell'ambito dell'attuazione delle Politica agricola comune, la
cosiddetta PAC, si proseguirà nel coinvolgimento delle varie
associazioni di categoria, anche al fine della comunicazione in
merito ai vari bandi che potranno continuare a rilanciare il
settore.
Inoltre, occorrerà continuare nella valorizzazione degli
alpeggi, quali punti di riferimento per il mantenimento del nostro
territorio, così come provvedere alla revisione della
regolamentazione dell'attività agrituristica e della
multifunzionalità delle aziende agricole, in accordo con le
associazioni di categoria.
Importanti valutazioni andranno svolte circa il sostegno diretto
dell'Amministrazione in merito alle iniziative di nuovi impianti in
ambito viticolo e frutticolo.
Occorrerà, poi attenzionare il cosiddetto "piano lupo", alla
luce delle normative regionali, nazionali ed europee esistenti.
Sarà ulteriormente sviluppata l'azione di salvaguardia, tutela e
gestione del patrimonio boschivo della nostra regione, anche
attraverso le opportune risorse messe a disposizione dai fondi
europei, anche nell'ottica della realizzazione di un'ampia filiera
produttiva dai potenziali risvolti economici positivi.
Une réflexion est aussi nécessaire pour ce qui est de
l'éducation et de la culture, dans le sillon des activités
réalisées au sein des parcours de formation déjà entrepris et qu'il
faut aujourd'hui perfectionner encore plus.
Notre particularisme, nos langues, notre histoire millénaire,
nos traditions représentent en effet un
unicum
et l'école a
le devoir de transmettre aux nouvelles générations le savoir qui en
découle. Le but étant celui de former des élèves, indépendamment de
leur parcours scolaire et de vie, pour qu'ils deviennent des
acteurs du territoire et des citoyens conscients de leur identité,
avec un sentiment d'appartenance à leur communauté et, en même
temps, ouverts au monde.
L'école doit de plus en plus contribuer à la formation des
nouvelles générations, ainsi qu'à l'acquisition de compétences
professionnelles et citoyennes, en développant des pratiques
pédagogiques vouées à valoriser les attitudes individuelles et à
favoriser l'apprentissage de tous les élèves, notamment le plus
fragiles, aussi à travers les arts du spectacle, comme la musique,
le théâtre, la danse, le cinéma.
Dans une région de montagne comme la nôtre, il faut attacher une
attention particulière à la promotion des activités motrices et de
la pratique sportive, même en milieu naturel, soit à travers les
parcours pédagogiques traditionnels soit par les activités
extracurriculaires. Dans le sillon des nombreuses initiatives
entreprises pour ce faire, nous voulons développer davantage le
système entre tous les acteurs du territoire qui s'occupent des
activités motrices, sportives et de découverte de la montagne, dans
une démarche d'orientation formative.
Nous allons travailler pour que l'école puisse aussi offrir
progressivement à ses enseignants et à ses élèves des opportunités
de découverte et d'approfondissement de domaines qui sont
généralement réservés aux parcours spécialisés ou
extracurriculaires, comme ceux de l'oenogastronomie, de la culture
et des traditions. Le but est celui d'augmenter la connaissance et
les capacités spécifiques, qui sont très utiles dans une région à
forte vocation touristique. Pour ce faire, nous proposons de
concerner les différentes réalités économiques et productives du
territoire, afin de mettre en œuvre des parcours
structurés et partagés.
Dans une logique de continuité, nous voulons aussi renforcer la
formation des enseignants, en particulier dans les secteurs du
numérique, de l'inclusion, de la révision de l'éducation technique
et professionnelle et des disciplines scientifiques et
technologiques, en valorisant la qualité professionnelle de tout le
personnel.
Il est aussi nécessaire d'optimiser les importantes ressources
attribuées aux écoles par le PNRR et par d'autres fonds de l'État
et de l'Union européenne, afin de réduire le décrochage scolaire et
créer de nouveaux milieux d'apprentissage, en concernant les
familles, les collectivités locales et les associations du
territoire par le biais d'une approche efficace, participative,
coopérative et solidaire.
Italien, français, francoprovençal, titsch et töitschu sont les
langues de notre terroir. La Vallée d'Aoste,
cœur de l'Europe, doit faire trésor de ce
particularisme linguistique comme point de départ vers l'ouverture
à l'internationalisation. Pour ce faire, le bi-multilinguisme doit
être renforcé, dès l'enfance, afin de valoriser encore plus le
potentiel d'apprentissage des élèves pour développer des
compétences fondamentales dans notre région à forte vocation
touristique. Cela peut se réaliser aussi à travers des projets
Erasmus, eTwinning, projets transfrontaliers, mobilité des élèves
et des enseignants visant la connaissance et le respect de la
diversité culturelle et linguistique.
On devra, ainsi, coordonner et soutenir tous les protagonistes
de la complexe réalité culturelle valdôtaine, à commencer par la
relance et la valorisation des anciennes sociétés savantes jusqu'à
la valorisation de nouvelles formes de culture des jeunes.
Iniziative normative e amministrative animate da una nuova
visione
Avvalendosi delle già attivate collaborazioni esterne
finalizzate alla verifica dello stato e delle prospettive della
macchina amministrativa, una nuova sfida sarà quella relativa alla
riorganizzazione dell'Amministrazione regionale, innovandola e
valorizzandone il ruolo centrale per la crescita e lo sviluppo
della comunità, al fine di renderla più efficiente, più attrattiva
a livello occupazionale e pronta così ad affrontare i cambiamenti
in corso.
Quanto detto si svilupperà con l'obiettivo di migliorare la
qualità e le tempistiche nei rapporti tra Regione, cittadini e
imprese, anche utilizzando al meglio le opportunità provenienti
dall'innovazione digitale.
Tutto ciò potrà tradursi in un rinnovato spirito di appartenenza
e di orgoglio del personale, laddove anche la politica sappia
trasmettere segnali di stabilità, di coerenza e di
programmazione.
Si dovrà poi saper cogliere le nuove sfide derivanti dai
cambiamenti sia climatici che demografici e sociali, con nuove
politiche e con interventi strutturali, ponendo particolare
attenzione alle iniziative da intraprendersi nei confronti delle
fasce più deboli.
Occorrerà fronteggiare le necessità derivanti dai nuovi bisogni
sociali ed economici che stanno rendendo alcune fasce di
popolazione più fragili e vulnerabili, attivando misure economiche
e di accompagnamento sociale funzionali sia a soddisfare i bisogni
contingenti sia a fornire strumenti utili a incentivare e sostenere
in prospettiva la riattivazione sociale delle persone.
Sarà necessario affrontare, altresì, il tema dell'invecchiamento
della popolazione e dei bisogni sociosanitari attraverso un'ancora
maggiore diffusione sul territorio della domiciliarità e
dell'assistenza sociosanitaria, quali punti di forza per favorire
il più possibile il benessere e la cura delle persone anziane
presso le proprie comunità.
Occorrerà, poi, favorire la natalità anche in un'ottica di
sviluppo economico-sociale, supportando le famiglie giovani con
strumenti economici e di sostegno alla conciliazione dei tempi di
cura e di lavoro, tenendo presente le particolari caratteristiche
del nostro tessuto produttivo e del mercato del lavoro.
Sarà necessario, inoltre, proseguire nella costruzione di un
sistema di accompagnamento alle persone giovani con disabilità in
uscita dei percorsi scolastici, in collaborazione con il terzo
settore, che tenga conto delle potenzialità e aspirazioni di
ognuno.
In ambito ambientale, occorrerà intervenire con la definizione
di pronte azioni di contrasto in merito alla crisi idrica,
predisponendo un accurato censimento delle fonti idriche e dei
bacini sul territorio regionale, finalizzato all'elaborazione di un
adeguato piano di misure organizzative e di interventi volti a
mitigare gli effetti della siccità, tra i quali la realizzazione di
bacini di accumulo multifunzione (agricoltura, antincendio,
innevamento e turismo).
L'approvazione in tempi rapidi del Piano di tutela delle acque,
già presentato e discusso in Commissione, permetterà di definire le
linee idonee a bilanciare le esigenze di tutela, di valorizzazione
e di utilizzo delle risorse idriche, da cui discenderanno i nuovi
scenari nella gestione della primaria risorsa che la comunità
valdostana possiede.
Si dovrà, altresì, proseguire nell'ambito degli interventi
finalizzati alla gestione dei fenomeni franosi da affrontare con
efficacia e rapidità.
Fondamentale importanza rivestirà, poi, il sostegno alla
transizione energetica del sistema socioeconomico e l'incremento
dell'autonomia energetica del territorio, la promozione di una
progressiva decarbonizzazione, attraverso la riduzione dell'uso
delle fonti fossili, il sostegno allo sviluppo delle fonti
rinnovabili, lo sviluppo di nuovi vettori energetici da fonti
rinnovabili come l'idrogeno, la promozione e lo sviluppo delle
comunità energetiche rinnovabili e dell'autoconsumo collettivo, il
miglioramento dell'efficienza energetica del patrimonio pubblico e
privato, nonché dei processi produttivi, anche attraverso
l'approvazione e l'attuazione del nuovo Piano energetico ambientale
regionale.
Necessaria sarà, poi, la definizione di un efficace
coordinamento delle azioni del PNRR, per la massimizzazione dei
risultati già ottenuti attraverso una corretta sinergia tra Regione
ed enti attuatori e per accrescere le potenzialità di acquisizione
di risorse del nostro territorio, con formule di supporto
amministrativo a favore degli enti locali.
Inoltre occorrerà operare al fine di potenziare i centri di
ricerca del territorio per consolidare e sviluppare relazioni con
il sistema imprenditoriale, con l'obiettivo di realizzare un unico
soggetto regionale competente e rafforzare i processi di
collaborazione tra imprese, Università, centri di ricerca e poli di
innovazione. Ciò potrà avvenire anche attraverso la promozione di
una "Zona franca per la ricerca", nell'ambito del quadro nazionale
di riferimento, quale opportunità di investimento, crescita e di
attrattività per nuove imprese e nuove professionalità.
Si provvederà, altresì, all'avvio di una procedura partecipativa
per la scrittura della nuova legge regionale che disciplini il
settore dell'artigianato di tradizione e, nel contempo, riesca a
valorizzarlo al meglio e a supportarlo con il coinvolgimento
rinnovato dell'Institut valdôtain de l'artisanat de tradition.
Per quanto attiene al settore degli impianti a fune sarà
necessario procedere con il finanziamento degli investimenti per il
rinnovamento e la riqualificazione del parco impianti dando
priorità alle linee funiviarie strategiche. Verranno, altresì,
implementati i progetti e le azioni per il mantenimento
dell'offerta sinergica e coordinata dello sci nelle piccole
località.
Parallelamente dovranno, altresì, continuare in armonia con
l'azionista di maggioranza Finaosta gli approfondimenti in merito a
una futura gestione unitaria dei grandi comprensori, al fine di una
più forte e sinergica pianificazione commerciale verso i mercati
nazionali e internazionali e per creare economie di scala e nuovi e
più efficienti approcci organizzativi.
Occorrerà definire un nuovo modello normativo e organizzativo
per la gestione del patrimonio immobiliare industriale della
società Vallée d'Aoste Structure attraverso un processo di
riordino, innovazione e semplificazione dell'attuale disciplina
regionale in materia, avviando con la stessa società un confronto
volto alla valorizzazione sempre maggiore degli spazi a sua
disposizione come potenziali attrattori di nuove iniziative
imprenditoriali compatibili con il nostro territorio e le nostre
peculiarità.
In un'ottica di attenzione verso l'importante funzione che
riveste la previdenza complementare nel contesto attuale, si
lavorerà per promuovere ulteriormente le iniziative messe in campo
dal fondo pensione complementare regionale Fondemain, anche
nell'ottica del mantenimento nella nostra regione di importanti
flussi finanziari e di un importante ed efficace servizio verso il
mondo dei lavoratori, sia pubblici che privati.
Per quanto concerne il Casinò, sarà necessario avviare una
riflessione in merito al suo futuro modello di gestione dopo la
chiusura del concordato.
Nel concludere la presentazione di queste linee programmatiche
credo sia opportuno sottolineare come questo documento, sicuramente
perfettibile, non voglia rappresentare un semplice elenco di buoni
propositi, ma sia il frutto di una puntuale conoscenza delle
tematiche che assumono particolare importanza per l'intera
comunità, essendo il nostro principale obiettivo quello di
attivarsi per rispondere a queste esigenze.
Al fine della piena attuazione del programma sarà, comunque,
necessario un confronto costante e trasparente con le varie
associazioni di categoria, con le parti sociali e con le
organizzazioni sindacali, favorendo la più ampia partecipazione in
un processo inclusivo per l'acquisizione di elementi
migliorativi.
Si ritiene, infine, essenziale, anche in relazione alla
composizione numerica di questa maggioranza, l'avvio di un
confronto franco e costruttivo con tutte le forze rappresentate in
Consiglio regionale in merito agli argomenti sui quali è necessario
trovare un accordo, così come su alcuni punti programmatici in
relazione ai quali è essenziale trovare delle convergenze che
possano dare delle risposte alle concrete aspettative della nostra
comunità. È in effetti fuor di dubbio come ci siano tematiche che
non hanno colore politico e alle quali ogni amministratore,
indipendentemente dal proprio posizionamento partitico, è chiamato
ad approcciarsi con responsabilità e senso del dovere
nell'interesse esclusivo della comunità valdostana.
Con questo auspicio, confidiamo di poter amministrare con
trasparenza e collaborazione per il restante periodo della presente
legislatura.
Per dar corso all'attuazione del programma di governo come sopra
riassunto si propone la seguente articolazione degli
Assessorati:
- Assessorato dello Sviluppo economico, Formazione, Lavoro,
Trasporti e Mobilità sostenibile;
- Assessorato degli Affari europei, Innovazione, PNRR e
Politiche nazionali per la montagna;
- Assessorato dell'Agricoltura e Risorse naturali;
- Assessorato dei Beni e delle Attività culturali, Sistema
educativo e Politiche per le relazioni intergenerazionali;
- Assessorato delle Opere pubbliche, Territorio e Ambiente;
- Assessorato della Sanità, Salute e Politiche sociali;
- Assessorato del Turismo, Sport e Commercio.
Alla carica di Assessore allo Sviluppo economico, Formazione,
Lavoro, Trasporti si indica Luigi Bertschy, con funzioni di
Vicepresidente.
Alla carica di Assessore agli Affari europei, Innovazione, PNRR
e Politiche nazionali per la montagna, Luciano Caveri.
Alla carica di Assessore all'Agricoltura e Risorse naturali,
Marco Carrel.
Alla carica di Assessore ai Beni e alle Attività culturali,
Sistema educativo e Politiche per le relazioni intergenerazionali,
Jean-Pierre Guichardaz.
Alla carica di Assessore alle Opere pubbliche, Territorio e
Ambiente, Davide Sapinet.
Alla carica di Assessore alla Sanità, Salute e Politiche
sociali, Carlo Marzi.
Alla carica di Assessore al Turismo, Sport e Commercio si
indica, infine, Giulio Grosjacques.
Presidente -
Con l'illustrazione della proposta di
programma, si apre la discussione generale. Consigliere Baccega ne
ha facoltà.
Baccega (FI) -
Grazie collega Testolin. Noi il 20
febbraio abbiamo avuto contezza di un comunicato stampa delle forze
che rappresenteranno la nuova maggioranza, che declina va dieci
punti e sui quali avevamo fatto una serie di riflessioni. È chiaro
che l'intervento del presidente, che sarà nominato immagino durante
questa seduta, ha in qualche modo ampliato il panorama, quindi noi
abbiamo l'esigenza e il bisogno di intanto avere il documento,
qualora sia possibile averlo, poterlo leggere e approfondirlo e poi
entrare nel merito di una discussione generale.
Presidente -
Consigliere Manfrin.
Manfrin (LEGA VDA) -
Brevemente, per associarmi alla
richiesta che ha già fatto il collega Baccega. È stato fatto un
elenco e un intervento da parte del candidato presidente Testolin e
vorremmo poter avere una contezza di quello che è effettivamente il
programma che verrà svolto, perché non abbiamo compreso se il
programma è quello vecchio, se il programma è quello vecchio in
aggiunta ai punti che si ritengono prioritari che sono stati
elencati o quant'altro. Vorremmo poter ragionare su quello che è
stato presentato e poi fare le dovute considerazioni.
Presidente -
Consigliera Guichardaz.
Guichardaz Erika (PCP) -
Mi associo ai colleghi,
soprattutto perché dall'esposizione del presidente incaricato sono
emersi tantissimi punti che non ci sono nel programma di
legislatura che era stato votato nel 2020, ma non abbiamo avuto il
tempo di annotarceli tutti e soprattutto di fare una riflessione
rispetto ad alcuni punti che sono stati definiti prioritari e di
cui vorremmo avere il testo integrale per poter fare una
riflessione e poter intervenire in maniera adeguata durante il
dibattito.
Presidente -
Proporrei una veloce riunione della
Conferenza dei Capigruppo per organizzare i lavori. Consigliere
Marguerettaz.
Marguerettaz (UV) -
Era per chiedere una capigruppo.
Presidente -
Sospendiamo per la convocazione della
Conferenza dei Capigruppo. Il Consiglio è sospeso.
La seduta è sospesa dalle ore 10:39 alle ore 10:53.
Bertin (Presidente) -
Riprendiamo brevemente soltanto per
comunicare quanto stabilito dalla Conferenza dei Capigruppo. I
lavori saranno sospesi e riprenderanno alle ore 14:30, con
l'impegno di chiudere la giornata di lavoro entro la serata.
Pertanto il Consiglio è sospeso e riprenderà alle ore 14:30. Buona
giornata e buon lavoro.
---
La seduta termina alle ore 10:55.
