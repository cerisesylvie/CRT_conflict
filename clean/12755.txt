Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3711 del 24 settembre 1992 - Resoconto
OGGETTO N. 3711/IX Concessione di un contributo di lire
85.500.000 all'amministrazione comunale di Aosta per l'acquisto di
immobili da destinare a deposito-magazzino di materiali ed
attrezzature di proprietà comunale, ai sensi della legge regionale
27 giugno 1986, n. 27. Approvazione ed impegno di spesa.
Deliberazione Il Consiglio delibera:
1) di approvare la concessione di un contributo di lire
85.500.000 (ottantacinquemilionicinquecentomila) a favore
dell'Amministrazione comunale di Aosta per l'acquisto di immobili
siti in via Grand Eyvia di proprietà della ditta F.lli Vicentini e
C., contraddistinti al catasto del comune censuario di Aosta al fg.
41 mappali 28 e 29 da destinare a deposito-magazzino di materiali
ed attrezzature di proprietà comunale;
2) di approvare ed impegnare la spesa di lire 85.000.000
(ottantacinquemilionicinquecentomila) da imputare al capitolo 20620
del bilancio preventivo della regione per l'anno 1992 (Contributi
ai comuni per la costituzione di un patrimonio comunale
immobiliare") che presenta la necessaria disponibilità;
3) di disporre che la somma venga liquidata ai sensi
dell'articolo 58 della legge regionale 27 dicembre 1989, n.90, a
cura della Presidenza della Giunta regionale alla stipulazione di
regolare atto notarile di compravendita, nel rispetto delle
condizioni generali di acquisto risultanti dalla domanda di
contributo.
Presidente
Ha chiesto di parlare il Consigliere
Bondaz.
Bondaz (DC)
Io approfitto di questo punto all'ordine
del giorno, perché ho sentito da più parti che alcuni componenti
della Giunta, o il Presidente, non ricordo, si sono lamentati
perché si è lasciata l'Amministrazione senza soldi, per cui
l'amministrazione aveva dovuto abolire le fonti di
finanziamento.
Ora, è vero che ci troviamo di fronte ad acquisti per certi
versi anche modesti, su cui non abbiamo alcuna obiezione da fare,
ma mi permetto di sottolineare che se la situazione fosse stata
così grave, così come sembrava si fosse detto in giro, le prime
cose da tagliare sarebbero state l'acquisto dei beni immobili.
Presidente
Pongo in votazione la proposta indicata in
oggetto.
Esito della votazione:
Presenti: 27
Votanti: 26
Favorevoli: 26
Astenuti: 1 (Gremmo)
Il Consiglio approva
