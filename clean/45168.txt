Classificazione
BILANCIO E CONTABILITA' REGIONALE



Oggetto del Consiglio n. 1967 del 2 novembre 2022 - Resoconto
OGGETTO N. 1967/XVI - D.L. n. 78: "Terzo provvedimento di
variazione al bilancio di previsione finanziario della Regione per
il triennio 2022/2024. Modificazioni di leggi regionali. "
(Reiezione di un ordine del giorno).
Bertin (Presidente) -
Alla presenza di 32 Consiglieri,
possiamo riprendere i lavori del Consiglio. Stavamo analizzando il
disegno di legge. n. 78 e in particolare l'ordine del giorno
presentato dalla Lega e già illustrato. Qualcuno vuole intervenire?
Per il Governo, l'assessore Barmasse.
Barmasse (UV) -
Riguardo a quest'ordine del giorno, posso
dire che come maggioranza condividiamo i contenuti, nel senso che
in precedenza era stata fatta un'analisi riguardo al poter ampliare
ulteriormente la platea ricordo, sempre rispetto alle misure
governative attuali; la platea è già stata portata fino a 20 mila.
Sicuramente c'è stato anche un dibattito, uno scambio di opinioni
anche con le forze sindacali e i consumatori perché effettivamente
adesso questo problema delle nuove povertà si sta spostando verso
l'alto, quindi abbiamo portato l'asticella a 20 mila euro, ma è
stata fatta anche un'analisi approfondita in tal senso.
Mi sento di dire che il limite Isee sicuramente sarà obiettivo
del Governo, motivo di riflessione ulteriore, perché, come dicevo
prima, condivido politicamente che bisogna trovare delle misure
anche per poter dare delle risposte in fasce di Isee più alte; in
questo momento, però, non ritengo che quest'ordine del giorno possa
essere accolto, perché ci sono delle motivazioni legate al fatto
che il limite dell'Isee è un limite che è stato posto in legge, ci
sono delle motivazioni legate all'applicabilità in questo momento,
nel senso che l'applicativo è già in funzione e quindi rimodificare
l'applicativo, modificare la legge e accogliere le domande farebbe
slittare di moltissimo l'applicazione di questa legge.
Anche da un punto di vista pratico ci sono delle grosse
difficoltà, per cui ritengo che quest'ordine del giorno non sia
accoglibile, come ribadisco non tanto nei contenuti, quanto proprio
nell'applicabilità di questa norma.
Presidente -
Consigliere Manfrin, ne ha facoltà.
Manfrin (LEGA VDA) -
Incassiamo, per prima cosa, la
positività rispetto agli impegni che vengono posti con quest'ordine
del giorno, e la ringrazio.
L'assessore Barmasse ci dice che politicamente quest'ordine del
giorno è sensato e ha evidentemente una sua logica e una sua
ratio.
Lei ci dice che vi è un problema di ordine tecnico, se così si
può definire, da una parte perché l'applicativo è già partito,
dall'altra parte perché c'è bisogna di una modifica
legislativa.
Guardi, Assessore, partiamo dal fondo: come penso e spero non le
sarà sfuggito, c'è una legge che è stata depositata il venerdì e
che noi abbiamo già approvato oggi; una di quelle azioni lampo che
di solito avvengono quando c'è qualche azione che il Governo
ritiene urgente, cioè deposito in giornata, subito immediatamente
si riunisce il CPEL, il parere arriva immediatamente, la
Commissione si riunisce, si vota, va bene così e poi arriva tutto
in aula. Da venerdì, siamo a mercoledì, la legge è già
approvata.
Di fronte a un percorso di questo tipo, pensare che ci siano
delle lungaggini burocratiche nel fare un emendamento nel dire che
il limite Isee da 20 mila va a 30 mila o aggiungere un comma, dove
si dice che, in caso di avanzi, si va a soddisfare anche le
esigenze delle persone e dei nuclei che si collocano fra 20 mila e
30 mila, obiettivamente mi sembra risibile.
Dal punto di vista applicativo ovviamente è altrettanto;
obiettivamente non vedo, e non vediamo, motivazioni sensate alla
base di questo rifiuto e quindi sinceramente ci stupisce in maniera
particolare il fatto che si vogliano lasciare fuori ampi numeri di
famiglie, di nuclei familiari, che potrebbero essere supportati
senza nulla togliere agli altri - e questo è giustamente quello che
lei diceva, che è un impegno accoglibile - quindi noi sosterremo
quest'ordine del giorno e, se non verrà votato, i Valdostani che si
collocano in quella fascia potranno prenderne atto.
Presidente -
Se non vi sono altri interventi, possiamo
mettere in votazione l'ordine del giorno. Mettiamolo in votazione.
La votazione è aperta. La votazione è chiusa.
Presenti: 33
Votanti: 15
Favorevoli: 15
Astenuti: 18 (Barmasse, Bertin, Bertschy, Caveri, Chatrian,
Cretier, Grosjacques, Guichardaz Jean-Pierre, Jordan, Lavevaz,
Malacrinò, Marguerettaz, Marzi, Padovani, Restano, Rosaire, Sapinet
e Testolin).
L'ordine del giorno non è approvato.
Vi sono altre dichiarazioni di voto? Altrimenti passiamo
all'analisi dell'articolato. Non vedo altri interventi, possiamo
passare all'articolo n. 1. Mettiamo in votazione l'articolo n. 1.
La votazione è aperta. La votazione è chiusa.
Presenti: 33
Votanti: 18
Favorevoli: 18
Astenuti: 15 (Aggravi, Baccega, Brunod, Carrel, Distort,
Foudraz, Ganis, Lavy, Lucianaz, Manfrin, Marquis, Minelli, Perron,
Planaz e Sammaritani).
L'articolo n. 1 è approvato.
Stesso risultato per l'articolo n. 2. Mettiamo in votazione
l'articolo n. 3. La votazione è aperta. La votazione è chiusa.
Presenti, votanti e favorevoli: 33
L'articolo n. 3 è approvato all'unanimità.
Mettiamo in votazione l'articolo n. 4. La votazione è aperta. La
votazione è chiusa.
Presenti, votanti e favorevoli: 33.
L'articolo n. 4 è approvato all'unanimità.
Stesso risultato per l'articolo n. 5 e 6. Mettiamo in votazione
l'articolo n. 7. La votazione è aperta. La votazione è chiusa.
Presenti: 33
Votanti: 19
Favorevoli: 18
Contrari: 1
Astenuti: 14 (Aggravi, Baccega, Brunod, Distort, Foudraz, Ganis,
Lavy, Lucianaz, Manfrin, Marquis, Minelli, Perron, Planaz e
Sammaritani).
L'articolo n. 7 è approvato.
Mettiamo in votazione l'articolo n. 8. La votazione è aperta. La
votazione è chiusa.
Presenti, votanti e favorevoli: 34.
L'articolo n. 8 è approvato all'unanimità.
Stesso risultato per l'articolo n. 9. Mettiamo in votazione
l'articolo n. 10. La votazione è aperta. La votazione è chiusa.
Presenti: 34
Votanti: 18
Favorevoli: 18
Astenuti: 16 (Aggravi, Baccega, Brunod, Carrel, Distort,
Foudraz, Ganis, Guichardaz Erika, Lavy, Lucianaz, Manfrin, Marquis,
Minelli, Perron, Planaz e Sammaritani).
L'articolo n. 10 è approvato.
Stesso risultato per l'articolo n. 11, 12, 13, 14, 15, 16.
Abbiamo finito gli articoli della legge. Vi sono adesso gli
allegati. Stesso risultato per l'allegato A, B, C, D, E, F, G,
H.
Mettiamo ora in votazione la legge nel suo insieme. La votazione
è aperta. La votazione è chiusa.
Presenti: 34
Votanti: 18
Favorevoli: 18
Astenuti: 16 (Aggravi, Baccega, Brunod, Carrel, Distort,
Foudraz, Ganis, Guichardaz Erika, Lavy, Lucianaz, Manfrin, Marquis,
Minelli, Perron, Planaz e Sammaritani).
La legge è approvata.
