Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2968 del 8 gennaio 1992 - Resoconto
OGGETTO N. 2968/IX Dichiarazioni del Presidente del Consiglio
neoeletto.
Cout (Presidente)
Egregi colleghi, la prima delle
funzioni del Presidente del Consiglio non può essere che quella di
garantire, in seno al Consiglio regionale, un confronto politico e
amministrativo attivo e ordinato, che porti a decisioni e a scelte
che abbiano sempre presenti gli interessi generali della nostra
regione.
Ecco perché, quale Presidente del Consiglio, voglio assicurare
il mio impegno a lavorare in questo senso e soprattutto, ci tengo a
sottolinearlo, al di sopra delle parti, e così sono sicuro vorrà
impegnarsi in questa direzione l'Ufficio di Presidenza.
Ringrazio i consiglieri che mi hanno manifestato la loro fiducia
con il voto, ma nello stesso momento voglio augurarmi che nello
svolgere la mia funzione nell'interesse di tutta l'Assemblea, non
mi manchino da parte di tutti i sostegni necessari, la solidarietà
e la collaborazione che ci devono legare. Questo per far si che
riesca a sostituire degnamente chi mi ha preceduto, il Presidente
Dolchi, cui va la mia profonda stima per la sua attività e la sua
esperienza. A tutti un augurio di buon lavoro.
