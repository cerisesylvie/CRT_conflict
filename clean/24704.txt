Classificazione
CONSIGLIO REGIONALE
Costituzione e funzionamento degli organi consiliari



Oggetto del Consiglio n. 89 del 1° ottobre 2008 - Resoconto
OGGETTO N. 89/XIII - Presa d'atto della dichiarazione di
ineleggibilità a Consigliere regionale di Lanièce Albert,
dell'annullamento della convalida della sua elezione e sua
sostituzione. Convalida del neo Consigliere Maquignaz
Gabriele.
Il Consiglio
Premesso che:
- la Corte d'Appello di Torino - Sezione Feriale -
nell'udienza del 10 settembre 2008 ha pronunciato la sentenza n.
1259 nel procedimento elettorale ai sensi degli articoli 22 della
legge 5 agosto 1962, n. 1257 e 11 della legge regionale 7 agosto
2007, n. 20, promosso da Leonardo Tamone, Paolo Louvin, Mario
Vietti e Gino Bortoli nei confronti di Albert Lanièce, annullando
la delibera della sua convalida alla carica di Consigliere
regionale e dichiarando la situazione di ineleggibilità in cui
versava il medesimo al momento della consultazione elettorale. Tale
sentenza è stata notificata al Consiglio regionale il 23 settembre
2008 ed è stata comunicata all'interessato in pari data;
- l'articolo 57 della legge regionale 12 gennaio 1993, n. 3,
stabilisce che il seggio che rimanga vacante per nullità
dell'elezione di un Consigliere è attribuito al candidato che nella
medesima lista segue immediatamente, quanto a voti di preferenza
ottenuti, l'ultimo eletto, nell'ordine accertato dall'organo di
verifica dei poteri;
- la Corte d'Appello di Torino, con la sentenza sopra citata,
ha provveduto a sostituire l'eletto Albert Lanièce con il primo
candidato non eletto facente parte della lista n. 4 "Union
Valdôtaine", da individuarsi - tenuto conto della sostituzione di
altro eletto disposta in stessa data dalla Corte medesima, con
separata sentenza - in Gabriele Maquignaz, in quanto dal verbale
dell'Ufficio Elettorale Regionale presso il Tribunale di Aosta,
chiuso in data 12 giugno 2008, riguardante l'elezione del Consiglio
regionale della Valle d'Aosta avvenuta il 25 maggio 2008, risulta
che nella lista n. 4, avente il contrassegno "Union Valdôtaine", il
primo dei candidati non eletti risulta essere il Signor Gabriele
Maquignaz, con una cifra individuale di 1616;
Ravvisata la necessità di prendere atto della dichiarazione
d'ineleggibilità a Consigliere regionale di Albert Lanièce e
dell'annullamento della convalida della sua elezione disposta dalla
Corte d'Appello di Torino e di procedere alla convalida del neo
Consigliere Gabriele Maquignaz, sempre che non sussistano nei suoi
confronti motivi o condizioni di ineleggibilità o di
incompatibilità, così come previsto dalla legge regionale 7 agosto
2007, n. 20.
Considerato che dalle risultanze dei riscontri effettuati
dagli uffici non sussistono cause di ineleggibilità o di
incompatibilità nei confronti dell'eletto Gabriele
Maquignaz;
Vista la legge regionale 12 gennaio 1993, n. 3 e la legge
regionale 7 agosto 2007, n. 20;
Preso atto che la Corte d'Appello di Torino ha dichiarato
l'ineleggibilità a Consigliere regionale di Albert Lanièce,
l'annullamento della convalida della sua elezione e la sua
sostituzione con il primo dei candidati non eletti nella lista
dell'Union Valdôtaine;
delibera
di convalidare l'elezione a Consigliere regionale del Sig.
Gabriele Maquignaz, attribuendo al medesimo il seggio rimasto
vacante a seguito dell'annullamento dell'elezione del Consigliere
Albert Lanièce.
Président
- On passe maintenant à l'élection du
Conseiller Gabriele Maquignaz. J'ouvre la votation:
Conseillers présents et votants: 33
Pour: 33
Le Conseil approuve à l'unanimité.
