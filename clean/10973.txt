Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1966 del 7 marzo 1991 - Resoconto
OGGETTO N. 1966/IX - Concessione di un contributo straordinario
di lire 12 milioni al "Comité de l'Alliance Française pour la
Vallée d'Aoste?.
Presidente
- Do lettura del testo della delibera:
IL CONSIGLIO
delibera
1) di approvare la concessione di un contributo straordinario di
lire 12 milioni al "Comité de l'Alliance Française pour la Vallée
d'Aoste? per il pagamento delle spese relative al personale;
2) di approvare e di impegnare la spesa di lire 12 milioni da
imputare al capitolo 57260 ("Contributi straordinari ad enti ed
associazioni culturali ed educative per manifestazioni ed
iniziative culturali e scientifiche?) del bilancio preventivo della
Regione per l'anno 1991, che presenta la necessaria
disponibilità;
3) di stabilire che alla liquidazione del contributo, si
provveda ai sensi dell'articolo 58 della legge regionale 27
dicembre 1989, n. 90, tenendo presente che tale contributo non è
soggetto alla ritenuta d'acconto del 4 per cento, prevista dal
D.P.R. n. 600 del 29 settembre 1973 e di versare la somma sul c/c
bancario n. 8617/07, intestato a "Alliance Française d'Aoste?,
presso il Banco Valdostano Bérard.
Presidente
- Ha chiesto di parlare l'Assessore alla
Pubblica Istruzione Rusci, ne ha facoltà.
Rusci (PRI)
- Credo che la proposta al Consiglio sia
sufficientemente chiara, d'altra parte è dal 1989 che questo
Consiglio regionale vota un contributo straordinario all'Alliance
Française, che possa così disporre di una cifra per il pagamento di
una unità di personale che mi sembra, precedentemente a questo
contributo, fosse rappresentata da una unità di personale staccata
dall'Amministrazione regionale.
Presidente
- Ha chiesto di parlare il Consigliere
Riccarand, ne ha facoltà.
Riccarand (VA)
- Qui si dice che è un contributo
straordinario, però poi, essendo legato allo stipendio del
personale, diventa di fatto un contributo ripetitivo di carattere
del tutto ordinario. Abbiamo una legge che finanzia l'Alliance
Française e quindi il contributo che l'amministrazione regionale
ritiene di dover dare a questa associazione è definito per
legge.
Ora capisco che venga dato un contributo straordinario di fronte
ad un progetto particolare, ad una iniziativa particolare, ma qui
di fatto andiamo a dare un contributo che diventa ripetitivo anno
dopo anno, da utilizzare per quanto riguarda il personale della
segreteria. Questa impostazione mi lascia piuttosto dubbioso ed il
nostro Gruppo si asterrà su questa deliberazione.
Presidente
- Pongo in votazione la delibera in
oggetto:
Esito della votazione
Presenti: 29
Votanti: 28
Favorevoli: 28
Astenuti: 1 (Riccarand)
Il Consiglio approva
***
