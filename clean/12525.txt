Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3441 del 20 maggio 1992 - Resoconto
OGGETTO N. 3441/IX Concessione di un contributo di lire
345.283.000 all'Amministrazione comunale di Gressoney-La-Trinité
per l'acquisto di immobili da destinare a parco verde attrezzato e
gioco bimbi, ai sensi della legge regionale 27 giugno 1986, n. 27.
Approvazione ed impegno di spesa.
Presidente
Do lettura della proposta di deliberazione in
oggetto:
Deliberazione Il Consiglio regionale
Premesso che la legge regionale 27 giugno 1986, n. 27, ha
previsto l'intervento finanziario da parte della Regione, fino al
massimo del 90 percento, a favore dei comuni per la Creazione di un
patrimonio immobiliare comunale;
Atteso che l'Amministrazione comunale di Gressoney-La-Trinité ha
pre-sentato richiesta per accedere ai relativi finanziamenti per
l'acquisto di immobili di proprietà della Ditta "Tercinod
Riccardo", contraddistinti al Catasto Terreni del Comune censuario
di Gressoney-La-Trinité al Fg. 13, mappale 120, di mq. 5048, da
destinare a parco verde attrezzato a gioco bimbi;
Considerato che l'acquisto in questione comporta una spesa
complessiva di lire 383.648.000;
Visti i pareri del competente Assessorato del Turismo, Sport e
Beni Culturali;
Dato atto che l'acquisizione dei terreni è inserita nella
relazione previsionale e programmatica del Comune;
delibera
1) di approvare la concessione di un contributo di lire
345.283.000= (trecentoquarantacinquemilioniduecentottantatremila) a
favore del-l'Amministrazione comunale di Gressoney-La-Trinité per
l'acquisto di immobili di proprietà della ditta Tercinod Riccardo,
contraddistinti al catasto terreni del Comune censuario di
Gressoney-La-Trinité al fg. 13 mappale 120, da destinare a parco
verde attrezzato a gioco bimbi;
2) di approvare ed impegnare la spesa di lire 345.283.000=
(trecentoquarantacinquemilioniduecentottantatremila) da imputare al
capitolo 20620 del bilancio preventivo della Regione per l'anno
1992 ("Contributi ai comuni per la costituzione di un patrimonio
comunale immobiliare") che presenta la necessaria
disponibilità;
3) di disporre che la somma venga liquidata, ai sensi
dell'articolo 58 della legge regionale 27 dicembre 1989, n. 90, a
cura della Presidenza della Giunta regionale, alla stipulazione di
regolare atto notarile di compravendita, nel rispetto delle
condizioni generali di acquisto risultanti dalla domanda.
Presidente
Pongo in votazione la proposta di
deliberazione:
Esito della votazione:
Presenti, votanti e favorevoli: 32
Il Consiglio approva all'unanimità.
