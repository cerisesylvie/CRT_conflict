Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2343 del 12 novembre 1986 - Resoconto
OGGETTO N. 2343/VIII - RITARDI NELL'ADOZIONE DELLA NORMATIVA
PER LA CREAZIONE DEI PARCHI REGIONALI DEL MONT AVIC E DEL POIGNON.
- (Interpellanza)
PRESIDENTE:
Do lettura dell'interpellanza presentata dai
Consiglieri Torrione, Pascale e Breuvé:
INTERPELLANZA
È ormai trascorso oltre un anno da quando la competente
Commissione consiliare ha effettuato un sopralluogo nell'ambito del
comprensorio del Mont Avic allo scopo di verificare la possibilità
di creare in tale zona un parco regionale, analogamente a quanto si
era parimenti prefigurato di realizzare in altra località della
nostra Regione (Poignon).
In questo "fervore" di iniziative di tipo protezionistico si
era venuta giustamente ad inserire, seppure in tempi successivi, la
proposta di legge regionale di iniziativa della Giunta regionale
concernente "Tutela dell'ambiente naturale, agrario e forestale e
norme sul vincolo idrogeologico".
Ora tutte queste lodevoli intenzioni sembrano destinate a
rimanere tali, mentre interventi massicci e consistenti attentano
sempre più di frequente a quelle che sono le nostre peculiarità
ambientali e paesaggistiche. Di qui l'esigenza quindi di dotare la
Regione di una normativa che consenta una maggiore tutela
dell'ambiente e del territorio regionale.
Tutto ciò premesso, i sottoscritti Consiglieri
regionali
INTERPELLANO
l'Assessore competente per conoscere:
a)
se è ancora intenzione della Giunta procedere alla
creazione dei parchi regionali del Mont Avic e del Poi-gnon ed in
caso affermativo entro quale periodo di tempo si pensa di poter
rendere operativa una simile decisione;
b)
quali sono i reali motivi che hanno sinora impedito
l'istituzione dei due parchi regionali in questione.
PRESIDENTE:
Ha chiesto la parola il Consigliere Torrione;
ne ha facoltà.
TORRIONE (P.S.I.):
Cambiamo argomento e voltiamo pagina,
sperando di essere più fortunati! Io dirò tre parole e spero di
essere più fortunato...
FAVAL (fuori microfono):
"Datti anche la risposta!"
TORRIONE (P.S.I.):
Ha ragione l'Assessore Faval, così mi
posso dichiarare sicuramente soddisfatto.
Mi sembra che il problema sia degno di attenzione per due ordini
di motivi. Prima di tutto perché c'era stato il preciso impegno di
voler creare due nuovi parchi regionali, quello del Mont Avic e
quello del Poignon, nell'ambito di una politica di tutela
ambientale. Dalle parole dell'Assessore mi era sembrato di capire
che fosse già a buon punto anche l'iter legislativo per la
creazione di questi due nuovi parchi.
Mi ero allora già rallegrato con l'Assessore, ma a tutt'oggi non
abbiamo ancora avuto il piacere di constatare se questo disegno di
legge sia approdato o meno alle competenti Commissioni.
La complessa e difficile trattativa con lo Stato per il Parco
Nazionale del G. Paradiso sembrava avviata verso un esito positivo,
proprio in funzione di questo nuovo impegno della Regione nella
creazione di oasi protette e di parchi regionali, così come era
stato affermato anche in quest'aula. In questo quadro si era
inserita la lodevole iniziativa dell'Assessore sulla legge per la
tutela dell'ambiente naturale, agrario e forestale, della quale
abbiamo già parlato questa mattina, e le norme sul vincolo
idrogeologico.
Invece poi non si è più parlato di tutte queste pur lodevoli
intenzioni, perché i parchi, come la legge sulla caccia, sono
rimasti fermi e mi auguro che non rimangano nel fondo di qualche
cassetto; la legge sulla tutela ha subito qualche ritardo tant'è
che questa mattina l'Assessore "ha tirato le orecchie" al
Presidente della II° Commissione consiliare, anche se non credo che
il ritardo sia da imputare a quest'ultimo, e così tutta la tematica
sulla tutela dell'ambiente ha subito un ritardo di circa un
anno.
Questo fatto ci preoccupa perché dimostra che probabilmente
anche all'interno dell'Assessorato prevalgono ancora i due filoni
di competenza principali e cioè l'Agricoltura e le Foreste, mentre
la Tutela dell'ambiente è una specie di appendice caudale che deve
ancora decollare perché ha a disposizione un numero modesto di
funzionari, a differenza degli altri due settori che hanno un
organico ben più pingue.
Le nostre domande sono molto precise e ad esse aggiungiamo
qualche informazione sui tempi di realizzazione dei due parchi,
ovviamente sempre in relazione al fatto che la legge approdi
finalmente sui banchi del Consiglio per la conseguente, relativa e
necessaria approvazione. Grazie.
PRESIDENTE:
Ha chiesto la parola l'Assessore
all'Agricoltura, Foreste ed Ambiente Naturale Perrin; ne ha
facoltà.
PERRIN (U.V.):
Je me déclare satisfait de ce que vient de
dire le Conseiller. C'était un sujet que nous nous efforcions de
porter de l'avant et qui mérite une certaine attention.
Après la visite de la Commission au Mont Avic, l'année dernière,
nous avions poursuivi les pourparlers en vue de l'institution du
Parc mais, après réflexion, nous avons estimé plus sensé de la
faire précéder d'une loi portant sur le zones protégées en Vallée
d'Aoste; une loi-cadre qui réglementerait l'institution des Parcs,
des réserves (des "oasi" jusqu'aux aires de piquenique). Or, ce
projet de loi a besoin d'être retouché, mais j'espère qu'il
parviendra cette année, aux commissions, du moins.
Dans ce projet de loi général, nous n'avons pas oublié le Parc
du Mont Avic; un article prévoit en effet que certaines zones
soient soumises à la sauvegarde dans l'attente de la loi
d'institution du Parc. Ainsi en est-il pour le Parc du Mont Avic,
pour la réserve de la zone humide de Saint Marcel etc..., et ce
pour éviter toute dégradation avant l'institution du Parc ou de la
réserve.
Le problème est peut-être légèrement différent en ce qui
concerne le Poignon. En discutant, au Service de la protection de
l'environnement nous nous sommes aperçus que le Parc du Poignon,
tel qu'il est conçu, n'a guère de sens. Il faudrait élargir ses
limites en incluant dans l'ancienne zone prévue par ce projet de
loi des années 78 ou 79 (je ne me souviens pas exactement), le pied
aussi de la zone du Poignon, par exemple la zone du Pondel, de
Champlong, Champlever, etc, en créant un type de réserve
particulier, puisque cette zone nécessite d'une défense qui n'aille
pas à l'encontre de l'activité agricole de ce territoire.
Pour ce qui est de la loi sur l'environnement, je n'ai pas tiré
les oreilles du Président de la Commission qui a passé au service
les différentes observations faites par les Associations, ordres
professionnels associations écologiques, naturalistes, etc. Si je
peux faire un reproche c'est que, lorsqu'on veut trop élargir les
Commissions on finit par ne plus laisser aller de l'avant, tant il
est vrai que nous avons connu des difficultés pour réunir les
différents textes: nous nous sommes trouvés face à des propositions
nettement divergentes que le Service s'emploie actuellement à
"recoudre".
Pour répondre à l'interpellation, je puis vous assurer de notre
volonté de créer le Parc du Mont Avic (il y a la requête aussi de
certaines communes d'insérer une partie de leur territoire dans le
Parc. La Commune de Montjovet par exemple) et nous espérons y
parvenir.
PRESIDENTE:
Ha chiesto la parola il Consigliere Torrione;
ne ha facoltà.
TORRIONE (P.S.I.):
Può anche essere utile ed encomiabile
la presentazione di una legge quadro sulle zone protette e sui
parchi, che funga da riferimento legislativo prima di procedere
alla creazione dei parchi. Il vero problema, però, è quello dei
tempi, perché non ci si può nascondere che anche le buone
iniziative dell'Assessorato all'Ambiente stentano a decollare ed
incontrano ancora qualche difficoltà. Un giorno o l'altro
l'Assessorato dovrà pure presentare un suo conto consuntivo e se i
tempi si allungano quel consuntivo diventerà sempre più misero,
anche perché non abbiamo visto grosse iniziative nel settore
ambientale.
L'Assessore interpreti questa nostra interpellanza come uno
stimolo. Noi siamo pazienti e ci rendiamo anche conto delle
eventuali ed obiettive difficoltà di intervento in un settore del
tutto nuovo e del resto non ci siamo mai nascosti che la materia è
realmente difficile e complessa, e che in essa si dicono più no che
sì e ben sappiamo che quando si fa politica è molto più difficile
dire no che dire sì. Mi sembra però che si tratti anche di una
effettiva esigenza per il futuro della nostra Regione
l'approvazione di una legge sulla tutela dell'ambiente naturale,
così come credo che, sempre in questo quadro di riferimento, sia
utile la creazione di parchi regionali e di zone protette, nonché
il sorgere di tutte quelle iniziative che possano salvaguardare le
nostre peculiarità ambientali e paesaggistiche.
Noi cercheremo di seguire le iniziative dell'Assessore e
vigileremo sugli eventuali ritardi. Torneremo quindi sull'argomento
se i tempi per la realizzazione delle iniziative oggetto di questa
nostra interpellanza si allungheranno eccessivamente. Grazie.
