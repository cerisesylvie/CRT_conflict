Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2123 del 26 giugno 1986 - Resoconto
OGGETTO N. 2123/VIII - "REVOCA DEL BANDO DI CONCORSO PER IL
RECLUTAMENTO DI GUARDIE FORESTALI". (Reiezione di mozione).
PRESIDENTE
: Do lettura del testo della mozione presentata
dai Consiglieri Mafrica, Cout, Tonino, Millet e Bajocco:
MOZIONE
Constatato
che all'art. 2 di un recente bando di concorso
pubblico per il reclutamento di Guardie del Corpo forestale
valdostano è previsto il requisito dell'appartenenza al sesso
maschile;
Ricordato
che già in occasione di precedenti bandi erano
state presentate richieste di ammissione al concorso da parte di
aspiranti di sesso femminile e che il problema della partecipazione
delle donne a tale tipo di attività è stato in questi giorni
riproposto all'attenzione dei gruppi consiliari;
Considerato
che le attuali acquisizioni politiche ed
ideali sul ruolo della donna nella società fanno giudicare come
inutilmente indiscriminatorio e superato il divieto frapposto alle
donne rispetto all'esercizio di attività in passato riservate
esclusivamente al sesso maschile;
Il Consiglio regionale della Valle d'Aosta
Delibera
di impegnare la Giunta regionale a revocare il bando di concorso
per il reclutamento di 7 Guardie del Corpo forestale valdostano, in
attesa di una modifica dell'art. 8 alla L.R. 11.11.1977, che
prevede l'appartenenza al sesso maschile fra i requisiti richiesti
al personale del Corpo forestale valdostano.
PRESIDENTE
: Ha chiesto di parlare il Consigliere Cout, ne
ha facoltà.
COUT (P.C.I.):
La prassi consolidata avrebbe voluto che
questa mozione si discutesse assieme all'interpellanza che aveva
presentato la Consigliera Breuvé, siccome la questione è piuttosto
urgente, ce ne scuseremo con la Consigliera Breuvé, ma preferiamo
discuterla oggi. D'altronde penso che i colleghi della Consigliera
potranno intervenire sulla mozione.
La questione è allo stesso tempo semplice e complessa: già in
passato erano state presentate da parte di ragazze valdostane
domande per entrare nel Corpo della forestale; altre avrebbero
voluto farle ma erano state a suo tempo sconsigliate, come del
resto sono state sconsigliate tuttora di fare questa richiesta,
visto che si dice loro che non ne hanno i requisiti.
A seguito di questa domanda di partecipazione al bando di
concorso, le potenziali candidate si erano viste rifiutare
l'ammissione ed una di queste aveva anche ricorso al TAR. Lo stesso
TAR ha bocciato questo ricorso facendo un riferimento abbastanza
preciso alla legge regionale e dicendo che eventualmente per poter
accedere a questo posto di lavoro ci vorrebbe una disposizione
legislativa speciale.
Penso che su questo problema sia necessario fare una riflessione
in base alla quale poi si dovrebbero assumere le eventuali
decisioni.
Non può essere considerata al riguardo la questione del rapporto
fra le donne ed il lavoro, un problema che è di interesse molto
attuale anche perchè in molte occasioni se ne è parlato a livello
nazionale ma anche a livello regionale in occasione delle
discussioni e dei problemi sull'occupazione in Valle d'Aosta. Si
potrebbe dire che gli ultimi provvedimenti che si cerca di prendere
per risolvere questo problema del rapporto delle donne con il
lavoro, sono stati illustrati a livello nazionale addirittura dal
Ministro al Lavoro in una conferenza delle donne, e si parla ormai
di azioni positive per l'inserimento delle donne nel posto di
lavoro e si parla di pari opportunità: concetti che vengono
introdotti nelle leggi che sono state presentate e dal Ministero
del Lavoro e dagli altri Gruppi.
Il concetto di pari opportunità significa non più differenze in
base al sesso ed azioni positive, nel senso che addirittura per
riequilibrare queste differenze che ci sono state e si sono
consolidate in questi anni fra il lavoro per l'uomo e il lavoro per
le donne, si cerca di superare le sperequazioni esistenti con
l'introduzione di incentivi che, pur essendo sperequazioni al
momento, cercano di riequilibrare, un po' come, se mi è permesso il
concetto, quando si vuole riequilibrare la minoranza con una certa
maggioranza.
Un concetto di questo tipo è stato anche da noi introdotto
nell'ultima legge per affrontare i problemi della disoccupazione
quando abbiamo detto che se vengono assunte delle donne c'è un
contributo maggiore per chi le assume, o il contributo è maggiore
se una donna si mette in proprio.
I concetti che stanno andando avanti cercano di portare ad una
giusta parità fra uomo e donna quello che è il rapporto del lavoro.
Un rapporto, quello delle donne con il lavoro, anche molto
intenso-, complesso e difficile; se si vuole sintetizzare la
situazione del rapporto delle donne con il lavoro, in questo
momento vi sono molte più donne che in passato hanno un lavoro,
però allo stesso tempo ci sono molte più donne rispetto al passato
che cercano un lavoro e che non lo trovano.
Direi che questo è determinato dal fatto che questo rapporto
delle donne con il lavoro è sempre più considerato un tramite per
affermare la propria autonomia di donna nella famiglia, nella
società e per una presenza nuova in entrambe; non è più un rapporto
di tipo strumentale ma è un rapporto che le donne cercano con
ostinazione e che vogliono mantenere. Diciamo che rappresenta
allora un ambito in cui vogliono investire la propria intelligenza,
la propria abilità ed espressività.
Dovremmo tenere conto di tutto questo perché la situazione in
Valle d'Aosta non è certamente diversa da quella di tutto il resto
d'Italia, anzi in alcune zone della Valle la situazione è ancora
più difficile per ciò che riguarda il rapporto delle donne con il
lavoro, quindi a questo problema dovrebbe essere ricercata una
soluzione.
Dopo queste considerazioni ci pare che dovremmo fare uno sforzo
consistente come Regione proprio per dare alle donne una pari
opportunità di essere inserite nel mondo del lavoro, e ci sembra a
questo punto abbastanza anacronistico, il divieto che viene rivolto
alle donne per accedere ad un posto di lavoro che è il Corpo della
Forestale in Valle d'Aosta.
È vero che anche su questo la legislazione è abbastanza
controversa, è vero che nello stesso Corpo forestale statale
vengono richiesti gli stessi requisiti e le donne sono escluse, è
vero che fino ad anni fa il Corpo di Polizia era escluso alle
donne, e per il momento il servizio militare non è richiesto alle
donne, però è anche vero che per ciò che riguarda il Corpo di
Polizia c'è stata una modifica con una legge abbastanza recente,
con cui viene permesso in alcuni settori l'accesso alle donne.
È vero che il Corpo speciale può essere considerato con un
rapporto del tipo del Corpo di Polizia, ma è anche vero che alla
Regione Valle d'Aosta sono state delegate per ciò che riguarda il
settore della forestazione compiti abbastanza precisi. Inoltre nel
'68 ci siamo dati una legge per ciò che riguarda il Corpo della
forestale che abbiamo aggiornato recentemente.
In questa legge che è del '77, la n. 66, all'art. 8 richiediamo
al fine di essere ammessi alla prova di selezione per il corpo
della forestale che i candidati siano cittadini italiani, che siano
di sesso maschile, che abbiano buona conoscenza della lingua
francese, che siano alti 1,65 mt., che abbiano età compresa fra i
18 e i 24 anni. All'art. 11 diciamo anche che tutti questi dovranno
partecipare ad un concorso per essere selezionati per poter entrare
in ruolo.
Siamo dell'idea che questo articolo possa essere modificato
nella legge, che innanzitutto sia data parità di opportunità per
accedere al concorso e che se selezione di ci deve essere, questa
avvenga proprio in base all'art. 11, nei mesi in cui ci sarà questo
corso in cui si valuterà e con cui si selezioneranno le
persone.
Fra l'altro viene fatto un elenco di titoli da valutare, e cioè
attività svolta dai candidati nei settori di lavoro di specifica
competenza forestale presso l'Amministrazione regionale, lo Stato,
gli Enti locali; ci sono tantissime persone di sesso femminile che
ormai lavorano nei cantieri della forestale. Ed ancora attività
agonistica nel settore dello sci e della marcia, quindi penso che
anche qui potrebbero esserci persone di sesso femminile che
potrebbero accumulare dei titoli abbastanza validi.
Non vediamo allora perchè dovrebbe essere mantenuta questa
differenza di opportunità vera e propria per l'accesso al Corpo
della forestale. Siamo dell'idea che come in altre occasioni dove
si è soprasseduto all'espletamento di alcuni concorsi, anche questo
concorso, che dovrebbe scadere agli inizia di luglio, potrebbe
essere sospeso con una decisione della Giunta o del Consiglio, in
attesa che possiamo modificare la legge regionale per l'accesso
alla forestale.
In merito abbiamo presentato questa mozione con cui chiediamo di
sospendere il concorso.
PRESIDENTE
: Ha chiesto di parlare il Consigliere
Torrione, ne ha facoltà.
TORRIONE (P.S.I.):
Bisogna dare a Lilli ciò che è di
Lilli, perchè noi discutiamo una mozione in sua assenza, c'è anche
una interpellanza che ha avuto il merito di sollevare il
problema.
È un problema che non va visto da una ottica maschile o
femminile, ma va visto sotto l'angolatura di considerare una
assoluta parità di sessi nell'ambito del lavoro.
Il fatto che nel Corpo forestale della Regione non sia ancora
prevista l'assunzione di donne, credo che sia più una dimenticanza
che non una voluta discriminazione. Dico questo perchè di fronte ad
atteggiamenti un po' maschilisti che vengono da parte dei banchi
della Presidenza, devo considerare che tutto sommato questo
problema esiste, e mi sembra che vada sottolineato debitamente come
un analogo lavoro sia svolto con estrema puntualità e serietà
nell'ambito del Parco del Gran Paradiso da personale femminile,
perchè esistono guardie guardiacaccia e guardaparco che sono donne.
Quindi non vedo perchè il Corpo forestale dovrebbe essere legato ad
una concezione maschilista delle assunzioni, quando è dimostrato
che per funzioni analoghe il personale femminile ha dimostrato la
stessa idoneità, la stessa capacità.
Anzi, stiamo facendo un discorso di retroguardia, perchè
arriviamo tardi e c'è da accusare l'insensibilità del Consiglio
regionale che non si è accorto prima di questa discriminazione,
perchè le stesse discussioni che stiamo facendo qui sono state
fatte presso altre istituzioni e da ormai svariati anni. Alludo
all'inserimento di personale femminile nel Corpo della Polizia,
alludo al fatto che il Corpo dei Vigili Urbani si è ormai da tempo
dotato di personale femminile.
Non mi si dica che i risultati non sono stati positivi, perchè
ormai è acquisito che le prestazioni che ha fornito personale
femminile sia nell'ambito della Polizia che nell'ambito dei Vigili
Urbani, per fare dei riferimenti che forse ci sono più vicini,
hanno dato ampia possibilità di poter considerare che nello
svolgimento anche di funzioni delicate il personale femminile ha
risposto in pieno, alla stessa stregua del personale maschile.
Inoltre non penso che la vita del forestale sia paragonabile a
quella che faceva 20-30 anni fa in quanto la dotazione di numerosi
mezzi tecnici a disposizione e il fatto che la nostra Regione
grazie alle strade poderali e interpoderali che si inerpicano fino
alla cima delle montagne, dà l'opportunità (e qui chiaramente la
mia è una notazione ironica) di dotare il Corpo forestale di mezzi
adeguati, per cui le lunghe camminate in montagna possono essere
evitate.
Non ci sono ulteriori parole da spendere a questo riguardo
perchè il problema si presenta da solo in tutta la sua dimensione e
in tutta la discriminazione che abbiamo operato finora.
Devo dare atto alla collega Breuvé di aver sollevato il problema
con estrema puntualità, riferito fra l'altro ad un bando di
concorso che apre il reclutamento per ulteriori posti di guardia
forestale. Credo sia un atto dovuto, se vogliamo, quello di
sospendere l'efficacia del bando e di rivedere nel frattempo le
norme del regolamento che regolano l'assunzione di personale
forestale.
D'altronde, e faccio un'ultima considerazione, anche industrie
che prima sembrano negate a quello che è il lavoro femminile, e mi
riferisco alla Deltasider, ormai da anni è acquisito che anche ai
lavori pesanti, che prima erano riservati esclusivamente agli
uomini, possono ora con estrema soddisfazione da parte
dell'azienda, essere adibite le donne, con risultati estremamente
positivi.
Credo che questo sia un doveroso riconoscimento nei confronti
della validità della presenza femminile, anche nell'ambito dei vari
posti di lavoro e posso dire che con piacere ho notato che
addirittura passa periodicamente in televisione a cura del Ministro
dell'interno uno spot pubblicitario che evidenzia la necessità per
le aziende dello Stato e per le aziende in generale di assumere
personale femminile.
Non siamo sordi non ad una sollecitazione di tipo pubblicitario,
ma ad una considerazione che dobbiamo fare sulla validità della
presenza femminile nei vari posti di lavoro e diamo il via a questa
modifica del regolamento del Corpo forestale, per far sì che
l'accesso anche del personale femminile nei confronti del Corpo
forestale dello Stato non dia più la possibilità a noi di dover
parlare su un argomento che è ormai superato dalla realtà dei
fatti.
PRESIDENTE
: Ha chiesto di parlare il Consigliere
Baldassarre, ne ha facoltà.
BALDASSARRE (P.S.I.):
Il mio intervento sarà molto breve,
anche perchè l'esposizione fatta dai Consiglieri che mi hanno
preceduto ha ampiamente giustificato il motivo di questa mozione.
Bisogna dare atto alla Consigliera Breuvé che è riuscita a portare
avanti un discorso che riguarda tutte le forze politiche presenti
in Consiglio regionale e quindi riteniamo che questo sia un
problema serio, che merita l'attenzione da parte di tutti.
Riteniamo essenziali tre motivi in questo discorso sul tipo di
discriminazione, fra parentesi, che viene usata nei confronti delle
donne. Il primo perchè riteniamo che sia una violazione dei diritti
della donna e permettetemi questo termine che può sembrare
eccessivo, atteggiamento discriminante nei confronti della donna:
la disoccupazione che c'è in Valle d'Aosta anche in campo femminile
è preoccupante, quindi è un problema che va incontro anche a queste
esigenze da parte delle donne, e a quello che tutti i partiti
auspicano, in modo particolare il mio, che tutela la personalità
umana, il diritto della parità fra uomo e donna.
Riteniamo che questo problema venga affrontato e siamo d'accordo
con il deliberato della mozione presentata dal PCI, in cui si
chiede la sospensione di questo bando di concorso ed una modifica a
questa legge, anche perchè è assurdo andare avanti in questo senso
discriminatorio nei confronti del sesso femminile.
Le porte ormai nel campo del lavoro sono aperte alle donne, sia
nella Polizia che in altri enti, in tutte le Istituzioni dello
Stato, quindi riteniamo che a Regione possa affrontare con
decisione questo problema, che è soprattutto di non
discriminazione, importante in una Regione quale la nostra.
Voterò a favore di questa mozione presentata dal PCI e chiedo
una certa elasticità da parte dell'Assessore o della maggioranza su
questo problema, perchè una sospensione del bando sarebbe un punto
a vantaggio non solo di chi ha sollevato il problema, di chi ha
proposto una mozione, ma della stessa maggioranza che dimostra in
questa maniera una disponibilità nei confronti del sesso
femminile.
PRESIDENTE
: Ha chiesto di parlare il Consigliere
Segretario Tamone, ne ha facoltà.
TAMONE (U.V.):
Simplement pour dire au Conseiller
Torrione que j'étais présent quand on discutait la loi en 1977, et
à l'art. 8 nous nous sommes arrêtés pendant des semaines, mais en
même temps que la question des femmes il y avait aussi la question
de l'hauteur des gardes forestiers. Sur les centimètres des gardes
forestiers nous avons discuté pendant huit réunions, parce qu'on
voulait d'abord toutes les gardes forestiers à l'hauteur de 1,85
mt., ensuite, doucement doucement on est arrivé à 1,65 mt., même si
là aussi on ne comprend pas la raison de la discrimination.
Mais ne parlons pas de la bataille sur les femmes: cette
bataille-là nous a porté à l'exigence qu'il y
ait à la fin,
pour arrêter le discours sur la loi, une intervention du Président
du Gouvernement qui nous a invité à laisser tomber et en parler une
autre fois.
Mais la bataille en 1977 a été une bataille longue, difficile et
complexe; de notre côté il y avait déjà en ce moment la sensibilité
au problème des femmes, et si peut-être alors on avait déjà
approuvé de la part de l'Etat la loi de la Police, certaines choses
on aurait déjà pu les arranger.
PRESIDENTE
: Ha chiesto di parlare l'Assessore
all'Agricoltura, Foreste ed Ambiente Naturale Perrin, ne ha
facoltà.
PERRIN (U.V.):
Je partage en grande partie certaines
affirmations qui ont été faites par les Conseillers qui m'ont
précédé, donc je ne répète pas que le problème du travail pour les
femmes se pose; il y
a désormais une attitude de type
extrêmement différent, attitude qui est juste, et rien n'empêche
que l'on doive arriver à une révision de la loi.
Je peux affirmer tranquillement que si l'avis de concours qui a
été émis et porte l'empêchement aux femmes de participer à ce
concours, ce n'est pas par une volonté discriminatoire envers les
femmes, pour violer un droit que les femmes ont au travail, mais
uniquement parce que la loi n. 66 de 1977 nous impose d'exclure les
femmes des concours pour les forestiers. Pas question de volonté de
discrimination donc ou de violer un droit.
D'ailleurs il
y
a des sentences à cet égard, soit du
Conseil d'Etat, soit du TAR régional de la Vallée d'Aoste, qui
considère le corps forestier de l'Etat et le corps forestier
valdôtain un corps spécial.
L'exclusion des femmes n'est donc pas un fait illégitime,
discriminatoire, anticonstitutionnel, mais par contre pour admettre
les femmes aussi à ces places de travail il faut une loi de l'Etat
d'un côté, du Conseil régional de l'autre, pour régulariser cette
position et donc en tel sens la requête avancée par M. Cout et ses
collègues est valable.
Il
y
a cependant un fait que je tiens à souligner: nous
avons une extrême urgence d'un côté à remplir les places de
l'organigramme qui ne sont pas occupées, puisque le nombre du
personnel du corps forestier n'est pas nombreux, 120, donc une
partie pour des tâches particulières est employée à l'intérieur de
l'Administration régionale. Après on doit considérer celle qui est
la vie normale de tous les employés de l'Administration régionale:
congés, maladies, etc., ce qui fait que les forestiers présents
sont toujours en nombre nettement inférieur à celui qui est
l'organigramme, dans lequel actuellement manquent déjà sept tâches
puisqu'au corps forestier d'année en année nous augmentons les
devoirs et les responsabilités ou pour une raison ou pour
l'autre.
Surtout on doit tenir en considération un fait: ici il ne s'agit
pas simplement d'une suspension, d'un prolongement des termes de
l'avis de concours, ce qui se fait assez habituellement, mais il
s'agirait d'une annulation de cet avis de concours pour la
représentation d'un autre avis après l'éventuelle modification de
la loi, ce qui modifierait évidemment les termes de cet avis de
concours.
Tout cela provoquerait inévitablement, de la part des candidats
qui ont déjà présenté une demande, la présentation de recours au
TAR qui donnerait raison à ces candidats, parce que c'est nous qui
modifierons les raisons pour lesquelles les candidats ont présenté
la demande à ce concours.
Nous nous rendons compte qu'il s'agit d'un problème qui doit
être affronté, et nous sommes d'accord de l'affronter. Monsieur le
Président a déjà pris des contacts avec les organisations
syndicales; il
y
aura des rencontres entre les organisations
syndicales et le Président et les responsables de l'Assessorat à
l'Agriculture, du service de la défense et de l'environnement,
desquels les gardes forestiers dépendent, pour arriver à une
éventuelle modification, qui devrait aller dans le sens de celle
qui a été faite pour le corps de Police, qui a attribué aux femmes
des fonctions bien particulières.
Dans le corps de Police de l'Etat, les femmes n'ont pas toutes
les compétences qui ont les hommes, mais seulement des devoirs
particuliers.
La même chose pourrait et devrait être faite en cas de révision
aussi pour les femmes qui entreraient dans le corps forestier,
parce que n'oublions pas qu'il y
a certaines tâches entre le
fait d'être femme et le fait d'appartenir à ce corps: imaginons par
exemple, ce qui veut dire pour une femme le fait être chargé d'une
mission qui très souvent se prolonge durant des jours, ce qui
provoque surtout en cas de petits enfants des problèmes que nous
pouvons très bien comprendre.
En tout cas il y a de la part de la majorité cette volonté
d'arriver à étudier le problème, qui sera examiné avec les forces
syndicales pour voir de quelle façon en sortir.
Pour le moment, justement pour le fait qu'il y
aurait
sans doute un recours de la part de ceux qui ont déjà présenté les
demandes, recours qui serait gagné par eux-mêmes, la majorité pour
cet avis de concours demande de pouvoir continuer tel quel et sur
la motion présentée s'abstiendra.
PRESIDENTE
: Ha chiesto di parlare il Consigliere
Baldassarre, ne ha facoltà.
BALDASSARRE (P.S.D.I.):
In merito a quanto ha affermato
l'Assessore, capisco le sue preoccupazioni per il fatto di aver
bandito questo concorso, perchè poi si possono verificare dei
ricorsi nell'eventualità che la Giunta revochi questo bando, ma noi
sappiamo che una delle partecipanti ha presentato ricorso davanti
al TAR, allora lo stesso si potrebbe verificare dopo eventuale
dispositivo del TAR che, dando ragione alla presentatrice del
concorso, invaliderebbe comunque il bando di concorso.
Farlo adesso sarebbe più facile, non è la revoca del bando di
concorso che comporterà illegittimità perchè l'Amministrazione può
revocare e modificare la legge, quindi le due preoccupazioni
potrebbero coincidere, sia quella della revoca del bando di
concorso, sia nell'eventualità che il TAR annullasse il concorso. I
tempi sarebbero strettissimi, un mese, un mese e mezzo, si
ripartirebbe con il nuovo concorso e quindi si aprirebbe un nuovo
spiraglio alla condizione femminile.
Era questa osservazione che volevo sottoporre all'Assessore
perchè dalle affermazioni fatte da questa signora che aveva
l'intenzione di presentare la domanda, sembra che si sia rivolta al
TAR per impugnare il concorso.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA (P.C.I.):
Le argomentazioni molto ragionevoli e
pratiche dell'Assessore all'Agricoltura rischiano di far scendere
di tono rispetto all'impegno che qui le donne chiedono al Consiglio
regionale. Qui si tratta di una battaglia che è contemporaneamente
di civiltà e di autonomia.
È di civiltà perchè dal '77 ad oggi molte cose sono cambiate nel
rapporto in questo paese fra uomo e donna, e di autonomia perchè la
Regione ha tra le sue competenze primarie l'agricoltura ed anche la
polizia rurale. Quindi qualche metodo per avere una propria legge
che metta fine a questa discriminazione esiste.
È vero che possono esserci delle difficoltà rispetto ad una
legge regionale, ma il fatto stesso di iniziare, di proporre una
legge regionale, di vedere come viene considerata da parte del
Presidente della Commissione di coordinamento, di vedere cosa dice
il Governo rispetto ad una legge di questo tipo, fa parte di una
battaglia che può essere iniziata e continuata e che se necessario
può essere portata attraverso una proposta di legge statale ma di
iniziativa regionale anche in Parlamento.
Ci sembra che si possa accettare oggi questa revoca del bando e
prendere in tempi rapidi una iniziativa che vada in questa
direzione. Non ci sembra che esistano per la revoca del bando tutti
i rischi che dice l'Assessore perchè per altri concorsi si è avuta
la revoca del bando e non si sono avute poi difficoltà di questo
genere. Il Consiglio regionale invece, approvando questa mozione,
dando questo segnale, può dimostrare la sua sensibilità rispetto ad
un problema che ha acquisito un grande significato per le donne
anche in questa Regione, dove esse hanno rispetto all'occupazione
particolari problemi.
Crediamo di insistere nei confronti della maggioranza perchè
accetti la mozione.
PRESIDENTE
: Ha chiesto di parlare il Consigliere
Torrione, ne ha facoltà.
TORRIONE (P.S.I.):
Devo riconoscere che le argomentazioni
dell'Assessore sono calzanti perchè in effetti il fatto di, a metà
percorso di un bando di concorso, modificare le condizioni
significa dare la possibilità a chi ha già fatto domanda di fare un
ricorso e quindi di annullare il bando.
È vera la possibilità che esiste per ogni cittadino di ricorrere
al TAR, ma il discorso si pone in termini diversi, perchè nessuno
può impedire ad un cittadino di fare un ricorso; ma che sia la
stessa Regione che a questo punto tratti in maniera difforme i
cittadini, mi sembra che sia un aspetto da considerare, anche se
non vogliamo essere contraddittori.
A noi cosa interessa al di là del fatto contingente? Che
l'atteggiamento sostanziale del Consiglio si modifichi nei
confronti dell'accesso da parte del personale femminile nell'ambito
del corpo forestale, quindi il considerare come opportuna la
sospensione del bando di concorso e la modifica dei termini
relativi ai requisiti per partecipare a tale concorso mi sembra una
forzatura, e lo dico perchè ho fatto questo lavoro per un buon
numero di anni e quindi ritengo che le osservazioni siano giuste.
Quel che ci preoccupa è invece la sostanza del problema, mi sembra
di aver colto però nelle parole dell'Assessore che ci sia questa
disponibilità da parte della Giunta ad esaminare il problema.
Mi permetto di sottoporre all'attenzione della maggioranza una
modifica, fatte salve tutte le considerazioni che sono contenute
nella mozione presentata dal P.C.I., suggerisco un emendamento e
quindi di lasciar perdere la revoca del bando di concorso per gli
inconvenienti che abbiamo evidenziato, ma di considerare invece
l'opportunità di impegnare la Giunta regionale a modificare l'art.
8 della L.R. 11 novembre 1977 che prevede l'appartenenza al sesso
maschile tra i requisiti richiesti al personale, per aprire questa
possibilità anche al sesso femminile.
È chiaro che lo propongo soprattutto ai compagni del P.C.I.
questo discorso, perchè credo che sia la sostanza del discorso e
non il fatto contingente che ci può interessare.
PRESIDENTE
: Ha chiesto di parlare il Consigliere Cout, ne
ha facoltà.
COUT (P.C.I.):
Accetteremo in parte i suggerimenti del
Consigliere Torrione, facendo una considerazione, e ripetendo in
parte quanto già aveva detto il Consigliere Mafrica.
La differenza nelle possibilità di accesso non viene fuori a
metà percorso: qui c'è una differenza che è preesistente e che la
Regione avrebbe già dovuto affrontare. Purtroppo se siamo arrivati
a questo punto è perchè dal bando precedente, dopo il ricorso che
c'è stato al TAR che diceva chiaramente che andava modificata la
legge, la Regione non è intervenuta per modificare.
Da parte nostra pensiamo che sarebbe opportuno, proprio per
risolvere questa disparità di accesso che è esistente al momento,
sospendere comunque il concorso, quindi la proposta che facciamo è
che si voti sui due punti separati, e cioè si delibera di impegnare
la Giunta regionale: primo, a revocare il bando di concorso per il
reclutamento di 7 Guardie del Corpo forestale, e due, a modificare
l'art. 8 della L.R. 11.11. 1977, che prevede l'appartenenza al
sesso maschile tra i requisiti richiesti al personale del Corpo
forestale valdostano.
PRESIDENTE
: Ha chiesto di parlare l'Assessore
all'Agricoltura, Foreste ed Ambiente Naturale Perrin, ne ha
facoltà.
PERRIN (U.V.):
Je voudrais de nouveau mettre l'accent sur
le problème du travail pour les femmes dans ce secteur.
L'Administration régionale dans ce sens a créé, à travers le
plan d'intervention sylvicultural dans les forets, un grand nombre
de places de travail auxquelles ont accès surtout les femmes. Donc
je crois qu'il y
a une sensibilité de la part de
l'Administration régionale pour rester uniquement dans ce secteur
vers ce problème.
Je voudrais cependant distinguer ce qui est la loi de ce qui est
annulation du concours. J'ai dit, pour ce qui est de la loi, rien
empêche de revoir et nous sommes disposés avec les organisations
syndicales à étudier le problème, et alors rien n'empêche
d'arriver, après que nous aurons eu ces premières rencontres avec
les Syndicats, à accepter une motion dans ce sens; dans ce moment
nous continuons dans cette position d'abstention, parce que nous
voulons avant tout entendre les organisations syndicales dans cette
affaire.
Pour ce qui concerne annulation de l'avis de concours, je
voudrais faire comprendre à M. Baldassarre qu'il est vrai que
maintenant il y
a une demande de la part d'une femme. Cette
demande d'après la loi sera repoussée; cette femme à ce moment aura
la possibilité de présenter un recours au TAR, qui sera
certainement repoussé parce qu'il existe à cet égard une sentence
de a hème section du Conseil d'Etat du ler avril 1983, il y a une
sentence du TAR de la Vallée d'Aoste du 17 décembre 1983, qui vont
dans cette direction, ne donnant pas la possibilité aux femmes de
participer à ce type de concours. Par contre, des candidats qui ont
présenté la demande, si on devait annuler l'avis de concours,
feraient recours au TAR, et là nous sommes sûrs que le TAR
donnerait raison à ceux-là.
C'est dans ce sens que nous disons que nous ne pouvons
absolument pas révoquer cet avis de concours. Nous disons non à la
révocation du concours, et pour ce qui est au contraire de la
modification à l'art. 8 nous nous engageons à avoir tous les
contacts possibles avec les organisations syndicales pour discuter
le problème et pour voir de quelle façon en sortir.
PRESIDENTE
: Sono stati presentati degli emendamenti da
parte del Consigliere Cout, per cui il deliberato viene modificato
in questo senso:
DELIBERA
di impegnare la Giunta regionale:
1)
a revocare il bando di concorso per il reclutamento
di 7 guardie del Corpo forestale;
2)
a modificare l'art. 8 della L.R. 11. 11.1977, che
prevede l'appartenenza al sesso maschile tra i requisiti richiesti
al personale del Corpo forestale valdostano.
Pongo in votazione il punto primo:
ESITO DELLA VOTAZIONE
Presenti 26
Votanti 6
Favorevoli 6
Astenuti 20 (Aloisi, Beneforti, Bondaz, Borbey, Faval, Fosson,
Lanièce, Lanivi, Maquignaz, Marcoz, Martin, Perrin, Pollicini,
Ricco, Rolando, Rollandin, Stévenin, Tamone, Torrione e Voyat)
Il Consiglio non approva
PRESIDENTE
: Pongo in votazione il punto secondo:
ESITO DELLA VOTAZIONE
Presenti 27
Votanti 9
Favorevoli 9
Astenuti 18 (Beneforti, Bondaz, Borbey, Faval, Fosson, Lanièce,
Lanivi, Maquignaz, Marcoz, Martin, Perrin, Pollicini, Ricco,
Rolando, Rollandin, Stévenin, Tamone e Voyat)
Il Consiglio non approva
