Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1278 del 18 aprile 1985 - Resoconto
OGGETTO N. 1278/VIII - COMMEMORAZIONE DELLE VITTIME DI UNA
RECENTE SCIAGURA AEREA.
PRESIDENTE:
Prima di continuare con la trattazione degli
oggetti iscritti all'ordine del giorno vorrei fare una
comunicazione al Consiglio.
Signori Consiglieri,
profonda commozione ha suscitato in tutta la valle d'Aosta la
tragica notizia di un incidente aereo che ha provocato due vittime:
l'ingegnere valdostano Riccardo Pivot e l'industriale mantovano
Selvino Savazzi. L'aliante su cui avevano preso posto i due piloti
è precipitato nella zona del Mont Emilius e i corpi delle vittime
sono stati ritrovati dopo alcuni giorni di affannose ricerche.
L'ing. Pivot era molto conosciuto in valle ed era nota la sua
profonda passione per il volo. Si era laureato in ingegneria
aeronautica a soli 24 anni nel dicembre 1984 con una tesi, guarda
caso, proprio sugli alianti e sul volo a vela.
In questo tragico momento penso di interpretare i sentimenti di
questa assemblea rinnovando alle famiglie degli scomparsi le più
sentite condoglianze di questo consesso e la più sincera
partecipazione al loro grande dolore.
