Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3151 del 21 ottobre 1987 - Resoconto
OGGETTO N. 3151/VIII - PROPOSTA DI LEGGE CONCERNENTE:
"COSTRUZIONE DI UN TEATRO AD USO POLIVALENTE NEL COMUNE DI
AOSTA".
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE (P.S.I.) -
Ho premesso stamani, nell'affrontare
a discussione sulla istituzione del nuovo Comune di
Breuil-Cervinia, che forse questa non sarebbe stata una giornata
fortunata. Ho l'impressione che anche la costruzione di un nuovo
teatro ad uso polivalente nel Comune di Aosta subirà forse la
stessa sorte.
Ho comunque il dovere di illustrare questo provvedimento di
legge che non è frutto di una pensata estemporanea, ma di una
constatazione che abbiamo fatto sulla realtà culturale della nostra
città, sulla opportunità di dotare a città di Aosta di strutture
che siano le più idonee possibili, al fine di dare la possibilità
al capoluogo regionale di fare quel salto di qualità nell'offerta
dei servizi, anche di quelli di tipo culturale, che serva a farlo
diventare quello che tutte le forze politiche hanno più volte
auspicato: la vera capitale della nostra Regione.
Negli ultimi anni l'Amministrazione regionale nel suo complesso
ha operato nel settore culturale con estrema sagacia, le iniziative
che sono state portate avanti hanno avuto il pregio della qualità,
hanno avuto il pregio di coinvolgere strati di popolazione sempre
più vasti e consistenti. Il discorso vale per le manifestazioni
organizzate sia dall'Assessorato alla Cultura sia dallo Assessorato
al Turismo e Beni Culturali, senza tralasciare, e qui lo voglio
sottolineare, anche se non è un fatto strettamente istituzionale,
le iniziative che la Presidenza del Consiglio ha voluto ugualmente
assumere. Direi che questo pacchetto (mi si passi l'espressione) di
fermenti e di proposte culturali che sono state portate avanti con
un taglio diverso, hanno fatto capire che quella cosiddetta fame di
cultura, di cui parlo nella relazione, non è un elemento fittizio,
ma reale. Credo che a Regione abbia fatto bene ad impostare questo
discorso, anche in previsione di una possibile trasformazione della
economia cittadina da prettamente industriale e assetata sulla
presenza dello stabilimento siderurgico della COGNE, ad una
economia di tipo diverso, turistico. Sappiamo quanto i fattori di
ordine culturale possano incidere su altri fattori, di ordine
turistico, e credo che stagione teatrale come quella che si è
svolta durante l'estate, con la presentazione di complessi
orchestrali di tutto prestigio, sia servita a rilanciare il nome di
Aosta non solo nel contesto nazionale, ma anche in quello
internazionale.
Il limite di tutto il discorso sta nella mancanza di una
struttura che sia adeguata ad ospitare manifestazioni di questo
tipo, e a tale proposito riporto l'osservazione di un illustre
studioso, che è consulente dell'Assessorato al Turismo, per quanto
riguarda le manifestazioni di tipo musicale. Il prof. Bassi, in una
intervista recente, ha detto che a grossa carenza che esiste in
questo momento per organizzare ad Aosta manifestazioni di un certo
prestigio, è individuabile nella mancanza di una idonea struttura
teatrale. Ha portato a questo proposito l'esempio, che è stato
sotto gli occhi di tutti, di un complesso musicale come l'orchestra
di Mosca, il quale per un capriccio del tempo ha dovuto esibirsi
nel teatro Giacosa a ranghi ridotti, in quanto gli orchestrali non
potevano essere ospitati sul palcoscenico.
Questo è un dato di fatto sintomatico che forse ha fatto fare a
voce alta quella riflessione al prof. Bassi.
Credo che tutta questa serie di elementi che ho cercato di
esplicitare, possano portare ala considerazione che dire di no ad
una opportunità che vogliamo offrire alla città di Aosta sia un
grosso errore; questo perchè non intendiamo nè prevaricare
l'autonomia del Comune di Aosta, con il quale abbiamo avuto un
contatto seppure informale a livello di Sindaco, nè tantomeno
l'autonomia della Giunta regionale perchè sarebbe stato sciocco ed
inopportuno che un Gruppo consiliare venisse qui proponendo un
certo tipo di teatro. Riteniamo che, sia la localizzazione della
struttura sia il come realizzare la struttura sia compito e frutto
di un accordo che debba nascere fra l'Amministrazione regionale e
l'Amministrazione comunale di Aosta, dato per scontato che la
presenza di un teatro ad uso polivalente è diventata indispensabile
sia per incentivare a vocazione turistica del Comune capoluogo, sia
per quei risvolti di carattere economico che la presenza di un
teatro può avere nel contesto cittadino.
Ritengo che lo stanziare cinque miliardi per far sì che questi
rimangano accantonati, nel senso che si possa procedere, appena
sarà stata individuata l'area, alla impostazione del problema sul
piano progettuale e sul piano eventuale della realizzazione, sia un
dato di fatto estremamente positivo. Ma questo non per rivendicare
dei meriti in quanto il Gruppo socialista ha proposto questa
iniziativa legislativa, ma piuttosto per prendere atto di una
realtà che esiste, che è quella che è, e di fronte alla quale non
ho sentito in Commissione pareri contrari se non per motivi di
opportunità.
Credo che l'opportunità in questo caso non sia rivendicabile da
parte di un gruppo politico, ma da parte dell'intero Consiglio
regionale.
Voglio spendere una parola a questo proposito perchè ricordo una
sollecitazione, nel corso di una discussione del bilancio di due
anni fa, fatta dal Presidente della Giunta regionale, sulla
esigenza di un diverso rapporto fra maggioranza ed opposizione,
sulla esigenza che, in una situazione anche di un certo tipo, la
maggioranza fosse più permeabile a quelle che sono le istanze della
minoranza, e la minoranza diventasse di converso più
propositiva.
Ricordandoci di questo suggerimento, abbiamo cercato di portare
un nostro modesto apporto di tipo propositivo, alla attenzione
della maggioranza, lasciando tutta la possibilità di manovra alle
forze che siedono in Giunta, sia nello ambito della Giunta
regionale sia nello ambito della Giunta comunale, per assumere
quelle che saranno le decisioni definitive.
Mi sono reso conto che questo discorso è profondamente sentito
dalla popolazione aostana, direi anzi valdostana, e riprendo quanto
diceva stamani l'Assessore Perrin, rispondendo ad una interpellanza
sull'arena e sulla Bataille des Reines. Abbiamo visto, per una
manifestazione specifica quale la bataille, ma potrebbe essere una
manifestazione di altro tipo, ad esempio un concerto rock, quanto
sia importante la presenza di una struttura; ottomila spettatori si
sono mobilitati anche perchè hanno trovato la possibilità di essere
collocati in maniera tale da vedere uno spettacolo in tutta
tranquillità. Se non ci fosse stata l'arena, probabilmente avremmo
registrato una affluenza di pubblico più limitata, perchè mancava a
struttura idonea ad ospitare spettatori in misura maggiore. Questo
riferimento non è casuale, perchè se è stato utile costruire una
arena del genere, anche quella polivalente, è poi difficile dire no
alla costruzione di un teatro che serve ad ospitare altre
manifestazioni, di altro genere culturale, che però hanno la
possibilità di far crescere non solo la collettività aostana, ma
l'intera popolazione valdostana.
Voglio fare una ultima notazione che riguarda a posizione della
nostra città, che è baricentrica rispetto a interessi di tipo
culturale che possono anche essere individuati in zone limitrofe
della Francia e della Svizzera.
Una grande stagione teatrale, una grande stagione musicale, sono
certo porterebbero fasce consistenti di spettatori provenienti
dalla vicina Svizzera (per andare a Ginevra si impiega un'ora e
mezza in macchina, lo stesso tempo per andare al Regio di Torino),
e dalla vicina Francia.
La caratterizzazione in senso culturale della nostra città
darebbe anche un altro respiro a quelle che sono le aspettative di
tipo urbanistico che la città di Aosta sta maturando, in accordo
con la Regione, proprio in questi giorni.
Perchè farci sfuggire una occasione? Perchè voler dire
aprioristicamente di no ad una iniziativa che lascia totali margini
di manovra sia alla Giunta regionale che alla Giunta comunale di
Aosta, e far ricadere una proposta della minoranza, presentata in
termini corretti, nel dimenticatoio per obbedire ad un gioco delle
parti, secondo cui io propongo, tu respingi?
Da parte dell'opposizione, anche di quella socialista, in più
occasioni si è dato il parere favorevole ad iniziative della
Giunta, ma non perchè erano proposte della Giunta, ma perchè
andavano nel senso di soddisfare interessi ed aspettative della
comunità valdostana. Credo che questo sia il compito che si
attribuisce in democrazia a coloro cui competono responsabilità di
governo e sia altrettanto il compito che spetta a coloro che
siedono all'opposizione.
Dissi, nel discorso di apertura di questa legislatura, che la
nostra non sarebbe stata una opposizione crudele, nè disperata, e
lo abbiamo dimostrato. la nostra è stata anche una opposizione di
proposta, e questo disegno di legge non è altro che la riprova e la
conferma di questa nostra impostazione.
In Commissione sono rimasto perplesso dei pareri espressi, ho
visto che è cambiato il sistema del pronunciamento della
Commissione in quanto adesso si adotta il sistema di dare parere
favorevole, o parere contrario; quando i pareri erano più
personalizzati, ho visto alcune difficoltà a dire di no o a dire un
"ni" a questa proposta. Ho avuto la netta impressione che questa
proposta di legge non fosse accettabile perchè proveniva da una
determinata parte politica o perlomeno dai banchi dell'opposizione.
I Consiglieri Ricco e Pollicini - leggo testualmente -
"pur
concordando in linea di principio sulla necessità di una struttura
polivalente, propongono preliminarmente la costituzione di un
gruppo di lavoro di nomina consiliare incaricato della
localizzazione e del ruolo di tale struttura".
Siamo un po'
nella logica della Commissione, e dicevo stamattina che quando si
vuole insabbiare un problema si trova la scappatoia della
Commissione.
Il Consigliere Stévenin invece dà
"parere contrario perchè
pur concordando con l'esigenza di una struttura del genere ritiene
superflua l'iniziativa",
e questo parere dimostra estremo
imbarazzo nell'esprimere la propria opinione. Infatti il
Consigliere Stévenin dice di concordare con la esigenza di questa
struttura, ma di ritenere superflua l'iniziativa; c'è un po' di
contraddizione in termini, come direbbero i giuristi.
Ho notato anche l'imbarazzo di altri Consiglieri che in una
Commissione hanno dato un parere, nell'altra Commissione ne hanno
dato uno diverso.
Il Consigliere De Grandis ha dato parere in linea di massima
favorevole, con riserva di presentare emendamenti nel corso del
dibattito consiliare. Poi si è "emendato" perchè nella prima
Commissione ha dato parere contrario.
Questo sta a testimoniare quel legittimo imbarazzo che ognuno di
noi ha provato di fronte alla esigenza di doversi esprimere
pubblicamente. Dire di no ad un teatro va nella direzione contraria
per quelle considerazioni che ho fatto; dire di no ad una proposta
di legge proveniente dalla minoranza, che propone una cosa
abbastanza utile, è anche difficile.
A dimostrazione che questo del teatro era un elemento non avulso
dal contesto cittadino e regionale, abbiamo cercato di sopportare
la nostra proposta di legge con una iniziativa di raccolta di
firme, e devo dire che in pochi giorni abbiamo raccolto 2200 firme,
che deposito alla Presidenza. Abbiamo toccato con mano che cosa
significa tutto sommato voler dotare di una struttura di questo
tipo la nostra città di Aosta; i cittadini sono favorevoli a questo
discorso, che fra l'altro è in linea con quanto l'Amministrazione
regionale ha proposto in questi ultimi quattro anni, con un impegno
finanziario per quanto riguarda il complesso degli Assessorati che
credo assommi a varie centinaia di milioni. Questo è un dato di
fatto positivo che vogliamo sottolineare ancora, però sarebbe
sciocco che si perdesse questa opportunità se, dopo aver
sollecitato la pubblica opinione ad essere attenta a fatti e ad
avvenimenti culturali, non le si desse poi la possibilità di veder
realizzati quegli stessi fatti e avvenimenti culturali in una sede
idonea quale può essere un teatro ad uso polivalente.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN (U.V.) -
Les observations qui ont été faites
sur l'exigence de l'auditorium, ont été l'objet, dans es diverses
Commissions, de certaines prises de position, dont je voudrais
expliquer les raisons.
Ce n'est pas un mystère que face aux différentes exigences de la
Commune d'Aoste il y ait la nécessité de prévoir toute une série
d'infrastructures, parmi lesquelles il y a aussi l'auditorium.
En même temps il y a eu une rencontre avec la Commune d'Aoste,
au cours de laquelle on nous a reproché que trop souvent
l'Administration régionale s'insère avec des initiatives concernant
la Commune d'Aoste sans qu'il ait une modification du plan
d'aménagement.
J'ai voulu souligner cet aspect pour dire qu'on partage cette
initiative, mais on avait choisi d'avoir avec la Commune d'Aoste
une autre attitude: étant donné qu'on a financé la Commune d'Aoste
pour avoir un plan d'aménagement différent, et à propos de
l'auditorium on a étudié le système de l'insérer dans une zone qui
prévoit le déplacement d'une infrastructure d'un certain type, on a
cru que c'était indispensable d'avoir au moins un pourparler avec
la Commune, qui soit conséquent à une délibération de la Commune
d'Aoste, et par la suite une intervention de l'Administration
régionale sur certaines infrastructures.
Je ne veux pas entrer dans les détails de ce rapport, que
plusieurs Conseillers connaissent, mais en ce qui nous concerne,
l'attitude à tenir face à ce problème peut être la suivante: nous
demandons que le projet soit retiré pour les raisons que je viens
de dire; en cas contraire l'attitude de la part des forces de la
majorité ne sera pas contraire pour le fait que le projet a été
présenté de la part d'une force politique plutôt que d'une autre,
mais on demanderais d'avoir préalablement au moins le temps de
savoir quel est l'avis de la Commune d'Aoste vis-à-vis de toute une
série de problèmes qui ont été présentés à la Commune même.
Je voudrais rappeler qu'il y a eu des initiatives dans ces
derniers temps de la part de l'Administration régionale, et une
initiative sur laquelle il y avait eu des difficultés, a été le
réaménagement de la ex "casa dipendenti", qui devait devenir le
siège de l'Instruction Publique. On avait décidé de ne pas
intervenir pour l'instant, pour qu'il y ait la possibilité de
discuter avec la Commune d'Aoste sur la destination de cette
zone.
C'est pour ces raisons qu'on demande pour l'instant de retirer
ce projet de loi, en considération d'un choix fait en collaboration
avec la Commune d'avoir une étude préalable, comprenant, à côté de
la construction de l'auditorium, le problème du parking, de la
circulation etc.. Donc on n'est pas contraire à ce projet, mais ce
serait quand même souhaitable qu'il y ait la possibilité de
déplacer le moment de l'intervention financière.
Voilà les raisons pour lesquelles je demande à M. Torrione de
retirer le projet de loi, autrement on devra tenir une attitude
cohérente à celle qui a été déjà exprimée.
PRESIDENTE:
Ha chiesto di parare il Consigliere Torrione,
ne ha facoltà.
TORRIONE (P.S.I.) -
Avevo precisato prima che non
volevamo essere invadenti nè nei confronti della Giunta regionale,
nè tantomeno nei confronti del Comune di Aosta.
Questa è una legge di tipo esclusivamente finanziario, perchè
non dice assolutamente niente, se non un impegno finanziario.
Se il Presidente vuole una cosiddetta moratoria per consentire
che questi contatti vadano avanti, non abbiamo niente in contrario.
Ci rendiamo conto che una fase di tipo urbanistico nuovo si è
aperta al Comune di Aosta e possiamo condividere che si
approfondiscano alcuni aspetti. Non abbiamo niente in contrario a
sospendere l'esame di questo disegno di legge, purchè non sia un
rinvio sine die; fra un mese e mezzo chiederemo a che punto sono le
trattative, ed eventualmente lo riporteremo in Consiglio. Questo
vuole essere la dimostrazione del recepimento da parte nostra delle
dichiarazioni che ha fatto il Presidente, di una attitudine che non
è quella di volere ad ogni costo prevaricare, se mai prevaricazione
potesse esserci su un argomento del genere, nè le competenze della
Giunta comunale nè le competenze della Giunta regionale.
PRESIDENTE:
Ha chiesto di parlare il Consigliere
Stévenin, ne ha facoltà.
STEVENIN (U.V.) -
Mi corre l'obbligo di prendere a parola
più che altro per fatto personale, perchè l'interpretazione data
dal Consigliere Torrione non corrisponde a quella che è stata a
verità, cioè a quanto si è discusso allo interno della
Commissione.
Avevo parlato di "una struttura del genere" perchè anche la
stessa parola teatro era in discussione; si pensava più ad un
auditorium o ad una struttura che potesse in qualche modo essere
anche polifunzionale.
Per quanto riguarda poi il ritenere "superflua l'iniziativa", il
significato era chiaro, ed ho spiegato in quella occasione che da
anni ormai si discuteva in Valle d'Aosta della esigenza di un
auditorium, che trattative erano in corso - e credo che ci sia una
documentazione abbastanza consistente alla Presidenza della Giunta
su delle trattative fra RAI e Regione per la creazione di un
auditorium là dove c'era il Cinema Luce - e che il problema era la
sua collocazione.
Oggi il Consigliere Torrione sottopone al Consiglio una proposta
che consiste in un disegno di legge di un finanziamento, senza
precisare dove, come e quando. Tale proposta ritengo sia una
iniziativa superflua, in quanto questo era lo spirito con cui da
anni si lavorava per realizzare una struttura di questo genere, e
soprattutto si discuteva per definire dove andarla a creare. Il
problema del finanziamento, rispetto poi alla scelta, è
ininfluente.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE (P.S.I.) -
Per fatto personale. Ho letto un
parere, a cui ognuno può dare l'interpretazione che più ritiene
opportuna.
STEVENIN (U.V.) - (fuori microfono)
... il Consigliere
Torrione era presente in Commissione, e fa il furbo....
TORRIONE (P.S.I.) -
Allora faccio tanto il furbo, e il
Consigliere Stévenin quello che ha detto in questa aula se lo va
poi a rileggere, perchè avevo ragione io. È lui che vuole fare il
furbo, perchè ha esattamente l'abito mentale di chi dice: "questo
lo propone il Consigliere Torrione che vuole fare della demagogia,
e siccome noi siamo più furbi e sono trent'anni che lo abbiamo
proposto, è inutile che lo venga a riproporre lui". Questo è il
senso delle parole del Consigliere Stévenin, e questo sta a
dimostrare che quel discorso che faceva il Presidente della Giunta
sul confronto fra maggioranza e opposizione, in alcuni Consiglieri
non è ancora penetrato.
Quanto alla RAI, dichiaro qui che essa non ha più alcuna
intenzione di costruire un auditorium ad Aosta, perchè la testata
di RAI 3 è una testata di tipo nazionale, e al massimo qui
costruirà una sede.
Allora, quando si viene in Consiglio, prima si esprimono i
pareri in italiano o in francese corretto per non far sorgere
equivoci, poi, quando si vuole replicare, non ci si dà la zappa sui
piedi, come ha fatto oggi il Consigliere Stévenin.
Concludo pregando il Consigliere Stévenin di andarsi a rileggere
il parere che ha dato in Commissione e l'intervento che ha fatto
oggi in aula, dopo di che vediamo se voglio fare il furbo io o se è
poco furbo lui.
PRESIDENTE:
Ha chiesto di parlare il Consigliere
Stévenin, per fatto personale, ne ha facoltà.
STEVENIN (U.V.) -
Voglio ancora una volta ribadire che in
occasione della riunione della Commissione, ho espresso esattamente
lo stesso pensiero espresso in questa aula, cioè che chi fa il
furbo ancora una volta è il Consigliere Torrione, che si basa su
una resocontazione che non riporta tutto quanto ho detto in
occasione della riunione. Comunque lui, essendo stato presente, se
non volesse fare il furbo come vuole fare, saprebbe benissimo che
ho espresso un giudizio preciso, dicendo che ero favorevole alla
iniziativa, che su questa iniziativa da anni si stava operando e
che c'erano dei contatti a livello comunale. Ma ho detto anche di
più: sapendo che questa cosa stava andando avanti perchè il suo
partito è presente in maggioranza al Comune di Aosta, se n'è
servito per fare un exploit elettorale, chiaramente.
PRESENTE:
Ha chiesto di parlare il Consigliere Torrione
per fatto personale, ne ha facoltà.
TORRIONE (U.V.) -
Intanto devo precisare una cosa: il
Consigliere Stévenin in mia presenza ha dettato il suo parere.
Altrimenti si rischia di andare ad accusare dei funzionari che non
hanno nessuna responsabilità, ma che anzi erano molto attenti sotto
questo aspetto, perchè erano già successi inconvenienti con coloro
che avevano espresso dei pareri, quindi hanno richiesto la
dettatura.
Ho solo messo in luce alcune incongruenze della posizione del
Consigliere Stévenin che egli ha confermato ulteriormente con la
sua ultima replica. E se questa è la mentalità in questa aula, vuol
dire che il confronto vola molto basso.
PRESIDENTE:
I Consiglieri proponenti hanno accettato che
si rinvii la trattazione della proposta di legge all'ultimo
Consiglio di dicembre.
