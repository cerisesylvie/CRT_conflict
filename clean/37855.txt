Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.
NOMINE E INCARICHI DI CONSULENZA E SPECIALI
Nomine



Oggetto del Consiglio n. 1517 del 20 ottobre 2015 - Resoconto
OGGETTO N. 1517/XIV - Interpellanza: "Notizie in merito alla
questione dell'illegittimità della nomina del dottor Ardissone
quale Direttore generale dell'Azienda USL".
Président
- La parole au collègue Laurent Viérin.
Viérin L. (UVP)
- Merci Monsieur le Président.
Torniamo su un argomento, Assessore Fosson...ah, Presidente,
della famosa nomina del dottor Ardissone a Direttore dell'azienda,
un tema che avevamo affrontato qui in aula già mesi fa, per non
dire qualche...ormai più di un anno fa e che in parte poi è stata
superata da una nuova ricollocazione del dottor Ardissone fuori dai
confini regionali, ma che noi vorremmo riportare all'attenzione di
questo Consiglio per il semplice motivo che ci eravamo lasciati in
quest'aula ricordando la nomina, che, a nostro modesto parere, era
una nomina illegittima che era stata anche citata come caso
dall'Autorità nazionale anticorruzione, nella giurisprudenza e nei
siti che citavano la non conferibilità degli incarichi. Ci era
stato risposto che c'era una corrispondenza con quest'Autorità da
parte delle strutture regionali, ad oggi noi non abbiamo più avuto
notizie e chiediamo semplicemente: "a che punto sia la vicenda e
quale sia stata l'interpretazione data dall'Autorità anticorruzione
in merito a questa vicenda..." se ci sono state delle
corrispondenze ufficiali e "
quali siano gli intendimenti
dell'Amministrazione in merito ad eventuali responsabilità...
"
o comunque legittimità degli atti, se l'Autorità avesse mai
comunicato che quella era una nomina illegittima, quegli atti che
sono stati assunti da una persona nominata in modo illegittimo come
si porrebbero. Anche perché di recente (nel mese di settembre)
abbiamo avuto notizia che l'Autorità nazionale anticorruzione
addirittura per una nomina illegittima ha chiesto la sospensione di
Zingaretti e quindi è una cosa che non è che avevamo sollevato così
senza cognizione di causa. Era un fatto che noi ritenevamo così
grave, inteso come anche giurisprudenza e come interpretazione e
che nella nostra preoccupazione avrebbe potuto creare dei problemi
per una nomina di chi non aveva i titoli essendo citato addirittura
come caso di nomina illegittima da parte dell'Autorità nazionale
anticorruzione. La nostra oggi quindi è una richiesta per sapere a
che punto è la questione. Grazie.
Président
- La parole au Président de la Région.
Rollandin (UV) -
Sì, grazie Presidente.
Credo sia corretto avere un'informativa su quello che è stato un
passaggio delicato relativo alla questione della nomina a suo tempo
fatta del dottor Ardissone. Precisando che l'ANAC non ha il potere
di sospendere il Presidente della Regione, che nel caso citato
nelle premesse dell'interpellanza...l'ANAC nell'ambito delle
proprie funzioni precettive di vigilanza...queste sono le
funzioni...e non come nel caso dell'USL della Valle d'Aosta, in
funzione consultiva, questa era addirittura funzione
consultiva...ha demandato al Responsabile anticorruzione della
Regione Lazio l'accertamento della responsabilità del Presidente
della Regione, l'eventuale sanzione...dell'interdizione di
conferire incarichi per tre mesi. Qui credo che poi lei abbia
seguito le varie situazioni che sono piuttosto differenziate dal
Presidente della Calabria, il Presidente Zingaretti...appunto
Zingaretti doveva essere sospeso...hanno trasmesso la posizione
ANAC al Responsabile anticorruzione della Regione, che ha ritenuto
che non doveva essere sospeso e quindi Zingaretti non è stato
sospeso: questo per dire che su questi temi è molto difficile
regolarsi.
Premesso che, come la stessa ANAC ha più volte segnalato, questa
norma sanzionatoria è fonte di numerosi e complessi problemi
interpretativi, è notizia di qualche giorno fa che il procedimento
è stato archiviato e la sanzione, sempre per quanto riguarda
l'atto, non è stata comminata al Presidente del Lazio. Per quanto
riguarda le domande poste a seguito della nomina del dottor
Ardissone a Direttore generale dell'Azienda sanitaria di Ciriè, di
Chivasso e Ivrea, è venuto meno l'interesse di revisione
dell'orientamento dell'ANAC del gennaio scorso e conseguentemente
l'obbligo di pronunciamento da parte dell'ANAC, che in effetti
nulla ha più rilevato sull'incarico del Direttore generale
dell'Azienda sanitaria della Valle d'Aosta. Non abbiamo quindi
conseguentemente analizzato il problema dei provvedimenti che erano
stati presi dal dottor Ardissone, in quanto la questione si è
chiusa con questa nota. Credo che sicuramente...ecco, quello che
voglio dire è che su questa tematica ci sarà ancora un dibattito
anche a livello di conferenza, perché oggettivamente c'è la
difficoltà di capire chi e come alla fine deve essere oggetto del
provvedimento nel caso in cui la decisione non sia confortata o
seguita nel modo giusto nell'iter procedurale, quello che ho appena
detto del Presidente Zingaretti la dice lunga. Queste sono quindi
le notizie riferite alle domande che lei ha posto. Grazie.
Président -
La parole au Conseiller Laurent Viérin.
Viérin L. (UVP) -
Sì, noi avevamo semplicemente citato la
questione Cantone-Zingaretti per sottolineare il fatto che, anche
se le disposizioni sono fumose, anche se c'è un'evoluzione
normativa a livello nazionale, nel momento in cui il dottor
Ardissone è stato nominato non aveva i titoli per essere nominato
e, da un punto di vista politico, l'avevamo fatto rilevare
all'Assessore Fosson all'epoca. Noi, a fronte di diverse richieste
e disponibilità che c'erano in un bando per andare a ricoprire il
ruolo di Direttore generale, avevamo semplicemente chiesto la
trasparenza, anche per una logica, al di là delle scelte politiche,
di trasparenza nella scelta di persone che hanno i titoli e di
altre che non ce l'hanno e subito ci era stato risposto che non era
così, dopodiché addirittura questo caso viene citato dall'Autorità
nazionale su un sito, e non è che ci avesse fatto piacere avere
ragione. Oggi però ci preoccupava sapere, soprattutto viste le
importanti...le delibere anche esose che vengono assunte
nell'Azienda, se quelle decisioni che erano state assunte, da
nomine a spese, erano atti legittimi o illegittimi. Non si ritiene
di verificare questa cosa...al di là dell'Autorità, ci sono delle
scelte amministrative...ecco, un po' di prudenza quando ci sono le
nomine e soprattutto per tutti gli atti conseguenti noi la
consigliamo.
Al di là di questo, però non era questa la questione: la
questione era per chiudere una vicenda che avevamo lasciato a metà
qui in Consiglio e l'invito è soprattutto nell'ambito sanitario e
attraverso l'azienda, con tutta la riforma che sta avvenendo a
livello nazionale, i tagli sulla sanità e i costi standard,
piuttosto che le ultime riunioni che ci sono state con i Presidenti
e con gli Assessori competenti per chiedere ancora di
razionalizzare queste realtà...che ci sia la massima trasparenza in
capo a chi va a gestire pezzi importanti dell'Amministrazione come
questi. È chiaro quindi che noi qui non facciamo, al di là della
politica, processi alle intenzioni, soprattutto non siamo la
giustizia amministrativa e contabile, ci mancherebbe, però se al
momento in cui questo fatto è stato portato all'attenzione di
questo Consiglio ci fosse stata una revoca della delibera di
nomina, invece che una miracolosa migrazione fuori dai nostri
confini, di chi non aveva alla fine i titoli, cercando di salvare
capra e cavoli, forse sarebbe stato un po' più utile. Al di là
delle persone, noi non ne abbiamo fatto una questione di competenze
di persone, anzi, ma sarebbe stato più utile e soprattutto avrebbe
creato un clima più sereno all'interno dell'azienda, che poi si è
dovuto riparare attraverso questa "soluzione taccone", che in parte
proviene da qui, in parte sicuramente è fattore esterno, è agente
esterno, ma che sicuramente ha rischiato di portare la Valle
d'Aosta alla ribalta delle nomine non trasparenti proprio perché la
scelta era stata sbagliata. Grazie.
Président
- Merci. Punto 34 all'ordine del giorno.
