Classificazione
ASSISTENZA SANITARIA E OSPEDALIERA
Personale medico e paramedico



Oggetto del Consiglio n. 158 del 4 ottobre 2018 - Resoconto
OGGETTO N. 158/XV - Approvazione di mozione: "Impegno per
ripristinare lo staff medico presso il reparto di
Psichiatria".
Fosson (Presidente)
La parola alla consigliera Russo per
l'illustrazione del punto 36 all'ordine del giorno.
Russo (M5S) -
Vorrei iniziare l'illustrazione di questa
importante mozione con un dato: l'Organizzazione mondiale della
sanità ha presentato dei dati allarmanti sulla condizione di
disagio psichico di cui si parla molto poco; nel 2020 la malattia
depressiva sarà la seconda causa d'invalidità e mortalità dopo
l'infarto del miocardio, significa cioè che tra qualche anno il 20
percento della popolazione sarà depresso. Questo dato avrà
importanti risvolti anche sul piano del costo sanitario di tale
patologia.
L'Organizzazione mondiale della sanità parla di tutela della
salute fisica e psichica della persona; mentre tutti noi abbiamo
ben chiaro cosa sia o non sia la salute fisica, perché lo
sperimentiamo personalmente, le idee sono più confuse per ciò che
riguarda la salute mentale. La salute è uno stato di completo
benessere fisico, mentale e sociale e non semplice assenza di
malattia o d'infermità, la salute mentale è parte integrante della
salute. I determinanti della salute mentale e dei disturbi mentali
includono non solo attributi individuali, quali la capacità di
gestire i propri pensieri, le proprie emozioni e i propri
comportamenti nella relazione con gli altri, ma anche fattori
sociali, culturali, economici, politici e ambientali.
Alcuni dati. Le persone con disturbi mentali sperimentano tassi
di disabilità e di mortalità notevolmente più elevati rispetto alla
media, per esempio persone con depressione maggiore (schizofrenia)
rispetto al resto della popolazione hanno una possibilità del 40/60
percento maggiore di morte prematura e di suicidio. Spesso i
disturbi mentali influiscono su altre malattie come il cancro, le
malattie cardiovascolari e le infezioni da HIV (AIDS) e sono a loro
volta influenzati da queste. Stando così le cose il concetto di
stigma è inconcepibile; chiunque di noi dovrà in qualche modo
confrontarsi con situazioni anche familiari di depressione senza
condannarle, ma cercando le migliori strategie per risolverle. In
Italia è stata promulgata una legge, la legge n. 180, che tutti i
servizi di salute mentale al mondo hanno cercato d'imitare, essa
afferma che la sofferenza mentale si cura lì dove nasce, dentro il
territorio e dentro le famiglie. Diminuire le prestazioni
ambulatoriali sul territorio e chiudere i servizi territoriali
significa non offrire a una persona sofferente la possibilità di
potersi curare adeguatamente, tornando quindi a una mentalità
manicomiale e di ghettizzazione che predominava in Italia fino agli
anni Settanta. Molte Regioni italiane, l'Emilia-Romagna, la
Toscana, la Lombardia e le Marche, stanno ampliando il bacino
territoriale di ambulatori per potenziare e intercettare le
richieste di sofferenza mentale in modo da attuare anche programmi
di prevenzione, aspetto prioritario in cui investire anche in
quest'ambito in questo momento preciso.
Quindi, arrivando all'oggetto della nostra mozione: "ricordato
che, come previsto dalla nostra legge regionale del 2000, il
Dipartimento di salute mentale deve operare al fine di: prevenire
situazioni di disagio, assicurare la risposta a tutte le situazioni
di disturbo mentale, garantire la continuità di assistenza,
sostenere i nuclei familiari, promuovere i rapporti con il
territorio e a queste finalità si aggiungono quelle di ricerca e
attività scientifica che sono sostanziali in questo ambito; preso
atto che, come dichiarato nel Rapporto di salute mentale dell'anno
2016, effettuato dal Ministero della salute, la tutela della salute
mentale ha assunto negli ultimi anni un ruolo centrale nella
programmazione degli interventi sociosanitari in tutti i Paesi
industrializzati, con riferimento alle indicazioni
dell'Organizzazione mondiale della sanità che ne ha sottolineato il
peso crescente in termini di onere della malattia; constatato che
esclusivamente personale medico formato, motivato e adeguato dal
punto di vista del rapporto numerico rispetto al numero di pazienti
in carico può garantire l'impegno nel raggiungimento degli
obiettivi sopraelencati ? li abbiamo scritti noi nella nostra legge
? nel corso dell'intero anno 2017 ci sono stati circa trecento
ricoveri in regime ordinario, mentre solo nel primo semestre del
2018 sono state già effettuate circa trecentouno prestazioni.
Attualmente nello
staff
del reparto di psichiatria sono
previsti nove dirigenti medici e tre dirigenti psicologi, ma sono
in forza a oggi sei dirigenti medici, quindi tre in meno. Il
Consiglio regionale impegna la Giunta regionale a: illustrare le
cause che hanno determinato l'attuale situazione del numero di
dirigenti medici inferiori di tre unità, rispetto a quanto previsto
e dichiarato anche nel sito della nostra Regione, e di trovare una
soluzione entro tre mesi al problema sopra esposto".
Presidente -
La parola all'assessore Certan.
Certan (ALPE) -
Le cause che hanno determinato l'attuale
situazione del numero dei dirigenti medici sono da ricondurre a una
pluralità di fattori; in generale va detto che questa specialità,
come altre, soffre, anche a livello nazionale, di una carenza di
nuovi specialisti indotta dalla reiterazione, riduzione del
chiamiamolo "numero chiuso" all'accesso delle scuole di specialità
determinate dal Ministero della salute. A ciò si è aggiunta
un'errata programmazione dei concorsi richiesti dall'azienda USL
alla Regione (che approva il piano delle assunzioni) nel periodo
tra il 2014 e il 2016, quando erano già note le condizioni che
avrebbero portato al pensionamento di ben quattro unità di
personale di quel periodo, perché, se è vero che i trasferimenti è
difficile prevederli, i pensionamenti è più facile poterli
programmare. Tutto ciò si aggrava nel momento in cui anche solo una
risorsa decida per motivi personali, familiari di seguire percorsi
professionali diversi, come trasferirsi in altri territori o
accedere alla libera professione. Nel corso del 2017 è stata
richiesta l'assunzione mediante concorso di due specialisti,
successivamente approvata dalla Regione, ma ciò si è rivelato
insufficiente, in termini di tempi, per assolvere alle carenze di
organico che si sono verificate. Sono stati attivati quindi tutti
gli strumenti, anche alternativi al concorso pubblico, previsti per
la copertura di
turnover
(mobilità interregionale, avvisi a
tempo determinato, avvisi per incarichi in regime di libera
professione) che non hanno avuto l'esito sperato: giungere a un
numero congruo di dirigenti medici. L'Azienda sta procedendo ?
oltre che con la pubblicazione a breve di un ulteriore avviso a
tempo determinato ? con la proposta di attivazione di una
convenzione con le ASL confinanti (Torino e Biella) per colmare
temporaneamente il fabbisogno di settantasei ore settimanali di
psichiatri presso i nostri servizi, i quali svolgerebbero ore di
urgenza favorendo così una continuità terapeutica degli psichiatri
presenti, che non verrebbero gravati di turni notturni o festivi.
Il concorso pubblico di cui sopra sarà bandito nell'estate
prossima, a seguito dell'acquisizione delle nuove specializzazioni
previste nel luglio 2019. La specializzazione finisce a luglio
2019, quindi solo in quel momento ha un senso aprire di nuovo un
concorso per i tempi indeterminati.
Ciò premesso, per quanto riguarda in particolare la mozione che
condividiamo e che credo sia ragionevolmente anche motivata ? pur
rilevando che nelle premesse del testo della mozione si confondono
le quantità di prestazioni con quelle dei ricoveri, che sono di
fatto due cose diverse, quindi non si può dire che lo scorso anno
erano mi pare trecento ricoveri e quest'anno siamo già a
trecentouno prestazioni ?, condivido l'esigenza che l'Azienda USL
provveda a mettere in atto nei tempi più brevi possibili le
soluzioni richieste e che ne dia conto all'Assessorato competente
e, per il suo tramite, naturalmente, alla Commissione e al
Consiglio regionale.
Noi saremmo per accogliere questa mozione chiedendo se sia
possibile modificare l'impegnativa lasciando un solo punto. Il
primo, "illustrare le cause" bene o male le abbiamo illustrate e le
abbiamo condivise, lascerei lo
step
dei tre mesi in questo
senso: "riferire alla Commissione competente gli esiti dei
provvedimenti assunti dall'azienda USL nei tre mesi successivi alla
presente mozione". Quindi da adesso nei prossimi mesi, per la fine
dell'anno, avere un ritorno sugli esiti dei provvedimenti che
prenderà USL in questo periodo, un ritorno in Commissione, affinché
tutto il Consiglio regionale possa essere messo a conoscenza.
Se siete d'accordo noi modificheremmo l'impegnativa in questi
termini, e quindi ci prendiamo l'impegno, sapendo che per il
concorso a tempo indeterminato dobbiamo aspettare l'estate 2019 per
avere il termine della specialistica, ma le mobilità, i tempi
determinati e altre opzioni le stanno vagliando, chiederei
all'Azienda di venire a relazionare in Commissione da qui alla fine
dell'anno. Se va bene, se lo concordate, lascerei il testo.
Presidente -
La parola alla consigliera Minelli.
Minelli (IC) -
Solo a integrazione di una premessa che
non è nella mozione, perché è qualche cosa a cui abbiamo potuto
fare riferimento in un secondo tempo. Oltre a tutto quanto è stato
illustrato dalla collega Russo, mi permetto di aggiungere un'altra
osservazione. La situazione, così come si prospetta attualmente, è
una situazione grave ? evidenziata da alcune segnalazioni che
pervenutemi, ma che non ho avuto il tempo di verificare esattamente
e quindi non so se sto dicendo una cosa che corrisponde esattamente
alla realtà, ma credo di sì ? questa carenza comporta il rischio
che questo disagio dovuto alla carenza di medici vada a riversarsi
anche sulla situazione degli ambulatori territoriali, perché in
questo momento funzionano degli ambulatori territoriali,
settimanali o bisettimanali, in varie parti della Valle. Ho
presente la situazione del poliambulatorio di Donnas dove c'è uno
psichiatra due volte alla settimana. Quindi con una difficoltà ad
avere un organico che soddisfi tutte le richieste, temo ci sia il
rischio che anche sugli ambulatori territoriali ci possa essere
comunque una contrazione.
L'altra aspetto che non ho verificato, ma a cui ci tengo, visto
che la discussione è su questo tema, contempla che, nel caso in cui
ci si debba rivolgere esclusivamente agli ambulatori di psichiatria
dell'ospedale regionale, vi sarebbe anche il rischio di non poter
usufruire di un servizio nominativo. Questo verrebbe a significare
che chi ha dei disturbi e deve seguire delle cure potrebbe essere
seguito dallo psichiatra di turno. Questo problema si porrebbe
anche per malati di altro tipo, ma io credo che per chi soffre di
queste patologie avere la continuità di una persona che conosce il
caso e che segue la sua situazione sia tutt'altra cosa.
Mi rendo conto che questo è particolarmente difficile, è una
situazione ancora diversa da quella prospettata, però, proprio per
questo, io credo che la richiesta dell'Assessore d'impegnare
semplicemente a far riferire alla USL entro la fine dell'anno sia
forse un pochino riduttiva, anche se mi rendo conto che la
situazione è complicata. Quindi questo "trovare una soluzione" può
essere magari modificato, ma semplicemente dire "impegniamo a
riferire entro la fine dell'anno", se ho capito la proposta di
correzione, a me personalmente sembra un pochino limitante.
Presidente -
La parola all'assessore Certan.
Certan (ALPE) -
Collega Minelli, proprio perché non
volevo essere vaga e anche perché so cosa vuol dire la correzione
di mozioni, soprattutto per chi è all'opposizione, avevamo messo
"riferire in Commissione gli esiti dei provvedimenti", quindi non
solo di quello che è stato fatto nel giro di tre mesi, anche perché
una certa temporalità per poterli fare dobbiamo permetterla alla
USL, perché non è così immediato che da oggi a domani si decida e
si ottenga di avere un potenziamento di specialisti e soprattutto
di psichiatri, dei quali su tutto il territorio nazionale vi è
carenza. Proprio per quello avevamo messo "riferire in Commissione
degli esiti dei provvedimenti", non solo quali provvedimenti sono
stati presi ma anche quali esiti, proprio per poter monitorare
eventualmente ed intervenire ancora di più.
L'altro aspetto ? che ha fatto bene a sottolineare, ma che non
bisogna confondere ? è la situazione tra Dipartimento di salute
mentale e quindi area ospedaliera e area territoriale. Sono due
aree diverse, ci sono specialisti e responsabili in un settore e
nell'altro: in questo momento stiamo parlando in particolare del
reparto di salute mentale, diversa è tutta la parte di psicologi e
psichiatri che sono sull'area territoriale. Chiaramente facendo
riferimento entrambi all'Azienda USL stanno lavorando in stretta
sinergia, anche perché è naturale che solo lavorando in stretta
sinergia potranno efficacemente lavorare e migliorare entrambi.
Quindi è chiaro che non sono l'uno all'oscuro dell'altro, ma stanno
lavorando in modo adeguato. Le dico anche che lunedì, all'interno
delle riunioni della Direzione strategica, ci sarà la riunione con
il capo Dipartimento e con tutta la Direzione strategica proprio su
questo argomento; ma era già preventivato, quindi possiamo anche
potenziare la richiesta in questi termini. La precisazione andava
proprio a cercare in breve di ottenere qualche risultato, sapendo
che gli anni accademici e le specialistiche hanno dei tempi.
Presidente -
La parola alla consigliera Rini.
Rini (GM) -
Vorrei intanto ringraziare la collega Russo,
perché ha portato in quest'aula un argomento, anche una criticità
che esiste e che permane, ma soprattutto una tematica che troppo
spesso viene banalizzata, troppo spesso viene sminuita e, ahimè,
talvolta anche evitata. Invece senza entrare nel merito della
ricostruzione dell'entità, dei numeri e dell'importanza che questo
fenomeno e che tutte le patologie legate alle malattie
psichiatriche che comprendono fasce e criticità molto diverse,
molto eterogenee tra di loro, io credo che sia giusto che
quest'aula discuta, dibatta e cerchi di rendere più performante
anche il settore che se ne occupa.
Collegandomi a quanto hanno detto la collega Minelli e
l'Assessore Certan, che ringrazio per la disponibilità, credo che
sia veramente opportuno portare questa tematica in V Commissione e
magari, legandoci a queste criticità che sono di organizzazione
medica, cogliere l'occasione per ampliare la discussione. La
collega Russo ha parlato molto bene di prevenzione, questo
sicuramente ? tanto più in una tematica come questa ? diventa
fondamentale.
Negli anni tanto è stato fatto ? un ringraziamento sicuramente
alla dottoressa Beoni che ha preso in mano una situazione molto
critica e che credo stia facendo un ottimo lavoro ? ma  è
importante riuscire ad analizzare anche il collegamento con il
territorio; la collega Russo ha parlato della situazione
ambulatoriale e anche territoriale sul tema psichiatrico e su
questo chiedo la disponibilità del Presidente di V Commissione per
approfondire la tematica ambulatoriale e territoriale, penso ad
altri servizi come per esempio quello pediatrico che, per ovvie
ragioni, sto toccando con mano, dove sappiamo esserci delle
criticità (penso anche e soprattutto alla bassa Valle).
Detto questo, ritengo che fare un'analisi, una panoramica di
questa tematica, entrando più nel dettaglio, sia inerente anche al
grande lavoro che, prima ho ricordato, la dottoressa Beoni negli
ultimi anni ha portato avanti con competenza, supportata dalla
parte USL e anche dal mondo del volontariato e
dell'associazionismo. Penso alla DIAPSI che si occupa delle
malattie mentali e cerca davvero di fare un ottimo lavoro sul
territorio.
Quindi, se è possibile, al di là di questo impegno a livello di
parte organica, riuscire ad ampliare queste discussioni. Io non
faccio parte della V Commissione, ma chiederei la gentilezza di
poter partecipare e di poter portare il mio umile contributo a
questa tematica che mi sta particolarmente a cuore; sarebbe
importante se potessimo ampliare la discussione e potessimo
approfondire e analizzare in V Commissione queste criticità che ci
sono a livello ospedaliero ma anche territoriale.
Presidente -
La parola al consigliere Bertschy.
Bertschy (UVP) -
Credo che questi siano temi che vanno
affrontati in Consiglio, perché è giusto dare il valore politico a
iniziative di questo tipo, poi vanno elaborati nella maniera giusta
nelle Commissioni.
Nel giugno scorso, come Assessorato alla sanità avevamo
organizzato un evento dal titolo "Nella pancia di Marco Cavallo"
che stava a significare una valutazione e anche un'analisi di cosa
si era fatto in Valle d'Aosta a quarant'anni dalla legge Basaglia,
di quali percorsi di crescita nell'assistenza e nell'attenzione a
questa malattia erano stati sviluppati; giornate di lavoro per i
medici dell'ospedale e una giornata finale con l'associazione
DIAPSI, con i referenti delle strutture sul territorio, oltre ad
associazioni che fanno un enorme lavoro di raccordo insieme ai
dottori, e bisognerà cercare di coinvolgere anche i centri diurni,
le strutture riabilitative. C'è stato comunque, per nostra fortuna,
un lavoro importante che deve essere ancora sostenuto.
L'emergenza che segnalate purtroppo riguarda il comparto in
generale della sanità. Abbiamo una riduzione di medici che credo
sia intorno al 10 percento ormai, ci sono difficoltà nel perseguire
il programma che era stato presentato. In tutti i programmi
elettorali c'è un'attenzione non solo di tipo finanziario a questo
fenomeno, però ci vanno delle risorse. In questi giorni si sta
dando attenzione al sistema pensionistico, quindi alla famosa
"quota cento" che se da un lato crea possibilità ? in cui tutti
speriamo ? d'inserire nuovi giovani, dall'altro mette in allarme il
sistema perché abbiamo pochi medici formati e avremo un
pensionamento importante, soprattutto nell'area medica. Quindi
tanti elementi da tenere in considerazione, compreso il fatto che
nella gestione del bilancio dell'azienda si deve tenere in
considerazione tutte le criticità rispetto alle spese del
personale.
Quello che è importante sono i tempi, ma è soprattutto
importante capire come l'Azienda possa rispondere a questi tempi, a
mio avviso, perché anche qui possiamo garantire il nostro impegno
politico, ma non dobbiamo neanche illudere le persone. Recuperare
questo personale non è così facile, ci sono specialità di un certo
tipo e non è così facile orientarle in Valle d'Aosta. Io credo che
sia importante fare attenzione, ma soprattutto intraprendere ?come
è emerso durante i lavori del Convegno ? un'azione di
sensibilizzazione culturale sulla comunità. C'è necessità ? la
collega Rini l'aveva sottolineato bene ? d'integrazione, di
preparare la comunità, perché i percorsi di recupero, di
riabilitazione hanno bisogno di una comunità che sappia accogliere,
di persone che sappiano conoscere da un lato e anche prepararsi a
sostenere dei percorsi riabilitativi, che non possono essere fatti
tra le mura di casa, ma hanno bisogno di comunità pronte, evolute
che sappiano rimettere le persone in condizioni di vivere la
propria vita.
Quindi grazie per l'intervento e da parte nostra, come gruppo,
la disponibilità a portare un contributo attivo e fattivo al
problema.
Presidente -
La parola alla consigliera Nasso.
Nasso (M5S) -
In quanto firmataria di questa mozione sono
ben contenta di vedere che alcune tematiche non abbiano quasi
colori politici ed è giusto che si vada tutti insieme in questa
direzione.
Mi permetto di fare un'osservazione e un rimando. Sottolineo che
la psichiatria, che è una struttura complessa, ha sotto di sé anche
il SERD che è una struttura per le dipendenze. Ne avevamo già
parlato a luglio in quest'aula. Il SERD è quindi una struttura
semplice che sta sotto la psichiatria ed è struttura semplice solo
in Valle d'Aosta: in tutta Italia è struttura complessa.
Questo per dire che potrebbe essere una criticità per la
struttura di psichiatria e quindi auspico una collaborazione, anche
da parte della V Commissione, come ha detto la consigliera Rini,
per cercare un punto d'arrivo comune che soddisfi tutta la
comunità.
Presidente -
La parola al consigliere Rollandin.
Rollandin (UV) -
Credo che l'iniziativa sia uno degli
esempi di una materia che ciclicamente torna in questo Consiglio.
Su questo tema ci sono stati impegni precisi che si sono susseguiti
nel tempo, apportando numerosi miglioramenti, sono stati fatti dei
salti di qualità enormi, in particolare, va sottolineato, riguardo
alle persone. Non possiamo tacere che anche nelle nostre strutture
ci sono stati dei momenti di difficoltà legati agli operatori.
Questo è un aspetto molto chiaro.
Se poi succede a chi dirige è ancora peggio. La collega parlava
dei SERD, strutture semplici e strutture complesse, ragionamento
che può starci come no, nel senso che la parte riabilitativa è un
aspetto molto delicato, perché, se non c'è la parte riabilitativa,
c'è la ricaduta... Credo che basti analizzare l'andirivieni: "il
paziente esce, quanti giorni sta fuori e poi ritorna, e con che
risultati?" Ecco perché mi sembra che l'idea di fare questa
discussione o comunque di fare un ragionamento in Commissione sia
corretto, da una parte per vedere i risultati e dall'altra per
tenere conto di una serie di voci che qui giustamente non sono
state evocate, perché si è portata l'attenzione sul tema generale,
per poi dare la possibilità di individuare il settore dove si può
fare qualcosa, perché il concetto di fondo è: "come si può
migliorare?". Nel tempo ho assistito a una serie di percorsi che
avevano sempre delle criticità legate a dei distinguo, delle non
corrispondenze tra gli indirizzi e quello che di fatto avveniva
negli ambulatori e nel reparto di psichiatria: questo creava non
pochi problemi all'utenza e quindi alle famiglie.
Abbiamo delle strutture di recupero, delle strutture dove si sta
cercando, anche con specialisti, di lavorare nello specifico: ogni
caso è a sé stante, per cui non è come per altre tipologie di
malattie o comunque per interventi che si sa come si risolvono: qui
no, qui la diagnosi porta a dire di volta in volta che cosa si
debba fare.
Credo sia corretto fare questa analisi puntuale nella
Commissione per vedere se ci siano degli aspetti, come ci sono, che
vadano benissimo; il problema sta nell'incidere dove ci sono dei
punti di difficoltà.
Sottolineo che sicuramente anche il SERD fa un grosso lavoro,
però anche lì non sempre c'è una disponibilità e questo logicamente
rischia di far cadere la parte più difficile che ricordavamo,
perché è lì il punto importante. Quindi mi associo a questa
modalità d'intervenire, come anche i colleghi hanno richiamato.
Presidente -
La parola all'assessore Certan.
Certan (ALPE) -
Ringrazio degli interventi che credo in
modo complementare abbiano aggiunto degli elementi interessanti.
Due precisazioni a complemento di quanto è stato detto. È vero, a
livello nazionale in generale i SERD sono sotto l'area territoriale
e sono strutture complesse e il nostro è una struttura semplice
dipartimentale sotto l'area ospedaliera, su questo si può
sicuramente fare una valutazione. Per dargli un'ulteriore
connotazione, bisognerà però potenziare l'organico, ora il SERD è
davvero ai minimi termini come organico, bisognerà restituirgli la
sua funzione preventiva ? andare ad acciuffare sul territorio
proprio le situazioni iniziali ? funzione che, proprio per una
carenza di organico, ha un po' perso ed è chiaro che sta tamponando
e sta sostenendo le situazioni laddove non è possibile intervenire
prima.
Questa problematica tocca fasce di età sempre più giovani, anche
in relazione all'uso correlato di alcol, superalcolici o di altre
sostanze. Un tossicologo ricordava che ci sono circa ottocento
sostanze nuove all'anno di cui neppure gli esperti riescono a
capire la composizione e quindi è ancora più difficile intervenire
con dei medicinali, è davvero una situazione molto critica. In
questo momento il Dipartimento sta affrontando un'emergenza, ma la
sta affrontando con grande senso di responsabilità e sta cercando
d'intervenire nel miglior modo possibile.
Vi è l'altro aspetto che il collega Rollandin ha sottolineato
dei percorsi complementari che ci sono nelle varie case di cura; di
questo tema avrei parlato oggi in una interpellanza, che poi è
stata ritirata, del collega Bertschy sull'UVMD (unità di
valutazione per l'accreditamento per quanto riguarda le
disabilità), per la quale vi è l'esigenza di fare una valutazione
e, anche lì, di capire quali siano i criteri di accreditamento per
queste case di cura che possano rispondere a una serie di criteri
di assistenza che sono necessari. Sicuramente in Commissione questo
potrà essere snocciolato e in qualche modo dettagliato meglio.
Non ho capito se la collega Rini preferiva fare una Commissione
subito adesso oppure prendiamo l'impegno entro la fine dell'anno;
lasciamo i tre mesi che avevate messo.
Allora rileggo l'impegno, così lo registriamo: "riferire in
Commissione gli esiti dei provvedimenti assunti dall'azienda USL
nei tre mesi successivi alla presente mozione". Sappiamo che lo
facciamo con gli specialisti, con chi se ne occupa in ambito di
USL.
Presidente -
La parola alla consigliera Russo.
Russo (M5S) -
Ringrazio l'Assessore, grazie a tutti i
contributi che ci sono stati su questo tema. Come ha detto il
collega Bertschy, è ovvio che nella sede del Consiglio regionale la
scelta è ovviamente solo politica, quindi mi sembra che si evidenzi
con chiarezza che il Consiglio valuta che questa sia una
problematica da prendere in carico ed è ovviamente in Commissione
che si troveranno poi gli strumenti e la modalità per arrivare a
una soluzione del problema.
Accetto gli emendamenti, sarà mia premura controllare e
monitorare che tutto quanto abbiamo scritto in questa mozione venga
rispettato.
Presidente -
Non ci sono altre richieste d'intervento,
pongo pertanto in votazione questa mozione, come modificata
dall'Assessore e accettato dal proponente.
La votazione è aperta. La votazione è chiusa.
Comunico l'esito della votazione:
Presenti: 34
Votanti           
: 34
Favorevoli: 34
Il Consiglio approva all'unanimità.
