Classificazione
INDUSTRIA



Oggetto del Consiglio n. 2610 del 19 settembre 2012 - Resoconto
OGGETTO N. 2610/XIII - Approvazione di risoluzione: "Impegno
a intraprendere le necessarie azioni per assicurare la
continuazione dell'attività della Verrès S.p.A. e a relazionare in
proposito alla Commissione consiliare competente".
Risoluzione
Il Consiglio regionale della Valle d'Aosta/Vallée
d'Aoste
Premesso che:
- lo stabilimento della Verrès S.p.A. è l'erede storico di
una lunga tradizione nella monetazione che risale alla Cogne di
Aosta e nel tempo è risultato importante il ruolo di questa
fabbrica che ha svolto una funzione rilevante nei cambiamenti del
dopoguerra della monetazione della vecchia lira ed attualmente
della nuova moneta europea: l'euro;
- Verrès S.p.A., azienda specializzata nella monetazione,
oggi a partecipazione pubblica è attualmente stata posta in
liquidazione alla fine di un periodo di crescente
difficoltà;
- la Regione Valle d'Aosta, per il tramite di Finaosta e
Vallée d'Aoste Structure ha acquistato gli immobili, sede dello
stabilimento della Verrès S.p.A.;
- il Poligrafico Zecca dello Stato ha proceduto
all'acquisizione dei macchinari e degli impianti presenti
nell'immobile;
Considerato che:
- le sopracitate operazioni sono state intraprese al fine di
dare la possibilità di procedere alla liquidazione "in bonis" della
Verrès S.p.A. e di garantire la continuazione dell'attività di
monetazione in loco;
- il Poligrafico Zecca dello Stato ha manifestato in diversi
incontri la volontà di battere moneta all'interno dello
stabilimento in forma diretta o attraverso la costituzione di
un'apposita società;
Considerato altresì che:
- l'attività di messa in liquidazione della Verrès S.p.A.
deve anche tenere presenti le esigenze dei lavoratori e delle loro
tutele in tutte le fasi delle procedure di mobilità;
- a fronte di tali procedure debbono potersi
contemporaneamente avviare, in tempi rapidi, le attività di
monetazione da parte del Poligrafico Zecca dello Stato;
- in questa fase si rileva la necessità di mantenere uno
stretto contatto ed un confronto continuo con le rappresentanze dei
lavoratori c con tutte le parti interessate;
Impegna
Il Presidente della Regione e l'Assessore alle attività
produttive ad intraprendere tutte le azioni necessarie, a tutti i
livelli, per poter assicurare la continuazione dell'attività della
Verrès, con dimensioni produttive confacenti al fine di conseguire
il maggior mantenimento possibile dei livelli occupazionali, la
massima estensione delle tutele e degli ammortizzatori sociali
attraverso una continua azione di coordinamento con tutti gli
attori interessati ed in particolare con le OO.SS. e a relazionare
in proposito alla Commissione consiliare competente.
F.to: Empereur - Carmela Fontana - Lattanzi - Lavoyer -
Patrizia Morelli - Salzone
Président -
La parole au Conseiller Empereur.
Empereur (UV)
- Grazie Presidente.
Illustro con la necessaria sintesi un documento che è stato
predisposto di concerto fra i Capigruppo in Consiglio e
l'Esecutivo. È un documento che è stato illustrato anche ai
lavoratori della Verrès S.p.A., che i Capigruppo, alla presenza del
Presidente della Regione e dell'Assessore, hanno incontrato oggi
pomeriggio e che hanno manifestato le naturali preoccupazioni per
il loro futuro. È un documento che impegna il Presidente della
Regione e l'Assessore alle attività produttive ad intraprendere
tutte le azioni necessarie, a tutti i livelli, per poter assicurare
la continuazione dell'attività della Verrès, con dimensioni
produttive confacenti, al fine di conseguire il maggior
mantenimento possibile dei livelli occupazionali, la massima
estensione delle tutele e degli ammortizzatori sociali attraverso
una continua azione di coordinamento con tutti gli attori
interessati ed in particolare con le organizzazioni sindacali, e a
relazionare in proposito alla Commissione consiliare
competente.
Président -
La discussion générale est ouverte.
La parole au Conseiller Donzel.
Donzel (PD)
- Grazie Presidente. Ringrazio il collega
Empereur per l'illustrazione di questa risoluzione, che abbiamo
avuto il piacere di condividere.
Nel prendere atto di una situazione molto difficile e nel sapere
che comunque le istituzioni regionali si muovono per difendere la
produzione e il sito della Verrès S.p.A., è un po' quello che
cerchiamo di sostenere ovunque, che in qualsiasi modo si cerchi di
difendere anzitutto il sito produttivo, la possibilità di produrre,
in attesa di una ripresa economica più generale, che non può
partire solo dalla Valle d'Aosta, ma che crei le condizioni di una
ripresa economica e possa consentire a questi stabilimenti di
tornare ai livelli produttivi precedenti.
Due sono le considerazioni da fare. La prima è che in questa
fase mi pare di avere capito c'è un impegno preciso dell'Assessore
a superare questa fase di difficoltà, ma ad immaginare, con la
possibilità di introdurre altri soggetti interessati alla
produzione, di sviluppare di nuovo la produzione nel sito di
Verrès, naturalmente con tutte le difficoltà che ci sono. La
seconda è quella che deve vedere un tavolo con il nuovo soggetto,
il Poligrafico dello Stato, ma in questo caso io chiedo formalmente
la mediazione dell'Assessore, che in questo caso mi pare sia
interessato a questo, per favorire il più possibile quelle
soluzioni gestionali che, al di là della produzione che verrà
sicuramente ridotta in questi mesi, possano garantire attraverso un
meccanismo di turnover della cassa integrazione, un meccanismo di
parziale riduzione degli orari e l'estensione di determinate misure
che accompagnino soltanto i lavoratori più anziani verso la
pensione, al massimo numero di lavoratori di mantenere un rapporto
produttivo con l'azienda. Effettivamente in questo momento sono
molto difficili le possibilità di ricollocazione in altre attività
nella difficile realtà della Bassa Valle, quindi mi pare di capire
che da parte dei lavoratori ci sia la disponibilità a fare dei
sacrifici, ma la cosa a cui più tengono è il posto di lavoro.
In questo senso, pur sapendo che sono altri i soggetti che
devono prendere le decisioni, è importante che ci sia una
sollecitazione da parte dell'Amministrazione regionale a trovare
questo tipo di soluzioni, che sappiamo non essere facili, che non
possiamo addossare in capo all'Assessorato, ma possiamo chiedere in
quest'aula, all'Assessorato, di sostenerle. Grazie.
Président
- S'il n'y a pas d'autres interventions, je
ferme la discussion générale.
Je soumets au vote la résolution:
Conseillers présents et votants: 26
Pour: 26
Le Conseil approuve à l'unanimité.
Président
- Sur ce point nous avons achevé nos
travaux.
La séance est levée.
---
La réunion se termine à vingt heures et quarante-deux
minutes.
