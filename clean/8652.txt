Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3153 del 21 ottobre 1987 - Resoconto
OGGETTO N. 3153/VIII - INIZIATIVE PER IL COMPLETAMENTO
DELL'ORGANICO DEGLI UFFICI GIUDIZIARI DELLA CIRCOSCRIZIONE DI
AOSTA. - (Approvazione di mozione).
PRESIDENTE:
Do lettura della mozione presentata dai
Consiglieri Maquignaz, De Grandis, Ricco, Mafrica, Sandri,
Baldassarre, Pascale e Stévenin, e della interpellanza presentata
dai Consiglieri Stévenin e Tamone:
Mozione
IL CONSIGLIO REGIONALE
Rilevato
- che la Pretura di Aosta versa in una situazione drammatica ed
ormai da diversi mesi può contare sulla presenza di un solo
magistrato, contro i tre previsti in organico;
- che il posto di Pretore Dirigente, rimasto scoperto lo scorso
mese di maggio, non risulta a tutt'oggi essere stato messo a
concorso;
- che l'ultimo magistrato attualmente in servizio ha già
ottenuto il trasferimento ad altra sede;
- che il carico di lavoro alla Pretura di Aosta, capoluogo di
regione autonoma, è tale da rendere già insufficiente l'organico
completo;
- che tale situazione determina danni gravissimi ai cittadini,
per i rinvii e la paralisi nella trattazione delle cause e
determina pericolosa sfiducia degli stessi nello Stato e nelle
istituzioni;
- che senza energici e straordinari interventi tale
situazione è destinata a perpetuarsi in futuro per diverso
tempo;
Invita
il Ministro di Grazia e Giustizia e il Consiglio Superiore
della Magistratura ad intervenire per risolvere la drammatica
situazione e a compiere con la massima urgenza tutti gli
adempimenti di loro competenza necessari al più rapido
completamento dell'organico della Pretura di Aosta.
Interpellation
Ayant appris les inconvénients et les retards qui se
multiplient dans le secteur de la justice faute d'un nombre
suffisant de greffiers, rappellent que l'organigramme prévoit deux
greffiers et quatre adjoints au Tribunal d'Aoste auxquelles il faut
ajouter un greffier au Tribunal de première instance de Donnas,
alors qu'il n'y en a que trois à l'heure actuelle;
Interpelle
le Président du Gouvernement pour savoir s'il a l'intention
de solliciter le Ministère de la Justice afin qu'il ouvre le
concours en question et pourvoie les postes vacants de greffiers
dans la Regione Autonome du Val d'Aoste.
PRESIDENTE:
Ha chiesto di parlare il Consigliere
Stévenin, ne ha facoltà.
STEVENIN (U.V.) -
Je demande d'insérer à l'intérieur de
la motion la phrase qui concerne les greffiers. Vu que le problème
concerne dans ce cas l'exigence de prévoir des concours, à ce
moment on ajoute les concours aussi pour "gli ufficiali
giudiziari".
PRESIDENTE:
Pongo in votazione la mozione in oggetto nel
testo così emendato:
IL CONSIGLIO REGIONALE
Rilevato
- che la Pretura di Aosta versa in una situazione drammatica ed
ormai diversi mesi può contare sulla presenza di un solo
magistrato, contro i tre previsti in organico;
- che il posto di Pretore Dirigente, rimasto scoperto lo scorso
mese di maggio, non risulta a tutt'oggi essere stato messo a
concorso;
- che l'ultimo magistrato attualmente in servizio ha già
ottenuto il trasferimento ad altra sede;
- che il carico di lavoro alla Pretura di Aosta, capoluogo di
regione autonoma, è tale da rendere già insufficiente l'organico
completo;
- che tale situazione determina danni gravissimi ai cittadini,
per i rinvii e la paralisi nella trattazione delle cause e
determina pericolosa sfiducia degli stessi nello Stato e nelle
istituzioni;
- che senza energici e straordinari interventi tale situazione è
destinata a perpetuarsi in futuro per diverso tempo;
Invita
il Ministro di Grazia e Giustizia e il Consiglio Superiore
della Magistratura ad intervenire per risolvere la drammatica
situazione e a compiere con la massima urgenza tutti gli
adempimenti di loro competenza necessari al più rapido
completamento dell'organico degli uffici giudiziari della
circoscrizione di Aosta;
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
