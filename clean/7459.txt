Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1962 del 16 aprile 1986 - Resoconto
OGGETTO N. 1962/VIII - CONSULTA REGIONALE PER LA CONDIZIONE
FEMMINILE. APPROVAZIONE DEL PROGRAMMA DI ATTIVITA' PER L'ANNO
1986.
PRESIDENTE:
Do lettura del testo della delibera:
IL CONSIGLIO REGIONALE
- ai sensi dell'art. 8 della L.R. 23.6. 1983, n. 65;
DELIBERA
1) di approvare il programma di attività predisposto per
l'anno 1986 dalla Consulta regionale per la condizione femminile,
così articolato:
- Elaborazione di proposte per il potenziamento e la nuova
istituzione di servizi sociali di supporto alla famiglia e alla
donna in particolare (consultori, asili nido, servizi scolastici,
strutture di prevenzione e recupero per tossicodipendenti, servizi
ricreativi per adolescenti, ecc.).
£ 7.000. 000
- Pubblicazione di un notiziario, di opuscoli informativi -
Abbonamenti a riviste e pubblicazioni inerenti la problematica
femminile.
£ 7.000.000
- Iniziative atte a far conoscere il ruolo e l'attività della
Consulta sul territorio regionale.
£ 4.000.000
- Organizzazione di dibattiti pubblici, convegni, conferenze,
mostre. Incontri con esperti, consulenti vari e con Consulte
femminili di altre Regioni.
£ 15.000. 000
- Indagini conoscitive di tipo statistico sulla condizione della
donna in Valle d'Aosta, con particolare riferimento all'occupazione
e alla possibilità di incremento e qualificazione del lavoro
femminile (attività già iniziata nel 1985).
£ 12.000. 000
2) di approvare la previsione di spesa per complessive £
45.000.000, dando atto che il relativo stanziamento sarà approvato
con successiva L.R., ai sensi del 2° comma dell'art. 8 della L.R.
23.6.1983, n. 65.
PRESIDENTE:
La deliberazione consiliare è per approvare
il programma di attività per l'anno 1986, presentato dalla Consulta
regionale per la condizione femminile, la cui approvazione è
necessaria ai sensi della legge istitutiva della Consulta
stessa.
Pongo in votazione la deliberazione iscritta all'oggetto n.
18:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
