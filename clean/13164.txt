Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 4120 del 14 gennaio 1993 - Resoconto
OGGETTO N. 4120/IX Iniziative a sostegno dei pensionati e
delle forze più deboli in relazione ai recenti provvedimenti
governativi su pensioni e Sanità.
(Iscrizione all'ordine del
giorno di nuovo oggetto e approvazione di risoluzione)
Risoluzione Il Consiglio regionale della Valle
d'Aosta
- Considerate le relazioni svolte durante l'assemblea unitaria
dei sindacati dei pensionati tenutasi il 12 gennaio 1993 nella sede
del palazzo regionale che hanno ribadito le preoccupazioni nei
riguardi della manovra economica del governo considerandola nel
complesso negativa;
Rilevato come i provvedimenti governativi incidano negativamente
soprattutto sul reddito del lavoro dipendente, sulle pensioni,
sulla sanità e sul sociale;
- Ritenuta come siano giustificate e condivisibili le richieste
presentate dalle Associazioni di categoria che in particolare
sottolineano l'esigenza di:
1) salvaguardia delle attuali pensioni integrate al minimo;
2) eliminazione parziale del blocco dell'indicizzazione delle
pensioni e adozione di un nuovo sistema di scala mobile legato
all'inflazione reale;
3) conferma dei 35 anni di contributi per aver diritto alla
pensione di anzianità;
4) il pieno recupero della scala mobile;
5) aggancio delle pensioni a elementi atti a garantire una
automatica rivalutazione;
6) ripristino del diritto alla pensione di anzianità;
7) riforma del sistema previdenziale;
8) attuazione del piano sanitario nazionale;
9) revisione del prontuario farmaceutico;
10) un reale e giusto sistema fiscale;
11) la definizione del reddito minimo vitale, da rilanciare
attraverso una proposta di legge di iniziativa popolare
Impegna
la Giunta regionale e i Parlamentari a seguire con attenzione le
problematiche dei pensionati e delle forze più deboli (sulla base
delle richieste avanzate) onde richiedere al Governo e al
Parlamento di modificare in modo radicale gli ultimi provvedimenti
relativi alla pensione e alla sanità.
F.to: Rollandin, Lavoyer, Cristina Monami, Ricco, Cout, Viérin,
Riccarand, Martin, Trione, Pascale e Bich.
Presidente
Pongo in votazione l'iscrizione e
l'immediata discussione della risoluzione indicata in oggetto.
Esito della votazione:
Presenti, votanti e favorevoli: 28
Il Consiglio approva.
Presidente
Ha chiesto la parola il Consigliere
Rollandin.
Rollandin (UV)
Je crois que la résolution soit
claire.
Presidente
Pongo in votazione la risoluzione
indicata in oggetto.
Esito della votazione:
Presenti, votanti e favorevoli: 26
Il Consiglio approva all'unanimità.
