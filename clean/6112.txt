Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 555 del 14 maggio 1984 - Resoconto
OGGETTO N. 555/VIII - ORDINE DEI LAVORI PER LA TRATTAZIONE
DELL'OGGETTO DI CUI AL PUNTO 25 DELL'ORDINE DEL GIORNO.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Chiedo che i lavori su questo punto
si svolgano nel seguente modo: questa sera il Presidente della
Commissione illustri la relazione, facendo avere copia della stessa
a tutti i Consiglieri. Il mio Gruppo è composto da sei persone,
anche gli altri Consiglieri avrebbero piacere di poter esaminare in
nottata questa relazione che ha una sua importanza per le
valutazioni che si fanno ed anche per le decisioni che si potranno
prendere. Se i Consiglieri della Commissione vedranno l'ultima
stesura e avranno il tempo, questa sera dopo l'illustrazione, di
vedere quale è stata poi la stesura definitiva, domani potrà
esserci un dibattito approfondito e consapevole.
PRESIDENTE
: Ha chiesto di parlare il Consigliere
Beneforti, ne ha facoltà.
BENEFORTI - (D.C.):
Ritengo che questo argomento non
possa essere rinviato da questo Consiglio regionale, per cui oggi
si dovrebbe fare questa relazione, poi se la discussione si debba
fare oggi o domani, questo spetta al Consiglio deciderlo.
Non è un argomento da rinviare al prossimo Consiglio regionale,
anche se alla relazione il Consigliere Baldassarre dà poca
importanza, perchè i problemi che abbiamo di fronte sono tali che
debbono essere affrontati. Tant'è vero che abbiamo rinviato, per
avere la discussione oggi, anche il Consiglio regionale del 9 e 10,
su richiesta del P.S.I..
PRESIDENTE
: Ha chiesto di parlare il Consigliere Aloisi,
ne ha facoltà.
ALOISI - (M.S.I
.): Concordo pienamente con la richiesta
del Presidente della Commissione; non condivido l'impostazione che
ha dato il Consigliere Mafrica, di fare illustrare oggi la
relazione dal Presidente e discuterla domani.
Solo leggerla, senza commenti? Va bene. Perchè nel momento in
cui ci sono le valutazioni della Commissione, deve seguire anche il
dibattito.
PRESIDENTE
: Penso che la proposta avanzata dal
Consigliere Mafrica possa essere accettata, nel senso di chiedere
al Presidente della Commissione speciale di procedere alla lettura
come ultimo punto dell'ordine del giorno del Consiglio di oggi,
dopodichè domani si procede alla discussione della relazione.
Nel primo pomeriggio sarà distribuita la relazione a tutti i
Consiglieri.
Ha chiesto di parlare il Consigliere Riccarand, ne ha
facoltà.
RICCARAND - (N.S.):
Mi va bene anche questa soluzione che
non cambia molto, ma per non interrompere i lavori fra la lettura
della relazione ed il successivo dibattito, si potrebbe distribuire
oggi al termine della giornata il testo della relazione, domani
mattina, potrebbe esserci la lettura e la illustrazione e subito
dopo il dibattito.
PRESIDENTE
: Ha chiesto di parlare il Consigliere
Baldassarre, ne ha facoltà.
BALDASSARRE - (P.S.D.I.):
Chiedo che venga messa ai voti
la richiesta di rinvio del punto 25 ad un prossimo Consiglio.
PRESIDENTE
: Ci sono due proposte di rinvio: una avanzata
dal Consigliere Baldassarre, di rinviare la discussione dell'ordine
del giorno di cui all'oggetto n. 25 alla prossima adunanza del
Consiglio regionale, in data 30/31 maggio. Pongo in votazione
questa prima richiesta:
ESITO DELLA VOTAZIONE
Presenti 26
Votanti 26
Favorevoli 1
Contrari 25
Il Consiglio non approva
PRESIDENTE
: Pongo in votazione la proposta di procedere
al termine della seduta pomeridiana odierna all'illustrazione
dell'argomento, rinviando a domani il dibattito:
ESITO DELLA VOTAZIONE
Presenti 26
Votanti 26
Favorevoli 25
Contrari 1
Il Consiglio approva
PRESIDENTE
: Prima di sospendere la seduta, ricordo ai
Capigruppo o a coloro che sono interessati, che vi è una riunione
richiesta dal Presidente della Giunta alle ore 15,30 nella saletta
per la questione riguardante i terremotati.
I lavori del Consiglio sono terminati e riprenderanno nel
pomeriggio alle ore 16.
La seduta è tolta.
L'adunanza termina alle ore 12,40.
