Classificazione
ASSISTENZA SANITARIA E OSPEDALIERA



Oggetto del Consiglio n. 279 del 9 gennaio 2019 - Resoconto
OGGETTO N. 279/XV - Interrogazione: "Introduzione dell'app
denominata "Health VDA" per le prenotazioni
specialistiche".
Rini (Presidente)
- Punto n. 8 dell'ordine del giorno.
Per la risposta, la parola all'Assessore Baccega.
Baccega (UV)
- Come avete letto questa mattina, si è
avviata la prenotazione
online
attraverso
tablet
e
attraverso gli
smartphone
. Questo però ci dà l'occasione
anche per fare alcune riflessioni su come si è arrivati a questo
percorso, perché le linee di indirizzo europeo e nazionale, che la
Regione Autonoma Valle d'Aosta a suo tempo ha coltivato vedevano
nella programmazione 2007-2013, nell'ambito della realizzazione del
fascicolo sanitario elettronico, tutta una serie di evoluzioni a
valere sul Fondo per lo sviluppo e la coesione. Ampliare il nucleo
del fascicolo sanitario elettronico della Valle d'Aosta con altri
documenti e servizi, in un'ottica di evoluzione del fascicolo
stesso, quindi rientra tra gli interventi di sviluppo evolutivi
identificati come prioritari nella strategia regionale di
evoluzione nell'ambito della sanità digitale. Ben altre due linee
di intervento strategiche e prioritarie sono rappresentate dalla
semplificazione finalizzata a rendere il portale "Fascicolo
sanitario elettronico" punto centrale e univoco di accesso alle
informazioni socio-sanitarie e ai servizi digitali, la
realizzazione di modalità innovative di fruizione dei servizi
offerti e molti altri, farmacie, eccetera. Il progetto in cui si
inserisce l'attivazione del centro unico di prenotazioni quindi ha
inteso dare piena attuazione a una serie di priorità di sviluppo
nella
Health,
la prima è l'estensione delle tipologie di
referti disponibili, quindi la digitalizzazione dei flussi clinici,
eccetera. È lungo l'elenco, non riuscirei nel tempo che mi è
dedicato a spiegare, ma poi se vuole approfondire, sono ben lieto
di essere a sua disposizione.
Lo sviluppo di sistemi per la consultazione della mobilità,
quindi la progettazione della
web app,
per accedere proprio
al fascicolo sanitario elettronico e ai servizi di sanità digitale;
la realizzazione di un sistema unico per le prenotazioni online,
che deve essere poi contemplato in un percorso che inizia adesso,
ma ha bisogno di tutta una serie di approfondimenti. La
progettazione, realizzazione e pubblicazione dell'
app
Health VdA
pertanto si inserisce all'interno di un più ampio
progetto di evoluzione del fascicolo sanitario in Valle d'Aosta e
innovazione dei servizi per il cittadino.
La spesa complessiva del progetto per la realizzazione delle tre
attività che le ho elencato poc'anzi ammonta a 204.574,00 ?, un
importo che è finanziato da risorse statali del Fondo per lo
sviluppo e la coesione nell'ambito del secondo Accordo di programma
quadro in materia di
governance
e società dell'informazione
in Valle d'Aosta. Qui dobbiamo fare un plauso a INVA, che in questo
lavoro ci ha dato dei risultati davvero di eccellenza.
Nello specifico, per quanto riguarda la seconda domanda, il 19
novembre 2018 si è tenuta una conferenza stampa, quindi pochi mesi
fa, per la presentazione del progetto di evoluzione del fascicolo
sanitario elettronico Valle d'Aosta
"Innovazione per il
cittadino". In questa sede, in quel momento, quindi già il 19
novembre, era stata annunciata l'attivazione di questi servizi e, a
seguito dell'attivazione, l'accesso ai servizi di CUP
online
potrà avvenire attraverso i tre canali, all'interno del canale del
fascicolo sanitario, direttamente dal sito istituzionale
dell'Azienda USL, previa autenticazione e tramite l'
app
che
abbiamo poco fa citato: Health VdA. Successivamente a quella
conferenza stampa di presentazione del nuovo servizio, è stata
avviata la prevista sperimentazione, che è avvenuta all'interno
degli ambienti virtuali e in INVA, conclusa con esito positivo il 7
dicembre scorso. Sono inoltre state attivate le richieste per la
pubblicazione dell'app sugli
store
di
Android
e
Apple
, nel primo la procedura è stata completata il 5
dicembre, nel secondo il 19 dicembre. La pubblicazione delle app
sugli store Android e Apple è avvenuta in un momento
precedente, in quanto le tempistiche per la loro pubblicazione non
dipendono tanto dall'Amministrazione regionale quanto dal contesto
degli online. Le richieste erano state fatte in anticipo proprio
per garantire l'operatività di tutti i canali al momento della
comunicazione.
Andando avanti nel percorso, il 3 gennaio 2019, nonostante non
fosse ancora intervenuta alcuna comunicazione ai cittadini, si è
dato vita a una verifica dell'attivazione dei servizi e sono
risultate 700 installazioni dell'app complessivamente tra Android e
Apple, 370 accessi all'area privata da
mobile
, alcuni
servizi sono presenti sull'app e quindi sono accessibili anche
senza autenticazione, per esempio: i documenti utili, le farmacie,
eccetera; quattro prenotazioni per esami di laboratorio, tre
prenotazioni per visite specialistiche, sette richieste di supporto
tramite l'app. Si precisa che i servizi presenti sull'app e
utilizzabili previa autenticazione sono parzialmente accessibili a
tutti i cittadini che hanno attivato il fascicolo sanitario
elettronico, si tratta di 66.909 utenti, pari al 54 percento degli
assistiti in Valle d'Aosta.
La terza domanda: "se l'app in questione si stia rivelando
efficace rispetto agli obiettivi prefissati attraverso
l'introduzione di tavoli di servizio" è una domanda che potrebbe
farmi tra 7-8 mesi, perché la valutazione circa l'efficacia
dell'app potrà essere effettuata solo a seguito dell'avvio
effettivo dei servizi. Cominciano praticamente oggi e, allo stato
attuale ogni valutazione in tal senso è prematura e non indicativa.
Quello che voglio dire è che la ST negli ultimi 10 anni ha avuto
delle evoluzioni straordinarie, lei avrebbe mai pensato, collega
Mossa, che si potevano fare i bonifici e avere tutta una serie di
servizi bancari attraverso il telefonino? Dieci anni fa quindi si
andava in una direzione, ora siamo andati molto avanti. Credo che
anche da questo punto di vista, anche per quanto riguarda le
prenotazioni rispetto alla sanità, questo percorso debba avere il
giusto tempo e periodo anche di comunicazione, perché in questi
termini sarà avviata - è partita oggi con un comunicato stampa -
anche una campagna di comunicazione direi efficace per dare la più
ampia informazione ai cittadini. Posso dire quindi che noi
guardiamo avanti, guardiamo all'innovazione e siamo certi che i
risultati arriveranno anche in questo ambito. La ringrazio per il
quesito.
Présidente
- Pour la réplique, la parole au collègue
Mossa.
Mossa (M5S) -
Grazie Assessore per la puntuale risposta.
In effetti, come dice lei, un mese è troppo poco per valutare
l'effettiva efficacia di quest'applicazione, comunque siamo già
riusciti ad ottenere che c'è stata una spesa di 204.000,00 ?, che
al momento in un mese ci sono state sette prenotazioni e, in
un'ottica comunque di risorse pubbliche sempre più limitate, per
cui la pubblica amministrazione dovrebbe sempre operare in
un'ottica di
spending review
, ottimizzando quindi l'utilizzo
dei fondi disponibili, ci auspichiamo che nel prossimo futuro fra
sei-sette mesi quest'applicazione abbia raggiunto i risultati
voluti, per il momento ci limitiamo a monitorare il tutto.
