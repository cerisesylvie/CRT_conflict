Classificazione
CONSULTE COMMISSIONI E ORGANI COLLEGIALI


Resoconto integrale del dibattito dell'aula
Oggetto del Consiglio n. 2796 del 22 ottobre 1997 - Resoconto
SEDUTA ANTIMERIDIANA DEL 22 OTTOBRE 1997
OGGETTO N. 2796/X Ricostituzione del Comitato regionale di
coordinamento degli interventi di cooperazione, di solidarietà e di
educazione allo sviluppo.
Presidente Con l'adesione del Consigliere Rocchio al Gruppo
degli Autonomisti che fa parte della minoranza, è stato alterato il
rapporto maggioranza e minoranza in seno al Comitato in oggetto,
quindi si deve passare alla ricostituzione del Comitato stesso.
Ha chiesto la parola il Consigliere Perrin Joseph César.
Perrin G.C. (UV) Je voudrais simplement savoir auparavant s'il
s'agit uniquement de la substitution de Monsieur Rocchio ou si on
vote tout le Comité.
Président On vote tout le Comité.
Perrin G.C. (UV) Dans ce cas, au nom de la majorité, je propose
le nom des Collègues Bavastro, Borre et Squarzino.
Presidente Ha chiesto la parola il Consigliere Collé.
Collé (Aut) Per la minoranza proponiamo i Consiglieri
Marguerettaz e Chiarello.
Presidente Si procede alla votazione:
- Consiglieri presenti e votanti: 29
- Schede nulle: 1
- Schede valide: 28
- Schede bianche: 1
Hanno riportato voti:
Per la maggioranza: Per la minoranza:
- Bavastro Marco: 25 - Marguerettaz Rudi: 25
- Borre Fedele: 21 - Chiarello Vittorino: 25
- Squarzino Secondina: 18
Presidente In base all'esito della votazione il Comitato
regionale di coordinamento degli interventi di cooperazione, di
solidarietà e di educazione allo sviluppo risulta composto: per la
maggioranza, dai Consiglieri Bavastro Marco, Borre Fedele e
Squarzino Secondina; per la minoranza, dai Consiglieri Marguerettaz
Rudi e Chiarello Vittorino.
Deliberazione Il Consiglio
Premesso che l'articolo 11 della legge regionale 9 luglio 1990,
n. 44, recante "Interventi di cooperazione e di solidarietà con i
paesi in via di sviluppo", stabilisce, tra l'altro, che è istituito
presso la Presidenza della Giunta regionale il Comitato regionale
di coordinamento degli interventi di cooperazione, di solidarietà e
di educazione allo sviluppo, di cui fanno parte, tra l'altro, 5
membri eletti nel proprio seno dal Consiglio regionale, di cui due
in rappresentanza della minoranza;
Ricordato che il Consiglio regionale, con deliberazione n.
2574/X in data 21 maggio 1997, ha eletto quali propri
rappresentanti in seno al suddetto Comitato i consiglieri Bavastro
Marco, Rocchio Sauro e Squarzino Secondina per la maggioranza e i
consiglieri Chiarello Vittorino e Marguerettaz Rudi per la
minoranza;
Considerato che con l'adesione del Consigliere Rocchio Sauro al
Gruppo degli Autonomisti che fa parte della minoranza consiliare, è
stato alterato il rapporto tra maggioranza e minoranza in seno al
Comitato regionale di coordinamento degli interventi di
cooperazione, di solidarietà e di educazione allo sviluppo, per cui
si rende necessario procedere alla ricostituzione del Comitato
stesso;
Visto il parere favorevole rilasciato dal Capo Servizio del
Cerimoniale e pubbliche relazioni della Presidenza del Consiglio,
ai sensi dell'articolo 72 della legge regionale n. 3/1956 e
successive modificazioni, e del combinato disposto degli articoli
13 - comma 1 - lett. e) e 59 - comma 2 - della legge regionale n.
45/1995, sulla presente deliberazione;
Richiamata la legge regionale 9 luglio 1990, n. 44;
Delibera
1) di ricostituire il Comitato regionale di coordinamento degli
interventi di cooperazione, di solidarietà e di educazione allo
sviluppo, che risulta così composto:
Per la maggioranza: Per la minoranza:
- Bavastro Marco; - Marguerettaz Rudi;
- Borre Fedele; - Chiarello Vittorino;
- Squarzino Secondina;
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
