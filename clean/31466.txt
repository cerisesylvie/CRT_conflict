Classificazione
ISTRUZIONE PUBBLICA
UNIONE EUROPEA E RAPPORTI INTERNAZIONALI



Oggetto del Consiglio n. 524 del 6 maggio 2009 - Resoconto
OGGETTO N. 524/XIII - Interrogazione: "Presentazione dei
progetti di mediazione interculturale per l'anno scolastico
2008/2009".
Interrogazione
Preso atto che con deliberazione della Giunta regionale n.
2346 del 22 agosto 2008 sono stati approvati i criteri e la
scadenza, il 7 novembre 2008, per la presentazione dei progetti di
mediazione interculturale per l'anno scolastico 2008/2009 e per
l'anno solare 2009 con un impegno di spesa di euro
100.000,00;
Rilevato che con deliberazione della Giunta regionale n. 484
del 27 febbraio 2009 è stata fissata una nuova scadenza per la
presentazione dei progetti di mediazione interculturale in
considerazione del fatto che i progetti approvati comportavano una
spesa totale di euro 41.046,548, con un avanzo di euro
58.953,452;
Constatato che per la prima scadenza i progetti presentati
non sono stati molti, mentre i documenti relativi all'analisi dei
bisogni sociali della popolazione valdostana emersi dal percorso di
programmazione del Piano di zona rilevano una forte richiesta di
progetti di mediazione interculturale;
i sottoscritti Consiglieri regionali
Interrogano
l'Assessore competente per conoscere le ragioni di una scarsa
partecipazione della società civile e delle istituzioni alla
presentazione di progetti di mediazione interculturale.
F.to: Rigo - Donzel
Président
- La parole à l'Assesseur à la santé, au
bien-être et aux politiques sociales, Albert Lanièce.
Lanièce A.
- Grazie, Presidente. Per quanto riguarda
l'interrogazione in oggetto, è questa l'occasione per inquadrare
l'attività della mediazione interculturale. L'attività di
mediazione interculturale facilita la relazione, la comunicazione e
la comprensione fra le persone di culture diverse permettendo ai
cittadini stranieri un migliore inserimento nella società.
L'attività di mediazione interculturale è svolta prevalentemente da
emigrati con competenze socio-educative, buona conoscenza della
lingua e della cultura locale, della lingua e della cultura dei
soggetti a cui il servizio è rivolto, capaci di orientarsi sul
territorio e di utilizzarne i servizi. L'Assessorato della sanità e
politiche sociali ritiene opportuno continuare a divulgare
l'attività di mediazione interculturale affinché si formi una
coscienza dell'integrazione e si sensibilizzino gli enti preposti
ad operare in tal senso, ritenendo opportuno finanziare in via
prioritaria i progetti complessivi che coinvolgono più soggetti non
solo stranieri, ma anche appartenenti alla comunità di accoglienza.
Lo stesso Assessorato ogni anno provvede a dare ampia pubblicità
alla deliberazione riguardante i criteri per la presentazione dei
progetti di mediazione interculturale attraverso tutti i canali
informativi: sito
web
della Regione, comunicati stampa,
lettere alle istituzioni scolastiche, comuni, comunità montana e
tutti gli enti e associazioni interessate. In data 7 novembre 2008,
prima scadenza per la presentazione dei progetti di mediazione
interculturale, sono pervenuti 15 progetti, che sono stati
esaminati dai componenti del tavolo unico regionale per le
politiche di immigrazione, che ne valuta la qualità. Di questi 13
sono stati ammessi a finanziamento per un ammontare di spesa di
41.046 euro e due sono stati respinti per carenza di requisiti
previsti dalla deliberazione di Giunta. In data 27 febbraio 2009,
si è provveduto a riaprire i termini per la presentazione di
ulteriori progetti e, alla seconda scadenza fissata per il 27 marzo
2009, sono pervenuti tre progetti. Questi ultimi sono stati
esaminati dai componenti del tavolo unico regionale per le
politiche di immigrazione ed ammessi a finanziamento per un
ammontare di spesa di 19.814 euro. L'Assessorato ha volutamente
dato la possibilità ad alcuni di quei progetti di poter essere
ripresentati (c'è stato un disguido di ricezione del bando da parte
dell'Azienda USL, che è uno degli enti che usufruisce di più di
questa mediazione interculturale) e ci sembrava giusto ridare la
possibilità di usufruire di questo servizio.
Nelle premesse dell'interrogazione si constata come l'analisi
dei bisogni sociali della popolazione valdostana, emersa dal
percorso di programmazione del piano di zona, rilevi una forte
richiesta di progetti di mediazione interculturale; fermo restando
che il documento del piano di zona non è ancora quello finale, fra
le nuove azioni ipotizzate c'è anche quella dalla quale emerge la
necessità di aumentare i mediatori interculturali non solo nelle
scuole, ma anche per interventi mirati agli adulti e alle donne.
Attualmente sono in atto procedure relative alla certificazione
delle competenze di 16 persone, che a fine maggio accederanno agli
esami per ottenere la qualifica professionale al fine di ottenere
l'inserimento nel nominativo del Registro regionale dei mediatori
interculturali. Se gli esami finali confermano il numero citato
poc'anzi nel registro regionale, i nominativi dei 16 aspiranti
mediatori andranno ad aggiungersi agli altri 14 in possesso del
titolo certificato da una precedente sessione valutativa avvenuta
nel 2007, quindi sono circa 30 i mediatori, però quello che
interessa è che si tratta di soggetti che hanno requisiti valutati
e certificati tali da garantire un più completo professionale
approccio degli stessi verso le politiche dell'integrazione, quindi
abbiamo sicuramente investito in qualità con questo corso. Ricordo
che la Valle d'Aosta è una delle poche Regioni che si è dotata di
un registro regionale dei mediatori interculturali, la cui
realizzazione è il frutto della costante e proficua collaborazione
fra i vari enti dell'Amministrazione regionale, Direzione politiche
sociali, Ufficio formazione e Agenzia del lavoro. Si informa
inoltre che sempre nell'ambito della mediazione interculturale
l'Assessorato finanzia per il 2008-2009 sei progetti per la
diffusione della lingua italiana per la spesa complessiva di
132.000 euro, appena deliberati in Giunta.
Infine, ma non per importanza, si ricorda che l'attività di
mediazione svolta dal Centro comunale emigrati extracomunitari con
estensione delle competenze al territorio regionale, attività
finanziata dall'Assessorato scrivente, per l'anno 2008 impegna la
somma per questa attività di 330.000 euro. Il numero di progetti
presentati nel corso degli ultimi anni ha registrato una lieve
diminuzione, in quanto probabilmente alcuni di essi risultano
essere ormai consolidati all'interno degli enti e istituzioni
scolastiche e, non essendo più i progetti stessi da considerarsi
sperimentali, ma funzionali all'attività svolta, sono finanziati
direttamente dagli enti interessati.
Se quindi posso solo fare una breve comunicazione sul caso
sospetto di influenza H1N1, un breve ricordo di quello che è
successo negli ultimi giorni. In data 2 maggio 2009 alle 1,55 si
presentava in pronto soccorso una paziente di 24 anni, sesso
femminile, che veniva ricoverata presso la struttura di malattie
infettive con una sintomatologia influenzale (brividi, cefalea,
dolore faringeo). La paziente riferiva di aver soggiornato a Londra
e a Parigi recentemente. Considerato il quadro clinico influenzale
e la provenienza da un'area nella quale erano stati confermati casi
di influenza di virus H1N1, Gran Bretagna 8 casi, in base alla
circolare del Ministero del lavoro e salute che abbiamo ricevuto il
28 aprile, indirizzata agli Assessorati, il caso rientrava nella
definizione di caso sospetto, quindi sindrome influenzale più
provenienza da un Paese dove erano stati segnalati dei casi. La
persona risponde ai requisiti clinici di sindrome influenzale ed
epidemiologici per provenienza da un'area in cui sono stati
confermati casi di influenza di virus H1N1. Si è pertanto seguita
la procedura standard prevista in questi casi: la paziente è stata
ricoverata nel Reparto delle malattie infettive, è stata iniziata
la terapia antivirale specifica con Oseltalmivir e la terapia
antibiotica, è stato informato il Direttore sanitario ospedaliero,
è stata eseguita la segnalazione di caso sospetto il 2 maggio
mediante fax al Ministero e al Servizio di igiene pubblica e
venivano inviati i prelievi delle secrezioni delle vie respiratorie
al laboratorio dell'Ospedale Amedeo di Savoia di Torino, che è il
nostro centro di riferimento per la conferma o l'esclusione
diagnostica. L'esito di questo esame, che è fondamentale, dovrebbe
arrivare in fine mattinata o tardo pomeriggio di oggi, di
conseguenza la paziente dovrebbe essere dimessa. Si comunica che la
paziente sta bene, i parametri vitali sono a posto; quindi, per
quanto riguarda questo caso, aspettiamo solo la conferma del
risultato delle indagini virologiche e poi la paziente sarà
dimessa.
Président
- La parole au Conseiller Rigo. Après quoi si
quelqu'un voudra intervenir au sujet de la communication qui a été
faite par l'Assesseur Lanièce, pourra le faire.
Rigo (PD)
- Grazie, Presidente. È fuori di dubbio che uno
dei problemi concreti, veri di questa società è il tema
dell'immigrazione e quindi dell'integrazione. Ecco perché è nostro
compito interrogarci rispetto alle possibilità che la Valle d'Aosta
sappia offrire una propria risposta originale al tema, che tutti
definiscono "epocale", della convivenza fra italiani e stranieri.
Ed io sono convinto che l'immigrazione non dovrebbe essere una
questione periferica e marginale nell'impianto programmatico della
Regione stessa, ma è un vero e proprio banco di prova decisivo
della capacità di questa Regione di governo della società
valdostana. Avendo questo modo di pensare, ho letto con
preoccupazione alcune deliberazioni a cui ha fatto riferimento
l'Assessore e mi sono chiesto: come è possibile che il grande
lavoro che si sta facendo sul piano di zona, documento che
chiarisce molto bene la necessità di promuovere politiche di
integrazione, in particolare a favore di minori e di donne, come
ricordava l'Assessore, attivando sul territorio sempre più servizi
di mediazione interculturale, maggiormente coordinati con i
servizi... e, nel contempo, la pratica realtà ci dice che,
nonostante vi siano state due scadenze, non riusciamo ad utilizzare
tutti i soldi impegnati nel bilancio regionale. Con
l'interrogazione volevo capirne i motivi. Non ho capito bene quali
sono secondo l'ufficio i motivi: sicuramente scarsa conoscenza,
nonostante il
battage
pubblicitario, forse difficoltà
organizzative fra i comuni e le istituzioni scolastiche, forse la
cancellazione del Progetto "Cavanh", che aveva fra i suoi compiti
il coordinamento... promuovere i progetti. Forse tutte queste cose
combinate assieme creano difficoltà questa iniziativa interessante,
lodevole, dove ci sono finanziamenti come ci ha ricordato
l'Assessore; ritengo però che bisogna cominciare ad uscire dai
singoli interventi e definire una politica capace di affrontare nel
suo complesso il problema. Credo che le istituzioni, quelle
scolastiche, quelle comunali e non solo, debbano riuscire a
superare il banco di prova costituito dalla una capacità di
governare questo fenomeno, governare quindi la transizione verso la
società multietnica. Tale impegno non può essere lasciato solamente
ai singoli progetti, ma deve essere inserito in un quadro organico;
per questo mi rivolgo anche al Presidente della Regione per dirgli
che dovrà trovare lo spazio nella sua agenda politica (già molto
ricca) per inserirvi questo tema, ovvero il disegno complessivo
rispetto a come la nostra Regione si è attrezzata e si attrezzerà
per governare tale fenomeno. Occorre intervenire per tempo per
evitare che anche in questo campo la crisi, che è ancora latente,
possa fare da detonatore ad un problema che ancora non esiste, non
c'è. Ritengo quindi che questi progetti che l'Assessore ha
ricordato, gli interventi finanziari, consistenti debbano essere
messi all'interno di un disegno complessivo, dove ognuno sappia
cosa deve fare, quale il compito assegnato, ma all'interno di una
proposta di governo del fenomeno, come devono fare tutte le società
moderne.
Vorrei prendere qualche minuto per quanto riguarda il secondo
argomento affrontato dall'Assessore. Ritengo che in questo momento
vi sia preoccupazione da parte di tutti, ovviamente, ma c'è scarsa
conoscenza e scarsa capacità di capire. Credo che, Assessore e
Presidente della Regione, dobbiamo intervenire con i mezzi di
informazione, in particolare con la "Voix de la Vallée", il TG3, se
possibile dedicare uno specifico spazio per spiegare in maniera
molto elementare quali sono le effettive preoccupazioni e se ci
sono preoccupazioni, altrimenti è inutile creare allarmismi.
L'informazione è la prima prevenzione rispetto al disagio di
sentirsi inermi rispetto ad un problema più grande di noi.
Président
- La parole à la Conseillère Patrizia
Morelli.
Morelli (VdAV-R)
- Merci, M. le Président. Juste pour
ajouter quelques éléments. Ce n'est pas pour créer de l'alarmisme
bien évidemment, bien au contraire, c'est parce que nous estimons
que la clarté dans ces situations soit importante. Nous avons
recueilli le désaveu d'une femme de l'haute Vallée qui a voulu
aller dans une pharmacie pour se procureur le "Tamiflu" que son
médecin avait prescrit à ses parents en voie de précaution et elle
nous a dit que ce n'est pas possible de le repérer dans les
pharmacies; moi-même j'ai essayé de téléphoner à une pharmacie et
on m'a dit que le Tamiflu n'est pas consigné. Je voulais poser la
question à l'Assesseur à ce propos...
(interruption d'un Conseiller, hors micro)
... non... ce n'est pas possible d'avoir une réponse. Tout de
même je soulève le problème, voilà.
