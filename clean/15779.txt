Classificazione
ATTIVITÀ CULTURALI


Resoconto integrale del dibattito dell'aula
Oggetto del Consiglio n. 2082 del 24 luglio 1996 - Resoconto
SEDUTA POMERIDIANA DEL 25 LUGLIO 1996
OGGETTO N. 2082/X Concessione di un contributo di lire 5.739.370
al Gruppo folcloristico "Le Sargaillon" di Torgnon per la
confezione di costumi, ai sensi della legge regionale 20 agosto
1993, n. 69.
Deliberazione Il Consiglio
Premesso che:
La legge regionale 20 agosto 1993, n. 69 disciplina la
concessione di contributi a favore di associazioni ed enti pubblici
e privati per attività ed iniziative a carattere culturale,
scientifico ed artistico, ed in particolare l'articolo 4
regolamenta l'assegnazione di sovvenzioni alle corali ed ai gruppi
folcloristici;
Il presidente del gruppo folcloristico "Le Sargaillon" di
Torgnon, signora Wilma Corgnier, con lettera in data 23 maggio
1996, ha inoltrato all'Assessorato della Pubblica Istruzione una
domanda tendente ad ottenere un contributo per la confezione di
costumi;
Successivamente, il gruppo ha inviato, con nota in data 19
giugno 1996, la documentazione attestante l'appartenenza del
costume alla tradizione valdostana;
I Servizi Culturali dell'Assessorato della Pubblica Istruzione
hanno provveduto all'istruttoria ed alla valutazione della domanda
esprimendo parere favorevole sulla sua ammissibilità a contributo,
ai sensi dell'articolo 3 comma 3 e dell'articolo 8 comma 1 della
legge regionale 20 agosto 1993, n. 69;
Il contributo può pertanto essere determinato in lire 5.739.370
corrispondente al 70 percento della spesa sostenuta, ai sensi
dell'articolo 4 comma 1 lettera b) della legge regionale 20 agosto
1993, n. 69;
Visto il parere favorevole rilasciato, in assenza del Dirigente,
dal Vicedirigente delegato dei Servizi Culturali dell'Assessorato
della Pubblica Istruzione, ai sensi del combinato disposto
dell'articolo 72 della legge regionale n. 3/1956 e successive
modificazioni e del combinato disposto degli articoli 13 comma 1
lett. e) e 59 comma 2 della legge regionale n. 45/1995, in ordine
alla legittimità della presente deliberazione;
Delibera
1) di approvare la concessione al gruppo folcloristico "Le
Sargaillon" di Torgnon (C.F. 90000560079) di un contributo di lire
5.739.370 (cinquemilionisettecentotrentanovemilatrecentosettanta)
pari al 70 percento delle spese sostenute per la confezione di
costumi tradizionali, ai sensi dell'articolo 4 comma 1 lettera b)
della legge regionale 20 agosto 1993, n. 69;
2) di approvare ed impegnare la spesa di lire 5.739.370
(cinquemilionisettecentotrentanovemilatrecentosettanta) da imputare
al capitolo 57260 del bilancio preventivo della Regione per l'anno
1996 ("Contributi ad enti ed associazioni culturali ed educative
per manifestazioni ed iniziative culturali e scientifiche")
richiesta n. 1409, che presenta la necessaria disponibilità;
3) di provvedere alla liquidazione della spesa ai sensi
dell'articolo 58 della legge regionale 27 dicembre 1989, n. 90 e
successive modificazioni, specificando che il contributo in
questione non è soggetto alla ritenuta d'acconto del 4 percento
prevista dal DPR n. 600 del 29 settembre 1973;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Président Les conseillers sont invités à voter:
Presenti, votanti e favorevoli: 29
Il Consiglio approva all'unanimità
