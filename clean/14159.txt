Classificazione
DEMANIO E PATRIMONIO REGIONALE
SPORT E TEMPO LIBERO


Resoconto integrale del dibattito dell'aula
Oggetto del Consiglio n. 682 del 18 maggio 1994 - Resoconto
OGGETTO N. 682/X - Acquisto di terreni siti in Comune di
Brissogne di pro­prietà di ditte varie per l'ampliamento della
proprietà regionale destinata agli sport tradizionali valdostani.
(III lotto) - Approvazione ed impegno di spesa. Delega alla
Giunta.
Deliberazione - Il Consiglio
Premesso che:
la Giunta regionale con provvedimento n. 6856 in data 6 agosto
1993 ha approvato gli indirizzi programmatici per l'utilizza­zione
dell'area destinata a campi da gioco per gli sport tradi­zionali
valdostani sita in Comune di Brissogne e Quart, in loca­lità Les
Iles. É stato così delimitato il comprensorio ritenuto ne­cessario
per l'organizzazione delle attività sportive ed è stato stabilito
di acquisire, in via prioritaria, le aree interne alla pro­prietà
regionale.
L'Amministrazione regionale nel 1990 aveva già acquistato una
vasta area, della superficie di circa 100.000 metri quadrati,
co­stituente un unico lotto pianeggiante dove si praticano i
giochi, ubicata in Comune di Brissogne e Quart.
Secondo le indicazioni programmatiche della Giunta sono stati
acquistati alcuni fondi che si trovavano ubicati all'interno
dell'area di proprietà regionale e che hanno consentito di
ri­quadrare l'intera superficie, per il prezzo unitario di lire
26.000 al metro quadrato.
Il Servizio Affari Generali e Legali della Presidenza della
Giunta, secondo le indicazioni della Giunta contenute nella ci­tata
deliberazione n. 6856/1993, ha provveduto a contattare tutti i
proprietari delle aree ancora da acquisire al fine di veri­ficare
la loro disponibilità ad alienare o ad affittare per un lun­go
periodo.
I proprietari si sono dichiarati in linea di massima disponibili
ad alienare al prezzo offerto (lire 26.000 al metro quadrato) ed
alle condizioni proposte dalla Regione.
La Giunta regionale con provvedimenti n. 1326 in data 21
feb­braio 1994 e n. 1803 in data 4 marzo 1994 ha già deliberato di
sottoporre al Consiglio regionale l'acquisto di terreni di
proprie­tà dei signori Berthod Cecilia Rita, Berthod Rosalba, Rit
Cirillo e Rit Maurizio, Crétier Rita, Vénériaz Paolo, Ponsetti
Elio, Montrosset Ettore e Montrosset Oreste, Montrosset Ettore e
Qua­rello Maria Carla, Pléod Rita e Vénériaz Lino, nonché della
Soc. n. c. F.lli Montrosset.
Sono state ora ultimate le istruttorie relative ad altri
terreni, della superficie complessiva di mq. 3625, di proprietà dei
signo­ri Champion Vittoria, Champion Marco e Montrosset Ettore che
si sono dichiarati disposti ad alienare i terreni di loro proprietà
ai prezzi dichiarati congrui dall'Ufficio Patrimoniale
dell'As­sessorato del Bilancio e delle Finanze in data 5 febbraio
1993 e in data 21 marzo 1994.
Più precisamente i signori Champion Vittoria (F. 6 n. 44) e
Montrosset Ettore (F. 6 n. 6) si sono dichiarati disposti ad
alie­nare i terreni di loro proprietà al prezzo unitario di lire
26.000 al metro quadro, mentre il Champion Marco si è dichiarato
di­sposto ad alienare quelli di sua proprietà (F. 6 nn. 249 e 250)
al prezzo di lire 25.000 al metro quadrato, trattandosi di aree
pri­ve di volumetria.
I proprietari hanno dichiarato che i terreni da acquisire sono
liberi da pesi, vincoli, contratti di affitto o altra formalità
pre­giudizievole, e che non sussistono i presupposti per
l'esercizio del diritto di prelazione agraria, ad eccezione dei
terreni di pro­prietà del signor Champion Marco che risultano privi
di volu­metria, in quanto gravati da un vincolo edilizio a favore
del Comune di Brissogne per l'edificabilità di un'altra
proprietà.
Visto il parere favorevole rilasciato dal Dirigente del Servizio
Affari Generali e Legali della Presidenza della Giunta, ai sensi
del combinato disposto dell'articolo 72 della legge regionale n.
3/1956 e successive modificazioni, e dell'articolo 21 della legge
regionale n. 18/1980 e successive modificazioni;
Visto il parere della II Commissione consiliare permanente;
Delibera
1) di approvare l'acquisto, per il prezzo complessivo di Lire
116.014.000= (centosedicimilioniquattordicimila) dei terreni siti
in Comune di Brissogne, località Les Iles, per l'amplia­mento della
proprietà regionale destinata agli sport tradizionali valdostani,
distinti al Catasto Terreni del Comune di Brissogne come segue:
Partita 2069 - Champion Marco, nato il 14 febbraio 1926 a
Brissogne (C.F. CHM MRC 26B14 B192K)
F. 6 n. 249 mq 667
F. 6 n. 250 mq 969
Prezzo di Lire 40.900.000= (mq 1636 x lire 25.000)
Partita 2065 - Ditta Champion Vittoria nata il 7 gennaio 1920 a
Brissogne (C.F. CHM VTR 20A47 B 192U)
F. 6 n. 44 mq 1837
Prezzo di Lire 47.762.000= (mq 1837 x lire 26.000)
Partita 2769 - Ditta Montrosset Ettore nato il 3 dicembre 1928
(C.F. MNT TTR 28T03 D444Y)
F. 6 n. 6 mq 1052
Prezzo di Lire 27.352.000= (mq 1052 x lire 26.000);
2) di approvare ed impegnare la spesa complessiva di Lire
116.014.000 (centosedicimilioniquattordicimila) da imputare al
capitolo 35060 del bilancio di previsione della Regione per l'anno
1994 ("Spese per l'acquisto di beni patrimoniali") che presenta la
necessaria disponibilità;
3) di delegare alla Giunta regionale l'adozione di ogni
provve­dimento di esecuzione per addivenire alla stipulazione
dell'atto notarile di trasferimento degli immobili di cui si tratta
e, in particolare, per la designazione del Notaio rogante, per la
li­quidazione delle relative spese, nonché per gli eventuali
accer­tamenti circa la consistenza, l'intestazione catastale e
l'esatta superficie degli immobili da acquisire;
4) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 1, lettera e), del decreto legislativo 13
febbraio 1993, n. 40 come corretto dal successivo decreto
legisla­tivo 10 novembre 1993, n. 479.
Presidente -
Se nessun Consigliere chiede la
parola possiamo passare alla votazione della deliberazione in
oggetto.
Presenti, votanti e favorevoli: 27
Il Consiglio approva all'unanimità.
