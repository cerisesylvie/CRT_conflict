Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 113 del 11 marzo 1981 - Resoconto
OGGETTO N. 113/81 - GIORNATE DI STUDIO SULLE AUTONOMIE REGIONALI
INDETTE DALL'ISTITUTO STORICO DELLA RESISTENZA IN VALLE D'AOSTA.
(Rinvio di interrogazione)
Presidente
- Poiché questa interrogazione è rivolta
direttamente al Presidente della Giunta, chiedo al Consigliere
Pedrini se è d'accordo per rinviare l'esame dell'oggetto a domani,
quando sarà presente il Presidente della Giunta.
La parola al Consigliere Pedrini.
Pedrini (IPLI)
- Signor Presidente, io direi che la cosa
è già stata talmente dibattuta sui giornali ed è talmente chiara
che lo scopo che mi ero prefisso presentando questa interrogazione
è stato raggiunto. Io avevo fatto questa denuncia solamente perché
l'Istituto Storico della Resistenza riceve i fondi dalla Regione,
quindi ritenevo mio dovere segnalare al Consiglio questa posizione
che evidentemente è abnorme; addirittura, posso confermarlo in
tutta fede e personalmente, due persone si erano prese la briga,
senza essersi contattate, di dire che avevano consegnato loro la
lettera alle 12.30 quando l'ufficio chiude alle 12.00.
Riterrei comunque chiusa la questione, volevo soltanto che il
Consiglio ne fosse informato perché cose del genere non si ripetano
più, non soltanto nei nostri confronti ma nei confronti di ogni
altro partito, di ogni altro movimento.
Presidente
- Consigliere Pedrini, io credo che quando si
è rivolta una interrogazione, in particolare al Presidente della
Giunta, questi abbia degli argomenti da illustrare in risposta alla
interrogazione stessa; e come lei ha ritenuto opportuno che il
Consiglio ne fosse informato e ne prendesse atto, ritengo che
similmente al Presidente della Giunta debba essere concessa la
possibilità di rispondere. Poiché oggi egli è assente, credo che
converrebbe rinviare l'oggetto a domani.
Pedrini
-
(intervento fuori microfono)
... io
facevo per accelerare i tempi! Mi va benissimo!
Presidente
- D'accordo! Passiamo all'oggetto n. 12.
