Classificazione
OPERE PUBBLICHE


Resoconto integrale del dibattito dell'aula
Oggetto del Consiglio n. 3148 del 3 aprile 2003 - Resoconto
OGGETTO N. 3148/XI Approvazione del programma regionale di
previsione dei lavori pubblici per il triennio 2003/2005, ai sensi
del secondo comma dell'articolo 7 della l.r. 12/1996 e successive
modificazioni.
Deliberazione Il Consiglio
Richiamata la legge regionale 20 giugno 1996, n. 12, "Legge
regionale in materia di lavori pubblici", come modificata dalla
legge regionale 9 settembre 1999, n. 29, in particolare il Capo II
della stessa "Pianificazione e programmazione del ciclo dei lavori
pubblici" nel quale si stabilisce che il ciclo di realizzazione dei
lavori pubblici è strutturato in relazione alle fasi di
programmazione e di pianificazione, nonché di esecuzione dei lavori
necessari a soddisfare i bisogni identificati;
Ravvisato, altresì, l'interesse dell'Amministrazione regionale a
promuovere la prevenzione del degrado delle opere pubbliche,
attraverso specifici programmi di manutenzione che trovano
accoglimento nel programma regionale di previsione con
l'inserimento degli interventi atti a costituire il programma delle
manutenzioni di cui all'articolo 18 della L.R. 12/1996 così come
successivamente modificata;
Vista la deliberazione della Giunta regionale in data 10 gennaio
2000, n. 8, con cui sono state approvate le schede dei lavori e le
tabelle riepilogative, atte a costituire i modelli e la struttura
per la redazione dei documenti di programmazione dei lavori
pubblici per il triennio 2003/2005;
Considerato, inoltre, che, conformemente alla attribuzione delle
competenze di cui alla deliberazione della Giunta regionale n. 276
in data 27 gennaio 2003, è stato predisposto a cura del
Dipartimento Opere Pubbliche dell'Assessorato Territorio, Ambiente
e Opere Pubbliche, il programma regionale di previsione dei lavori
pubblici per il triennio 2003/2005 sulla base di dati elaborati e
trasmessi dalle competenti Direzioni e Servizi che hanno
evidenziato, ponendoli in correlazione con le risorse finanziarie
disponibili, interventi passibili di avvio delle successive fasi
attuative;
Visto, ai fini della verifica della sussistenza delle condizioni
di cui all'articolo 7, quinto comma, lettera a), e all'articolo 38
della L.R. 12/1996 e successive modificazioni ed integrazioni, che
i documenti di programmazione relativi al programma regionale di
previsione per il triennio 2003/2005 individuano lavori di
competenza regionale oltre che lavori locali di interesse regionale
ai quali sarà possibile dare attuazione nel corso del triennio
completando le fasi di progettazione;
Vista la relazione, accompagnatoria al programma regionale di
previsione per il triennio 2003/2005, che specifica le modalità di
attribuzione delle priorità che consentono agli interventi di
trovare collocazione nel programma e definisce aspetti peculiari
del documento di programmazione;
Richiamato il regolamento regionale 28 marzo 1994, n. 2
"Regolamento regionale per l'esecuzione di lavori, provviste e
servizi in economia", come modificato dal regolamento regionale 5
dicembre 1995, n. 8;
Richiamato l'articolo 39 della L.R. 12/1996 e successive
modificazioni ed integrazioni, nel quale sono indicate le
attribuzioni di competenze relative alle attività connesse al ciclo
di realizzazione di lavori pubblici ed in particolare la lettera
c), comma secondo dello stesso articolo che attribuisce al
Consiglio regionale competenza all'approvazione del programma
regionale di previsione;
Richiamata la deliberazione della Giunta regionale in data 30
dicembre 2002, n. 5116, concernente l'approvazione del bilancio di
gestione per il triennio 2003/2005, con l'attribuzione alle
strutture dirigenziali di quote di bilancio e degli obiettivi
gestionali correlati e di disposizioni applicative;
Visto il parere favorevole rilasciato dal Coordinatore del
Dipartimento Opere Pubbliche dell'Assessorato Territorio, Ambiente
e Opere Pubbliche, ai sensi del combinato disposto degli articoli
13, comma 1, lettera e) e 59, comma 2 della legge regionale 23
ottobre 1995, n. 45, sulla legittimità della presente
deliberazione;
Visto il parere della III Commissione consiliare permanente;
Delibera
1) di approvare l'allegato programma regionale di previsione dei
lavori pubblici per il triennio 2003/2005;
2) di autorizzare la Giunta regionale a modificare il programma
regionale di previsione, di cui al punto 1), integrando il piano
regionale operativo dei lavori pubblici per l'anno 2003 con i
lavori pubblici che per risultanze progettuali e per opportunità
acquisiscano i connotati di priorità, di cui all'articolo 8 della
L.R. 12/1996, e conseguentemente ad aggiornare il relativo piano
finanziario, nei limiti della disponibilità di spesa dei pertinenti
capitoli.
Allegato
(Omissis)
Président
La parole à l'Assesseur au territoire, à
l'environnement et aux ouvrages publics, Vallet.
Vallet (UV)
Avant tout pour remercier les collègues de la
III
ème
Commission qui, pendant deux heures et demie
d'examen ponctuel et détaillé, ont prêté beaucoup d'attention à ce
programme. Il s'agit d'un programme important, qui nous permet de
reprendre dans la normalité la programmation des ouvrages publics,
après la suspension à peu près totale de l'année 2001 et encore
partielle pour l'année 2002, suivant les évènements de l'octobre
2000. Un programme important qui mobilise des ressources
considérables dans les différents secteurs des ouvrages publics. Je
ne prolonge pas trop mon intervention, étant donné que j'ai voulu
aussi cette année accompagner le programme qui, par lui-même, est
une liste d'ouvrages et de chiffres un peu stérile, par un rapport
qui est à votre disposition et que je pense vous avez eu la
possibilité de lire, et dans lequel, au-delà des chiffres, vous
pouvez trouver aussi quelques arguments qui pourraient être objet
de débat. Le programme triennal se complète avec le plan
opérationnel annuel qui a été approuvé par le Gouvernement régional
début mois de février. Je tiens à souligner qu'au point de vue des
ressources, et donc de la couverture financière, le plan
opérationnel de 2003, qui se chiffre à quelques 53 millions
d'euros, est totalement couvert par la disponibilité des différents
chapitres du budget régional. Le programme de prévision triennal,
évidemment, en contenant aussi des ouvrages qui débuteront
peut-être en 2004 ou en 2005, et en contenant des ?uvres
importantes, n'est pas totalement couvert, étant donné que
celles-ci, se concluant dans les années suivantes à l'année 2005,
devront trouver dans les années futures la nécessaire couverture
financière.
Président
Le débat est ouvert.
La parole au Conseiller Lattanzi.
Lattanzi (LCdL)
Come diceva l'Assessore, questo è un
piano corposo di opere e devo dire anche ben dettagliato. Ringrazio
inoltre per la formulazione delle schede allegate, che sono molto
utili. Volevo chiedere dei chiarimenti perché, al di là degli
investimenti che questa Regione fa per vivere in montagna - perché
molte delle opere sono finalizzate ad attività di assestamento del
territorio, di protezione delle strade, quindi noi spendiamo
importanti cifre del bilancio regionale per difenderci dalla
montagna, ma spendiamo anche molto per la continua manutenzione dei
nostri boschi, in quanto si fa largo uso della costruzione di piste
forestali, tagliafuoco, qualche volta - altre volte, per esigenze
diverse, e quindi per la manutenzione del territorio vivibile,
spendiamo ingenti risorse; vi sono delle opere che hanno destato la
nostra curiosità.
Un'opera importante che vede un investimento complessivo di
circa 10 milioni di euro e che non vede però alcun livello di
esecuzione indicato - quindi diciamo che è un'indicazione di
opportunità di risorse finanziarie - è la costruzione del
parcheggio pluripiano dell'area "F8 bis": è un'area strategica per
il Comune di Aosta, di cui si è molto parlato. Per la verità,
quando ho visto il codice di intervento del programma ho pensato
che finalmente c'era qualcosa, e ho visto infatti stanziato
l'importo di 10,2 milioni di euro e la previsione di definizione
delle opere di progettazione per il 2004-2005 con due importi di
1.250.000 euro ciascuno, complessivamente circa 5 miliardi di lire,
che si assorbono metà dell'importo complessivo, ad iniziare dal
2004-2005. Vorrei capire bene quanto di questo importo è previsto
per la progettazione, perché la preoccupazione è che questi soldi -
come si evince dalla scheda allegata - siano quasi esclusivamente
per la progettazione, oppure se c'è qualche prospettiva di
realizzazione. Vorrei poi avere qualche specifica sulla "E O 75",
ampliamento dell'Aeroporto "Corrado Gex"; di questo abbiamo parlato
anche ieri: l'Aeroporto "Gex" vede stanziato un ulteriore importo
complessivo di 10,5 milioni di euro con 2,5 milioni già per il
2003, con una cifra di 3 milioni di euro per il 2004, e altrettanti
per il 2005.
Vorremmo sapere la fine di questo progetto, quando la nostra
Regione potrà decidere non solo di stanziare delle cifre, ma
soprattutto potrà avere l'Aeroporto. Vorrei inoltre sapere se è
possibile avere una specifica sulla realizzazione della struttura
per le cure palliative presso lo stabile sito in via Saint-Martin
de Corléans. C'è un livello di progettazione che è un preliminare
di acquisto, c'è un importo complessivo di circa 1.600.000 euro e
vi sono già delle cifre per il 2003, quindi siamo già in una fase
avanzata, con cifre nel 2004 e nel 2005 che parrebbero preludere
una chiusura della questione con un'opera la quale dovrebbe essere
realizzata a brevissimo, ma su cui c'è poca informazione.
Sarebbe altresì interessante sapere, sempre per quanto riguarda
il discorso "sanità", la realizzazione di questa elisuperficie
comprensiva di impianto di illuminazione per l'atterraggio notturno
presso il Presidio ospedaliero di Viale Ginevra: qui si parla di
Pronto soccorso, di elisoccorso e, da tempo, si parla
dell'opportunità di avere una pista di atterraggio. Sono stato
abbastanza sorpreso quando ho visto "presso il Presidio ospedaliero
di Viale Ginevra": quindi si prevede di costruirlo proprio lì, con
illuminazione e quindi idoneità di volo notturno. È interessante la
cifra di 1 milione di euro, ma è altresì curioso vedere che la
cifra è stanziata tutta nel 2005, quindi si destina una cifra, ma
la realizzazione è slittata nel tempo.
Inoltro ancora una richiesta all'Assessore, curiosa non tanto
per l'importo, che è di 250.000 €, ma per la storia di questa
opera: la manutenzione straordinaria dell'Arena "Croix Noire".
Sappiamo che questa è una mastodontica struttura che qualcuno
potrebbe definire la tipica "cattedrale nel deserto", purtroppo
partorita inizialmente come un sito che avrebbe dovuto ottenere
l'attenzione di molte iniziative di massa e che, alla fine, si
riduce nell'utilizzo di pochi grandi eventi nell'arco dell'anno.
Senza fare grande polemica politica, vorremmo sapere se questi 250
mila euro sono destinati per la manutenzione straordinaria
dell'arena di per sé o se per i servizi annessi, che hanno altri
sbocchi.
Ringrazio l'Assessore per i chiarimenti che vorrà dare.
Président
La parole à la Conseillère Squarzino
Secondina.
Squarzino (Arc-VA)
… che non
intende ripetere le domande già fatte in commissione, per le quali
abbiamo già avuto una serie di risposte. Negli interventi in fase
di studio è prevista la costruzione di un nuovo Palazzo del
ghiaccio in Comune di Aosta: mi interessava sapere che cosa
significa "nuovo Palazzo del ghiaccio in Comune di Aosta", quali
sono questi progetti, eventualmente.
Come pure vorrei sapere… mi dispiace
che non sia presente l'Assessore alla
sanità… a pagina 41, là dove si parla
della
"Ristrutturazione e ampliamento del piano seminterrato e
nuove centrali tecnologiche nello stabile sito in Via Saint-Martin
de Corléans…"
, c'è un importo
complessivo. Queste opere facevano parte di un programma regionale
triennale, e più volte modificato, che prevedeva dei fondi statali,
ex articolo 20. Si tratta quindi di capire se l'importo complessivo
è a carico della Regione o se fa parte di questo programma
complessivo, e come mai, se faceva parte di questo programma
complessivo, adesso è stato stralciato per essere finanziato per
conto proprio!
Président
D'autres Conseillers qui souhaitent
intervenir? Si ce n'est pas le cas, je ferme la discussion
générale.
La parole à l'Assesseur au territoire, à l'environnement et aux
ouvrages publics, Vallet.
Vallet (UV)
Cominciamo dalle questioni poste dal
collega Lattanzi.
Parcheggio "F8 bis": questo compare nel programma regionale di
previsione perché, alla fine dell'iter che abbiamo svolto insieme
al Comune di Aosta, a "VDA Structure" e al Ministero delle
infrastrutture e dei trasporti, all'interno di un programma statale
denominato "PRUSST", abbiamo concluso che - al contrario di quanto
avevamo pensato in un primo tempo, cioè di affidare la
realizzazione a "VDA Structure" - la cosa più semplice sarebbe
stata che di tale realizzazione se ne occupasse l'Amministrazione
regionale, in quanto concorrono a finanziare quest'opera lo Stato,
la Regione e il Comune di Aosta. Per il Comune di Aosta, soggetto
che ottiene i finanziamenti statali, sarebbe stato molto difficile
girarli a "VDA Structure"; non vi sono invece problemi a girarli
sul bilancio regionale, quindi sarà la Regione ad occuparsi della
progettazione ed è già bandita la gara di progettazione. Per quanto
riguarda le indicazioni finanziarie che compaiono nella scheda,
questa è la quota di spettanza regionale che copre e la
progettazione e la quota di spettanza regionale per quanto riguarda
la realizzazione.
Aeroporto "Corrado Gex": quanto qui previsto si riferisce al
progetto di allungamento della pista e al progetto di realizzazione
dell'aerostazione. Per l'allungamento della pista siamo alla
progettazione esecutiva che è al confronto con "ENAC" ed "ENAV",
quindi in attesa dell'ottenimento dei loro pareri. Per quanto
concerne la struttura delle cure palliative, prevista nel
fabbricato dell'ex Maternità in Via Saint-Martin de Corléans, è in
corso la gara per l'affidamento della progettazione esecutiva.
Disponiamo della progettazione preliminare e definitiva; dobbiamo
fare la gara per la progettazione esecutiva, essendo stata sforata
la soglia comunitaria al di sotto della quale è possibile affidare
l'incarico senza gara. Per quanto riguarda l'elisuperficie prevista
all'Ospedale, è stata affidata la progettazione; stiamo esaminando
diverse soluzioni, quindi direi che siamo nella fase di
progettazione preliminare.
Relativamente all'Arena "Croix Noire", mi permetto di dire: non
è vero che è una "cattedrale nel deserto", perché forse al collega
Lattanzi sfuggono una serie di manifestazioni che si tengono in
quel luogo, che forse non coinvolgono i suoi campi di interesse; i
fondi lì indicati servono per la manutenzione della struttura, che
ormai ha quasi una ventina di anni e che quindi necessita di
interventi di manutenzione.
Per quanto riguarda il nuovo Palazzo del ghiaccio, questo è un
intervento che è stato elencato negli interventi in fase di studio
ed è stato citato dal collega Cerise in relazione ad alcune
ipotesi, che sono adesso al vaglio, in collaborazione con il Comune
di Aosta. Fra l'altro c'è un articolo sulla pagina regionale de "La
Stampa" di oggi relativo a problemi dell'impianto stesso, forse è
impropria la dicitura "nuovo Palazzo del ghiaccio", nel senso che
potrebbe essere quella la soluzione, ma non necessariamente. Certo
è che è necessario intervenire in tempi brevi per risolvere i
problemi dell'attuale struttura, che è di proprietà comunale, ma
sicuramente è una di quelle strutture che riveste interesse
regionale.
Per quanto concerne gli interventi e i finanziamenti da
destinare all'ex Maternità di Via Saint-Martin de Corléans, questi
sono sganciati dai finanziamenti della
legge…
(interruzione della Consigliera Squarzino Secondina, fuori
microfono)
… sì, è lo stesso fabbricato. Le
risorse previste nelle schede sono risorse regionali.
Président
La parole à l'Assesseur au tourisme,
aux sports, au commerce et aux transports, Cerise.
Cerise (UV)
Sempre per quanto riguarda la questione
relativa al "nuovo Palazzo del ghiaccio", volevo sottolineare come
questa struttura sia datata, probabilmente sovradimensionata ed ha
due problemi che sono non di poco conto: uno è la questione del
riscaldamento che costa delle energie sproporzionate rispetto a
quello che è il suo uso; l'altro, è l'impianto di produzione del
ghiaccio, che non risponde più a criteri di sicurezza, peraltro
anche criteri di carattere ambientale.
Perché si è detto "nuovo Palazzo del ghiaccio di Aosta"? Il
termine "nuovo" non significa che si è partiti con la
determinazione di costruire immediatamente un nuovo palazzo del
ghiaccio, ma nell'ambito di una revisione complessiva delle
strutture sportive sicuramente questa ha una certa priorità, e in
fase di studio si valuterà se è più razionale mettere mano su una
struttura che ha questi anni e dei grossi limiti, piuttosto che
costruirne un'altra, magari più piccola e più razionale.
Chiaramente sono ipotesi che vanno confrontate nel quadro di un
riassetto generale degli impianti sportivi.
Président
La parole au Conseiller Lattanzi, pour
déclaration d'intention.
Lattanzi (LCdL)
Ci asterremo su questo provvedimento per
due ordini di motivi. Il primo, perché questo elaborato è figlio di
una linea politica nota, che ha caratterizzato la gestione
dell'emergenza, ma soprattutto dell'ordinarietà delle opere, sulla
quale non siamo necessariamente contrari, ma sulla quale abbiamo
espresso più volte perplessità e anche contrarietà. Questo modo di
procedere per pezzi, senza avere un quadro generale di come si
voglia la Valle d'Aosta in prospettiva, è sempre stato uno dei
punti sui quali noi ci siamo confrontati; quindi, non critichiamo a
priori il piano 2003-2005, in questo caso: infatti, ci asterremo! È
un lungo elenco di opere di manutenzione di strade, di
paravalanghe, di paramassi, di riqualificazione di manufatti, uno
"stillicidio" di situazioni sulle quali abbiamo più volte espresso
la nostra posizione e non stiamo qui, oggi, a rifare il dibattito
politico.
Due commenti sulle risposte che abbiamo ottenuto. Molto chiara
la risposta sul parcheggio pluripiano dell'area "F8"; chiarezza
intanto per la cifra che è solo quella di competenza regionale, che
prevede la progettazione: progettazione che inizierà non prima del
2004 e vedrà impegnate cifre importanti. Noi ci auguriamo che alle
"cifre importanti" stanziate per le progettazioni corrispondano
anche le realizzazioni, perché questa Regione ha una sua tipicità
amministrativa che riempie i cassetti di progetti miliardari, dei
quali però mai si vede la realizzazione! Ci dichiariamo
assolutamente insoddisfatti sulla risposta rispetto all'ampliamento
dell'Aeroporto "Corrado Gex". Ogni commento è superfluo, perché
quando si stanziano ulteriori 10,5 milioni di euro per il
2003-2004-2005 e la risposta è così evasiva come è stata quella
dell'Assessore, capisco che "si naviga a vista", che l'Aeroporto
regionale è un qualcosa che si voleva, su cui non si può più
tornare indietro, ma che se si potesse tornare indietro non faremmo
di nuovo! Insomma, ricorda un po' l'operazione "trenino
Cogne-Pila", cose per le quali ci si imbarca in spese gigantesche e
poi, alla fine, "la montagna partorisce il topolino"!
È stata superficiale la risposta sulla realizzazione della
struttura per le cure palliative, forse perché non è di competenza
dell'Assessore, se non per lo stanziamento dell'opera, ma qui c'è
già uno stanziamento di 1 miliardo delle vecchie lire già nel 2003!
È vero che sono fondi statali, ma sono sempre soldi che arrivano
alla Regione e che possono essere destinati in un modo o
nell'altro; in questo caso, vengono destinati ad un capitolo,
quello delle strutture palliative, e non si è capito bene cosa si
intende ottenere attraverso questa ulteriore struttura, la quale
decentra alcuni servizi, presupporrà poi del personale decentrato e
comporterà dei costi. L'elisuperficie: qui siamo alle ipotesi
progettuali e ringrazio per la risposta. Sono stati stanziati 1
milione di euro, ci stiamo riflettendo - risponde l'Assessore -
abbiamo messo lì a bilancio questo capitolo di spesa, ma stiamo
ragionando. Il mio commento è che si ragiona da dieci anni al
Comune di Aosta sull'opportunità di avere una pista di atterraggio
di elisoccorso vicino, nei pressi o, addirittura, sopra l'Ospedale
di Viale Ginevra! Prendiamo atto che si stanziano ulteriori cifre
sempre per continuare a ragionare!
Non mi soddisfa la risposta riguardo all'Arena "Croix Noire"; mi
sfugge quali sono gli eventi che si realizzano alla "Croix Noire",
che probabilmente non seguo, ma continuo ad avere notizie e quando
le ho, vado a vedere; gli eventi sono esigui e - a parte l'evento
della finale della "Battaglia delle Reines" - di tipo minore, sono
quattro o cinque durante tutto l'anno! A nostro giudizio questa è
una "cattedrale nel deserto" - lo ribadiamo - non per la struttura
in sé, ma per il suo utilizzo, in quanto quella struttura potrebbe
diventare un centro importante di eventi; si è scelto invece di
destinarla quasi esclusivamente alle battaglie delle capre, delle
mucche… però è un utilizzo limitato!
L'Assessore riferiva che venti anni fa, quando è stata costruita la
struttura, si parlava di 5 miliardi e doveva essere il nuovo
anfiteatro delle manifestazioni culturali regionali; si è ridotto a
un prato che viene utilizzato una volta l'anno con 3000-4000
spettatori e, per il resto, con una serie di manifestazioni minori
come la rappresentazione cinofila piuttosto che dei gatti e poca
roba! Per quella struttura continuiamo a mantenere un costo di
manutenzione, in questo caso non ordinaria, ma straordinaria,
comunque di mezzo miliardo delle vecchie lire, e noi continuiamo a
dire che quella struttura è costata tantissimo, aveva delle
aspirazioni che non vengono espresse, costa la manutenzione
ordinaria, ancora di più, vediamo, in questo caso, gli investimenti
per la manutenzione straordinaria e continuiamo a criticare
l'utilizzo di quella struttura!
Ci asterremo su questo programma, ribadendo la nostra non
contrarietà ideologica o generale. L'alluvione in questo
quinquennio ha certamente condizionato la progettualità di questo
Assessorato, però questo Assessorato si è dovuto impegnare per
affrontare l'emergenza - e posso esprimere un giudizio positivo su
questo -, ma dall'emergenza non è poi più uscito e stiamo ancora
ragionando in termini di emergenza sulle opere di ordinaria
manutenzione!
Président
La parole à la Conseillère Squarzino
Secondina.
Squarzino (Arc-VA)
L'Assessore immagina già che il nostro
sarà un voto di astensione e non di approvazione di questo
piano.
Non ci riconosciamo in questo piano, soprattutto non
condividiamo le scelte delle priorità degli interventi. Il settore
considerato prioritario è sicuramente quello delle infrastrutture,
della viabilità e trasporti, per i quali sono stanziati ingenti
fondi. Noi constatiamo che, rispetto ai fondi previsti per il
territorio e l'ambiente e per il ripristino della qualità
ambientale e paesaggistica, ci sia un divario enorme di risorse,
che non corrisponde alle nostre aspettative e alle nostre scelte
politiche. Anche là dove vi sono degli impegni per quanto riguarda
la garanzia del corretto regime delle acque, ci troviamo di fronte
a tipologie di opere che qui, in Consiglio, più volte abbiamo
contestato, perché invece di mantenere e garantire il territorio,
diventano ulteriore ostacolo alla sicurezza del territorio.
Président
S'il n'y a pas de Conseillers qui
souhaitent intervenir, je soumets au vote la délibération et le
programme, en rappelant que la III
ème
Commission a donné
à la majorité son avis favorable:
Conseillers présents: 25
Votants: 20
Pour: 20
Abstentions: 5 (Beneforti, Curtaz, Frassy, Lattanzi, Squarzino
Secondina)
Le Conseil approuve.
