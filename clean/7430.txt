Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1933 del 7 aprile 1986 - Resoconto
OGGETTO N. 1933/VIII - DISEGNO DI LEGGE CONCERNENTE:
"MODIFICAZIONI DELLE NORME SULL'ORDINAMENTO DEI SERVIZI REGIONALI E
SULLO STATO GIURIDICO ED ECONOMICO DEL PERSONALE DELLA
REGIONE".
PRESIDENTE:
Ha chiesto la parola il Presidente della
Giunta, Rollandin; ne ha facoltà.
ROLLANDIN (U.V.):
Le projet de loi avait été renvoyé à la
dernière séance pour que l'on ait la possibilité de le discuter
davantage au niveau de la Commission compétente. En effet il y a eu
une rencontre à laquelle a participé le Bureau du personnel, en
donnant les explications du cas, et en même temps on a annoncé
qu'il était nécessaire de modifier l'article 148 de la L.R. 3/56.
Par conséquent j'ai préparé avec le bureau compétent l'amendement
concernant le problème qui avait été discuté en Commission,
c'est-à-dire le passage de responsabilité et la façon d'intervenir
de la part du Chef de service et de l'Assessorat compétent, qui
doivent transmettre la communication de ce qui se passe dans les
bureaux à la Présidence de la Junte, comme il avait été demandé par
les commissaires de la Commission compétente.
Je l'avais déjà dit au moment de la discussion de la loi même:
je souhaite que dans le délai de 6 ou 8 mois, il y ait la
possibilité de préparer une loi générale qui va modifier
entièrement la loi n° 3 du '56. Je crois que c'est un travail
plutôt remarquable auquel sont en train de travailler les
responsables de l'Administration régionale, depuis des années. La
nécessité de prévoir quand même l'approbation de ce projet de loi
est liée à certains faits conséquents que j'avais déjà
expliqués.
Je me rends compte que très souvent certaines normes ne
répondent plus aux exigences et pourront être d'ici quelque temps
encore améliorées; tout de même je crois que c'est un pas en avant
par rapport à ce qui s'est passé jusqu'à présent et c'est une
exigence à laquelle nous estimons devoir donner une réponse avec ce
projet de loi.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
Già la volta scorsa avevamo fatto una
serie di osservazioni su questo disegno di legge e chiesto il suo
rinvio in Commissione. Devo dire che forse per una interpretazione
del Presidente della Commissione, non è stato possibile apportare
degli emendamenti in Commissione a questo disegno di legge. In
quell'occasione infatti egli aveva detto: "La Commissione ha già
espresso il suo parere e quindi non si possono più apportare degli
emendamenti"; se le cose stavano realmente così, io mi chiedo
qual'era allora il senso della riunione della Commissione. A mio
avviso, visto che si stava riesaminando un disegno di legge già
discusso in Consiglio e rimandato alla Commissione per
approfondimenti, essa poteva apportare tutti gli emendamenti che
riteneva necessari.
Noi avevamo sottolineato che alcuni emendamenti erano
indispensabili per non correre il rischio di approvare una legge
per certi aspetti anacronistica ed in gran parte inutile. Nel
precedente Consiglio ho già parlato di alcuni di questi aspetti e,
con la documentazione che nel frattempo ho ricevuto, su richiesta
avanzata in sede di Commissione, sono sempre più dell'idea che
l'approvazione di questo disegno di legge non aggiunga nulla alla
normativa oggi esistente, semmai credo che la complichi. In poche
parole, con questo disegno di legge si riprende il testo dello
stato giuridico del personale dello Stato, così come è stato
approvato nel 1957. Nel frattempo, però, sono passati 30 anni e
molte Regioni hanno dato il via a normative un po' più nuove.
Poiché la nostra Regione ha competenza primaria in questa materia,
ha la possibilità di fare qualcosa di più avanzato e quindi non si
capisce perché essa debba riprendere quasi in modo pedissequo
quanto è stato stabilito nel 1957 dall'ordinamento dello Stato.
Voglio fare un esempio concreto. La Regione Emilia-Romagna, che
ha regolamentato questa materia nell'anno 1985, per ciò che
riguarda la destituzione, all'articolo 35 del progetto di legge n.
429, prevede che per il dipendente si possa fare distinzione, anche
dopo che gli sia stata comminata una condanna, tra la condanna per
un periodo inferiore ai 5 anni e la condanna per un periodo
superiore ai 5 anni. Ai fini della destituzione c'è già quindi una
possibilità di verifica rispetto all'entità della condanna passata
in giudicato. Altre Regioni riprendono la normativa dello Stato,
tralasciando proprio quei punti che a noi sembrano più
anacronistici, vale a dire quei riferimenti all'insubordinazione ed
ai concetti di onore e fedeltà che oggi appaiono abbastanza desueti
rispetto alle consuetudini dei nostri giorni.
Io chiedo quindi che questo disegno di legge venga ritirato,
perché non se ne vede proprio l'utilità. Se venisse approvato
questo disegno di legge, che nella sua prima stesura prevedeva la
sospensione obbligatoria per i casi in cui fosse iniziato il
procedimento penale e che adesso invece prevede la sospensione
facoltativa per gravi motivi, tranne che per i procedimenti penali
già iniziati al momento della approvazione della legge, che cosa
potrà capitare? Potrà succedere che, una volta approvata questa
legge, i dipendenti regionali che siano incorsi, per fatti
riferentesi allo stesso periodo o per gli stessi fatti, in
provvedimenti giudiziari diversificati si troveranno in posizioni
esattamente contrarie alla logica. Vale a dire che la norma non si
applica per dipendenti che in passato abbiano avuto il mandato di
comparizione od il mandato di cattura, anche se per questi è
indubbio l'inizio del procedimento penale; per dipendenti invece
che oggi ricevano soltanto una comunicazione giudiziaria e che in
futuro siano rinviati a giudizio, scatterebbe allora la normativa
della sospensione facoltativa (per il momento è obbligatoria, però
occorre tener conto che la Giunta ha già preannunciato di voler
modificare il provvedimento di sospensione da obbligatorio in
facoltativo).
Ci sembra quindi che ciò non abbia nessuna logica e non vediamo
l'utilità di questo provvedimento, specie se è vero, come ha
ricordato proprio adesso il Presidente della Giunta, che da anni si
sta studiando ed elaborando un testo più nuovo e più completo
sull'intero ordinamento giuridico del personale e non solamente
sulla parte relativa alle sanzioni. Noi quindi insistiamo per il
ritiro di questo provvedimento perché non ne comprendiamo la
ragione e perché ci sembra un provvedimento parziale, inutile,
equivoco ed anacronistico, e non riusciamo proprio a capire quale
utilità possa avere, anche perché, invece di semplificare le cose,
ci sembra che le complichi.
Altre Regioni hanno ripreso la normativa dello Stato dicendo
semplicemente che, per quanto attiene all'onore e alla fedeltà, si
fa riferimento alla normativa dello Stato, oppure hanno eliminato
dalla normativa dello Stato, che ormai ha 30 anni di età, quelle
parti che non sono più ragionevolmente adattabili ai nostri tempi.
Noi invece qui ripetiamo tale e quale una normativa dello Stato che
risale a 30 anni fa, dimostrando, da una parte, scarsa sensibilità
autonomistica, e dall'altra non facendo alcuno sforzo per adeguare
alle esigenze della nostra Regione una normativa che è di nostra
competenza.
PRESIDENTE:
Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Anche noi riteniamo che questo
disegno di legge debba essere ritirato e ne illustro brevemente le
ragioni. Se esso vuole andare nel senso dell'autonomia,
bisognerebbe dire che l'autonomia della Regione si è fermata al
1956/1957, cioè a quando lo Stato legiferò in questo senso.
Non riesco a capire i motivi della sua approvazione in via
d'urgenza, visto che, pur essendo arrivato in Commissione come
provvedimento d'urgenza, venne successivamente rinviato. Era stato
quindi concordato un incontro con le Organizzazioni sindacali per
trattare l'argomento dell'ordinamento degli impiegati della Regione
in modo più generale, ma qui si avanza a piccoli passettini e
questo è probabilmente un primo passettino che deve far comodo a
qualcuno. Forse questa maggioranza spera di poter sanare certe
situazioni, oppure di colpire certi personaggi in un prossimo
futuro: ecco quindi che ci troviamo di fronte a questo
provvedimento che però non riveste assolutamente il carattere
dell'urgenza e neppure quello dell'utilità.
Entrando nel dettaglio, posso dire che al punto d) dell'articolo
4 si parla della destituzione dell'impiegato determinata per:
"mancanza del senso dell'onore e del senso morale". Perfino lo
Stato, che pure è lento ed incapace ad amministrare i suoi
dipendenti, nel 1980/1981 ha abolito le cosiddette "note
informative" che davano un punteggio all'impiegato sulla situazione
morale e sul suo senso dell'onore. Sappiamo tutti che queste note
erano tramutate in punteggi ed il capo dell'ufficio doveva dare un
giudizio sulla morale e sull'onore dell'impiegato. Perfino lo
Stato, che pure è così lento, ha eliminato una norma anacronistica
che, in un regime democratico qual'è il nostro, non aveva più
ragione di essere.
A questo punto quindi occorrerebbe spiegare al Consiglio che
cosa significa "onore" e "morale" dell'impiegato. C'è di mezzo
anche una certa strumentalizzazione, oppure c'è il rischio che
qualche funzionario prenda in antipatia un impiegato. È sufficiente
infatti una frase al di fuori del normale comportamento, che vada a
colpire l'onore, per giustificare un provvedimento di destituzione
contro chi, presuntivamente, viene accusato di aver violato la
morale.
Io do ragione a quel giornalista che ha avuto il coraggio di
scrivere che il potere nazionale ha dato all'autonomia della
Regione Valle d'Aosta un enorme riparto fiscale che è servito ad
aumentare l'arroganza del potere locale. Con una certa analogia
possiamo dire che qui ci troviamo di fronte, ancora una volta, ad
una arroganza del potere e quindi non possiamo essere d'accordo con
l'articolo 3 di questa legge.
Ma andiamo oltre e passiamo all'articolo 8, così contestato, per
il quale si era partiti addirittura con una "sospensione
obbligatoria" da parte dell'Amministrazione, mentre poi si è aperto
uno spiraglio alle contestazioni che noi abbiamo aperto in
Commissione, e quindi in Consiglio, e si è capito che non era
possibile approvare un articolo che dava per scontata la
sospensione dell'impiegato. In questo articolo 8 c'era una
contraddizione che continua ancora a sussistere, perché noi
vorremmo capire quando la natura del reato è da intendersi come
particolarmente grave. Se parliamo di una sospensione, che prima
era obbligatoria e che adesso diventa addirittura facoltativa,
dobbiamo anche spiegare che cosa si intende per reati
particolarmente gravi.
Chi lo decide se e quando un reato è particolarmente grave? Non
vogliamo lasciare alla Giunta o a chi per essa tutta questa
discrezionalità nello stabilire se un reato è più o meno grave,
perché si andrebbe incontro a dei rischi enormi che, almeno secondo
il mio punto di vista, non hanno lo scopo di andare incontro a
quello spirito democratico che è necessario in tutti i
provvedimenti di legge. In questo caso, invece, ci troviamo di
fronte ad un provvedimento contraddittorio che non va assolutamente
in questo senso, ma che è fatto ad uso e consumo di questa
maggioranza. Si abbia allora il coraggio di dire a che cosa serve
questo provvedimento e diamogli anche un nome.
Ribadisco la mia critica nei riguardi di questo provvedimento ed
ho spiegato i motivi di fondo che mi spingono a votare contro la
sua approvazione; mi associo quindi alla richiesta di rinvio. In
questo caso non possiamo continuare ad agire facendo muro contro
muro, ma se vogliamo dare una svolta ad un ordinamento che è
necessario ed urgente aggiornare, occorre affrontare l'argomento in
modo globale. Sono quindi d'accordo sul rinvio di questo
provvedimento di legge ed anzi sono favorevole al suo ritiro. Se la
Giunta, o questa maggioranza, arrogante come al solito, vorrà
portarlo avanti a tutti i costi, il mio voto sarà contrario e sarà
accompagnato dall'augurio che la Commissione di Coordinamento
faccia il proprio dovere, perché in questo provvedimento ci sono
degli elementi di incostituzionalità e di illegalità. Pertanto, se
questo provvedimento non sarà ritirato, il mio voto sarà
contrario.
PRESIDENTE:
Consigliere Baldassarre, la richiesta del
Consigliere Mafrica riguardava il ritiro della legge. Lei chiede la
stessa cosa oppure chiede il rinvio della legge?
Ha chiesto la parola il Consigliere Baldassarre; ne ha
facoltà.
BALDASSARRE (P.S.D.I.):
Io parlavo di ritiro del
provvedimento.
PRESIDENTE:
Il ritiro può essere fatto soltanto dai
proponenti.
Ha chiesto la parola il Consigliere Torrione; ne ha facoltà.
TORRIONE (P.S.I.):
Io avevo apprezzato il discorso fatto
dal Presidente della Giunta nella precedente seduta, quando aveva
accolto la richiesta di rinviare alla Commissione questo disegno di
legge. Purtroppo questa Commissione ha avuto un esito allucinante,
perché mi è sembrata una Commissione votata alla rassegnazione,
nella quale sembrava che tutti avessero lo stato d'animo di dire:
"Siamo costretti ad esaminare questo disegno di legge!" Alla fine
abbiamo chiesto: "Ma si possono fare degli emendamenti?" e ci è
stato risposto: "No! Dobbiamo solo sentire la Commissione". In
dialetto piemontese, che non è certamente incomprensibile come il
giapponese, si dice: "Ciucé 'n ciod" (succhiare un chiodo).
Analogamente in Commissione per due ore si è detto:
"Ah, qui c'è.... poi... bisogna....", ma alla fine non è
successo proprio niente. "Ciucé 'n ciod, disiu in piemunteis" e
questa è sembrata la Commissione del "Ciucé 'n ciod".
L'altra osservazione di fondo che noi ci siamo permessi di fare
in Commissione è quella di voler ad ogni costo estrapolare da un
ampio contesto giuridico, in fase di revisione, l'aspetto dei
provvedimenti disciplinari. Qualcuno, e con ragione, mi potrà dire
che dal 1956 ad oggi questo argomento non è mai stato toccato e ciò
può anche essere vero anche se sono passati circa 30 anni.
(...INTERRUZIONE...)
Dicevo comunque che si sarebbe potuto attendere per altri 6
mesi, visto che la Giunta ha intenzione di rivedere tutto l'aspetto
giuridico del personale. Dico questo perché la modesta esperienza
professionale acquisita lavorando all'ufficio personale della
Regione mi consente di rendermi conto che non c'è cosa peggiore
dell'estrapolare alcuni problemi per affrontarli in modo singolo,
perdendo la visione d'insieme e finendo per trovarsi con una specie
di rattoppo che non consente all'Amministrazione di conseguire gli
obiettivi ipotizzati. È un po' la situazione di questo disegno di
legge, anche se da esso viene cancellato, e di questo devo dare
atto al Presidente, l'aspetto più macroscopico della sospensione
obbligatoria che diventa di nuovo facoltativa.
Mi sembra che questo sia un atto di doverosa giustizia, però io
credo che su questo argomento si debba ancora riflettere un
pochino, perché sono stati introdotti alcuni elementi che non
possono non destare perplessità, anche in relazione ad alcune
lacune che sono presenti nell'ordinamento degli impiegati civili
dello Stato e che abbiamo sentito citare tante volte in quest'aula.
Al di là della riaffermazione del principio che la Regione ha
potestà legislativa primaria in materia di stato giuridico ed
economico del personale, mi sembra che si sia trovato il modo di
forzare anche le norme dello Stato, là dove si introduce l'istituto
dell'inchiesta amministrativa, che non è ben chiaro che cosa sia:
nelle norme dello Stato infatti non è neppure ben specificato
quando si dovrebbe adottare il provvedimento del procedimento
disciplinare o quello dell'inchiesta amministrativa. Questo
equivoco rimane, perché non solo viene inserito nel nostro
regolamento, ma vi viene introdotto in maniera piuttosto pesante,
perché si dice che in caso di gravi motivi il Presidente della
Giunta può disporre in via d'urgenza la sospensione cautelare del
personale sottoposto esclusivamente ad inchiesta amministrativa;
mentre nell'articolo precedente si parla ancora di inchiesta
amministrativa e di procedimento disciplinare.
Qualcuno sostiene che l'inchiesta amministrativa altro non è che
un elemento costitutivo del procedimento disciplinare e credo che
questa teoria sia anche valida, perché, prima di adottare un
provvedimento relativo ad un procedimento disciplinare, credo che
si possa attuare il provvedimento dell'inchiesta amministrativa. Le
perplessità quindi rimangono, anche se devo dare atto che
l'emendamento numero 3 riporta un pochino di tranquillità
all'interno dell'apparato burocratico regionale; certo è però che
non vengono fugati tutti i dubbi. Io ho apprezzato il fatto che sia
sparita la dizione: "Ove sia stato emesso il mandato di ordine di
cattura l'impiegato deve essere immediatamente sospeso dal servizio
con provvedimento...". Con l'emendamento proposto la sospensione è
riportata alla competenza del Presidente della Giunta, accantonando
quella dell'Assessore che era molto pericolosa perché poteva creare
un conflitto di competenze fra l'Assessore ed il Presidente.
Anche da questi aspetti ci si accorge che la materia va trattata
con estrema oculatezza e con grande senso di responsabilità che
invece, in questo disegno di legge, anche per le modifiche
introdotte prima ad un testo che non era dei più felici, mancano e
finiscono per darci come risultato una legge che è di più difficile
applicazione rispetto a quanto non lo fosse prima. Io credo che non
succederà assolutamente niente se la Giunta, con senso di
responsabilità, adotterà un provvedimento di ritiro temporaneo di
questo disegno di legge, come hanno chiesto alcuni colleghi
Consiglieri, e se questo argomento verrà inserito, con un disegno
d'insieme di ben altra portata, nella revisione globale
dell'organico regionale. A quel punto si potranno introdurre anche
delle modifiche sostanziali che non siano una pedissequa
ripetizione della normativa statale, riaffermando in questo la
nostra sensibilità autonomistica e avendo l'opportunità, con un
lavoro più approfondito, di evitare che in una materia così
delicata vengano introdotti degli istituti di difficile
realizzazione e gestione. Questo è quanto dovevamo dire e se si
arriverà al voto il nostro sarà un voto negativo. Grazie.
PRESIDENTE:
Ha chiesto la parola il Consigliere
Beneforti; ne ha facoltà.
BENEFORTI (D.C.):
Il ritiro del disegno di legge riguarda
la Giunta regionale, per cui non mi soffermo su questo aspetto del
problema. Voglio dire però che se la Giunta ha presentato questo
provvedimento di legge io credo che abbia avuto le sue buone
ragioni e motivazioni. Nessuno di noi, infatti, può nascondersi che
in questi ultimi tempi sono accaduti particolari fatti e
avvenimenti e forse sarebbe stato necessario avere, anche per
quanto riguarda i provvedimenti disciplinari, una normativa più
adeguata.
Io credo che la Giunta, nel proporre questo progetto di legge,
non abbia innovato niente, ma abbia solo seguito l'indirizzo
statale. Avevamo delle norme disciplinari che risalivano al 1947
che sono state aggiornate a quelle del 1956 che sono in vigore per
1 milione e mezzo di statali nel nostro Paese. Io credo che questo
milione e mezzo di statali e le varie Organizzazioni sindacali, a
livello nazionale, non abbiano perso la tramontana ed il controllo
generale per far rimanere in vigore queste norme. È anche in vigore
la norma certamente il senso dell'onore e della morale, a cui si
riferiva il collega Consigliere Baldassarre, in quanto dopo il 1956
non esiste alcuna legge che abbia modificato qualche articolo
inerente alla questione del provvedimento disciplinare. La legge
del 1980 modifica l'articolo 17 e l'articolo 18, richiamando
qualcosa che riguarda i provvedimenti disciplinari, ma non entra
certamente nel merito di quanto affermato dal collega Consigliere
Baldassarre. Io me la sono riletta tutta, anche se ho fatto per
diversi anni il sindacalista e dovrei quindi conoscere delle norme
che oggi sono ancora in vigore.
Io non capisco perché oggi ci sia una presa di posizione nei
confronti di questa legge della quale si chiede il ritiro. Qualcuno
ha richiamato il discorso della Commissione e qualcuno ha chiesto
il rinvio del disegno di legge alla Commissione. Io ho ritenuto di
riconvocare la Commissione Affari Generali per un esame di questa
legge perché, quando ho sentito che il Presidente proponeva a
questo Consiglio il rinvio della legge, ci si stracciava le vesti
su quanto era scritto nel testo del disegno di legge. Sembrava che
per qualcuno, che è qui presente, quasi tutto quello che era stato
scritto in questa legge fosse frutto di immaginazione del
Presidente della Giunta o della Giunta. Ciò ovviamente perché quel
qualcuno non aveva letto i provvedimenti disciplinari che ha lo
Stato.
In Commissione abbiamo discusso e verificato, ed io stesso a più
riprese ho fatto notare con la legge dello Stato alla mano, che la
Regione non ha fatto altro che ricalcare quello che era già scritto
nella legge statale; quindi non si è inventato nulla di nuovo.
Quando ho detto che non potevano essere presentati degli
emendamenti, forse avrò sbagliato anch'io perché non ritengo di non
poter sbagliare, ma ritenevo che si dovesse illustrare la legge per
verificare che essa si riferisse appunto a quella dello Stato. Io
in Commissione ho anche aggiunto che, se la legge doveva essere
modificata e dovevano essere presentati degli emendamenti,
occorreva discuterne preventivamente con le Organizzazioni
sindacali della categoria, in quanto ho fatto presente che in molte
occasioni, anche per cose di pochissimo conto, si richiede di
sentire Tizio, Caio e Sempronio, l'associazione A e l'associazione
B, e molte volte si presentano persone che non ci danno neanche
quell'aiuto che ci dovrebbero dare quando discutiamo determinate
leggi. Pertanto noi non potevamo certamente modificare o emendare
una legge nazionale in vigore per 1 milione e mezzo di statali,
senza sentire le Organizzazioni sindacali che in precedenza, con il
Presidente della Giunta e con la Commissione paritetica, avevano
già espresso un parere favorevole a questa legge.
Qualcuno potrebbe dire: "Ma noi siamo il Consiglio regionale e
siamo al disopra delle parti". È vero che si potrebbe legiferare
approvando tutte le leggi più disparate non sentendo né le
Organizzazioni sindacali e né nessun altro, però avendole
interpellate per tanti motivi in numerose altre occasioni, non
potevamo non sentirle anche in questa occasione. Eventualmente c'è
da dire che, con l'emendamento proposto, le varie situazioni che
hanno carichi pendenti rientrano in questa legge, però non si può
pensare che questa legge non debba avere una decorrenza. In futuro
pertanto può darsi che ci saranno delle persone che andranno ad
incappare in questa legge, anche se io mi auguro di no come credo
tutti. Ma, signori miei, tutte le leggi hanno una decorrenza, per
cui non si può pensare che questa legge non debba averla. Io non ho
mai cercato di portare avanti le cose, ma ho l'impressione che
qualcuno volesse adattare questa legge quasi come un vestito per
qualcuno o per salvare qualcuno. Quando si fanno queste cose, che
hanno una loro decorrenza, non si deve salvare nessuno e neppure si
deve inveire contro nessuno. Si deve agire con i piedi per terra,
portando avanti delle norme disciplinari dentro le quali rientrino
tutti i dipendenti.
Nel concludere il mio intervento dico che la questione del
ritiro della legge riguarda esclusivamente la Giunta, ma noi, come
maggioranza, daremo un voto favorevole all'approvazione di questa
legge e degli emendamenti che sono stati proposti, in quanto questo
provvedimento non è contro i lavoratori, perché ricalca le norme
disciplinari che hanno 1 milione e mezzo di lavoratori nel nostro
Paese. Come è già stato detto dal Presidente della Giunta
riaffermiamo anche l'altro aspetto e cioè che nella revisione
generale dello stato giuridico del personale si riveda anche questa
parte dei provvedimenti disciplinari. In attesa però che questo
avvenga, è necessaria una legislazione che preveda l'adozione di
provvedimenti disciplinari e pertanto io ritengo che la si debba
avallare.
PRESIDENTE:
Ha chiesto la parola il Consigliere Ricco; ne
ha facoltà.
RICCO (D.C.):
Il collega Consigliere Beneforti non ha
certamente bisogno del mio supporto. Non sono d'accordo con coloro
che affermano che una legge statale del 1957, in quanto sono
trascorsi 30 anni, sia desueta. Per una larvata analogia dovrei
dire che molti di noi sarebbero desueti e tra questi, diversi
oratori che mi hanno preceduto. Il D.P.R. del 1957 n. 3 regola la
vita giuridica non solo di 1 milione e mezzo di statali, ma, grazie
agli aumenti, regola la vita giuridica di 2 milioni di pubblici
dipendenti statali.
(...INTERRUZIONE...)
Hai perso il conto. Inoltre, attraverso quasi 30 anni si sono
avute centinaia e centinaia di decisioni dei massimi organi
giurisdizionali quali la Cassazione, il Consiglio di Stato e la
Corte dei Conti, che ormai hanno portato dei chiarimenti
inequivocabili e direi moderni, ai quali tutti possono rifarsi
senza spremere molto le loro forse esauste meningi.
Concordo anche con la Giunta per gli emendamenti migliorativi
apportati nel disegno di legge. Purtroppo solo poche ore fa, e cioè
questa mattina, sono riuscito ad entrare in possesso della
fotocopia di una legge non desueta, a mio giudizio, del 1931 ed
esattamente del R.D. 28 maggio 1931 n. 602: "Disposizioni di
attuazione del codice di procedura penale" ...
(...INTERRUZIONE...)
È quasi della tua età. L'articolo 6 di questo R.D. dice: "Quando
si procede contro impiegati dello Stato o di altri Enti pubblici,
il Pubblico Ministero, nei procedimenti di competenza della Corte
di Assise o del Tribunale, e il Pretore, nei procedimenti di sua
competenza, debbono informare l'Autorità da cui gli impiegati
dipendono, dando notizia del titolo del reato per il quale si
procede". Vorrei pregare la Giunta di esaminare benevolmente la
possibilità di apportare delle integrazioni al 3° emendamento in
virtù appunto del testé citato R.D. All'emendamento n. 3 che dice:
"L'impiegato sottoposto a procedimento penale...", io farei
precedere: "Sulla base delle informazioni provenienti dall'Autorità
giudiziaria, ai sensi dell'articolo 6 del R.D. 28 maggio 1931 n.
602, l'impiegato è sottoposto....", lasciando immutato quanto
segue.
Si tratta di aggiungere questo chiarimento dell'articolo 6 del
decreto del 1931 che, purtroppo, solo questa mattina io sono
riuscito ad avere da amici. Non chiedo molto e questo serve anche a
dirimere eventuali dubbi sulla portata dell'articolo 8 e quindi mi
permetterò di sottoporre alla Giunta questa integrazione, perché
non si tratta di una modifica: è solo un'aggiunta per dirimere i
dubbi che la minoranza potrebbe avere. Grazie.
Si dà atto che dalle ore 16.50 assume la Presidenza il Vice
Presidente DE GRANDIS.
PRESIDENTE:
Ha chiesto la parola il Presidente della
Giunta, Rollandin; ne ha facoltà.
ROLLANDIN (U.V.):
J'ai entendu plusieurs Conseillers
mettre l'accent sur le fait qu'en préparant ce projet de loi, on a,
selon eux, raté une occasion de démontrer qu'on a un pouvoir
autonome vis-à-vis de cette compétence. J'aimerais voir la même
attention pour certaines autres lois et surtout pour certains
problèmes d'application du Statut, mais je voudrais en même temps
éclaircir un fait assez simple d'un côté et, d'autre part, dire les
raisons qui sont à la base de ce choix.
On a repris ce discours au moment où, suite à une procédure
qu'on avait adoptée en tant que Gouvernement régional selon le
règlement actuel, le Tribunal Administratif Régional a repoussé la
procédure adoptée par l'Administration régionale, qui suivait en
même temps le règlement, qui disait: pour ce qui n'est pas dit
clairement, on va se référer au règlement de l'Etat. On nous a dit
que ce n'était pas possible, qu'il fallait le dire - comme on est
en train de faire - avec un nouveau projet de loi, vu aussi que
malheureusement les problèmes ne manquent pas. Je dis
malheureusement car je crois que personne n'aimerait avoir cette
tâche de prendre en considération des procédures disciplinaires
vis-à-vis du personnel de l'Administration régionale et je crois
que les Conseillers qui font partie de certaines Commissions de
discipline ont déjà connu quelle est cette tâche, quel est
l'engagement qui est nécessaire pour examiner certaines données qui
sont à la base de ces choix.
Par conséquent, en tant que Junte, on a chargé le Secrétaire
général de préparer ce projet de loi qui sera soumis à l'attention
du Conseil et qui est adopté dans l'attente de pouvoir analyser
dans l'ensemble les modifications du règlement n° 3 du '56. Si pour
examiner trois articles on a eu ces difficultés, je veux bien voir
ce qui va arriver dans l'analyse de l'ensemble de la procédure; je
veux voir ce qui se passera... cependant je voulais signifier le
fait que dans l'élaboration de ce projet de loi il n'y avait
absolument aucune intention de l'Administration régionale de faire
quelque chose contre quelqu'un ou pour quelqu'un d'autre: bien loin
de cela. Je crois qu'on aurait du mal à démontrer le contraire.
Pour le restant, je le répète, je ne suis pas très compétent et
je ne veux pas être compétent dans cette matière. Le Bureau du
personnel et le Secrétaire général avaient préparé ce projet qui a
été discuté en Commission et soumis à l'attention des différents
Conseillers. Il était nécessaire, je le répète, car malheureusement
des enquêtes administratives et des procédures disciplinaires sont
encore en train d'être adoptées de la part du Conseil et de la
Junte; il était donc indispensable d'avoir ce règlement modifié et
qu'il y ait la possibilité de prendre des décisions
conséquentes.
Les autres Administrations régionales, les autres Régions, n'ont
pas tellement modifié les règlements de l'Etat, au delà de ce que
dit quelqu'un. Par exemple, la modification qui dit:
"..destituzione per un periodo superiore a cinque anni", n'a même
pas de sens dans notre règlement, car dans le délai de deux ans au
maximum on a la possibilité d'avoir la réponse définitive; donc on
n'arrive jamais à voir le délai de cinq ans pour connaître quelle
est la résolution définitive de n'importe quel degré de résolution
et par conséquent cette modification est absolument inutile.
Sur les problèmes concernant la différence entre enquête
administrative et "procedimento disciplinare" je voudrais vous lire
les notes techniques qu'ont préparé les bureaux: "I caratteri che
nettamente distinguono l'inchiesta amministrativa dal procedimento
disciplinare vanno ravvisati nel confronto tra le finalità dei due
procedimenti, che comportano conseguentemente rilevanti differenze
in ordine all'instaurazione degli stessi e agli organi deputati,
nonché sul piano procedurale. È noto che un procedimento
disciplinare si instaura in presenza di un fatto di natura
infrativa che si ascrive ad un pubblico dipendente, al quale il
fatto stesso deve essere formalmente contestato, e che a sua volta
può controdedurre in tempo determinato"; c'est ce qui se passe déjà
et je crois que le Conseiller Torrione connaît ça très bien, car il
a travaillé longtemps au Bureau du personnel.
"La valutazione di questi atti da parte degli organi competenti
determina l'irrogazione della sanzione prevista dalla legge, nel
caso in specie, oppure l'archiviazione della pratica. L'inchiesta
amministrativa, al contrario, mira ad accertare, in vista di una
qualsiasi azione ulteriore, situazioni di fatto che non risultano
con sufficiente chiarezza o sicurezza da documenti o notizie
comunicate all'autorità, in base ad una disposizione generale o ad
un onere incombente sugli interessati. Si tratta pertanto di
esaminare situazioni di fatto non del tutto chiare e a tal fine la
Pubblica Amministrazione si mette in grado di avvalersi di
conoscenze tecniche di specialisti, che possono comporre anche
interamente organi espressamente preposti all'inchiesta".
Je crois qu'il y a des éléments suffisants pour dire la
différence - je répète, j'ai lu des notes techniques, afin d'être
assez clair, car je ne voudrais pas qu'il y ait des malentendus sur
ce point - et je crois que l'Administration régionale a eu
l'exigence de faire des enquêtes administratives vis-à-vis de
certains employés de l'Administration régionale: voilà la
différence qu'il y a entre les deux.
Sur l'ensemble du projet de loi, moi je ne suis pas en train de
soutenir que c'est l'exemple ou la démonstration de ce que
l'Administration voudrait dans ces différentes pages du règlement:
à ce propos j'attends aussi les suggestions des Conseillers. Pour
la question d'effacer "onore" et "morale", je crois que là, qu'il y
ait ou non ces termes, ne change pas tellement le caractère de
cette procédure. C'est vrai: on a repris dans son ensemble la
réglementation telle qu'elle est pour l'Etat, mais je ne crois pas
que ce soit là le point fondamental de ce projet de loi.
Pour le restant, il y aura des suggestions nouvelles, on pourra
modifier ces dispositions, car on ira reprendre dans son ensemble
le règlement et à ce moment-là on verra voir de quelle façon on
pourra exercer ce que quelqu'un vient de dire, l'autonomie. Je peux
partager entièrement cette idée dans l'entente et comme
possibilité, mais c'est un peu plus difficile de la traduire dans
ces cas, car là je crois qu'il n'y a pas tellement à inventer, il
n'y a même pas tellement d'imagination à exercer, vis-à-vis d'un
problème de ce genre. En effet c'est une matière très lourde pour
n'importe qui et c'est très difficile de prendre des décisions
compétentes vis-à-vis du personnel de l'Administration régionale.
Je crois que là nous avons des exemples qui peuvent être très
clairs pour les Conseillers qui veulent les examiner.
Voilà les raisons qui sont à la base du fait que l'on propose
d'approuver ce projet de loi et en même temps on s'engage, après
ces suggestions de la part des Conseillers, éventuellement de le
modifier au moment où l'on rediscutera ce problème. Pour
l'amendement qui a été présenté, moi je n'ai pas de difficulté à
l'accepter, même si je crois que ça ne change pas tellement les
choses par rapport à ce qui se passe déjà, car si c'est une norme
qui est prévue dans le règlement, on ne peut pas aller contre le
règlement général. On pourra l'accepter et le prévoir dans son
ensemble, mais je crois qu'il ne va pas tellement changer la
question.
PRESIDENTE:
Se non ci sono altre richieste di intervento,
chiudiamo la discussione generale e passiamo all'esame
dell'articolato.
PRESIDENTE:
Do lettura dell'articolo 1:
ARTICOLO 1
L'articolo 149 delle norme sull'ordinamento dei servizi
regionali approvate con legge regionale 28 luglio 1956, n. 3, e
successive modificazioni ed integrazioni, è così
modificato:
"Art. 149 - Sanzioni disciplinari
Le mancanze e le infrazioni agli obblighi e doveri di ufficio
da parte del personale sono punite con le seguenti sanzioni
disciplinari, indipendentemente da eventuali azioni penali o
civili:
a)
censura;
b)
riduzione temporanea dello stipendio;
c)
sospensione temporanea dalla qualifica con
privazione dello stipendio;
d)
destituzione."
PRESIDENTE:
All'articolo 1 è stato presentato dalla
Giunta regionale un emendamento aggiuntivo del quale do
lettura:
EMENDAMENTO N° 1
Prima dell'articolo 1 è inserito il seguente nuovo
articolo:
Il primo comma dell'art. 148 delle norme sull'ordinamento dei
servizi regionali approvate con legge regionale 28 luglio 1956, n.
3, e successive modificazioni ed integrazioni, è così
modificato:
"I Capi Servizio hanno l'obbligo di dare comunicazione delle
infrazioni disciplinari del personale dipendente all'Assessore e al
Dirigente competente, il quale ne informa il Presidente della
Giunta regionale e procede, in via riservata, in quanto occorra,
agli accertamenti del caso ed ai conseguenti atti
istruttori."
PRESIDENTE:
Se nessuno chiede la parola, metto in
votazione l'emendamento aggiuntivo presentato dalla Giunta
regionale, testé letto:
ESITO DELLA VOTAZIONE
Presenti: 26
Votanti: 25
Favorevoli: 16
Contrari: 9
Astenuti: 1 (Aloisi)
Il Consiglio approva.
PRESIDENTE:
Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Ho chiesto la parola per
dichiarazione di voto e per ribadire il mio voto contrario a questo
provvedimento di legge. Le argomentazioni che sono state portate a
sua difesa sono molto elementari. Ci siamo trovati di fronte ad una
Democrazia Cristiana punitiva e ad un ex sindacalista, il
Consigliere Beneforti, che addirittura ritiene che il provvedimento
non sia lesivo dei diritti acquisiti dai lavoratori. Noi andavamo
incontro ad un provvedimento più moderno, anche se a qualcuno sono
sembrati superficiali i riferimenti all'onore e al senso morale;
questo invece è un provvedimento che cozza contro un atteggiamento
che, ripeto, lo stesso Stato italiano, che si è fermato al 1957, ha
creduto opportuno modificare...
(...INTERRUZIONE...)
E te lo spiego, perché forse tu non mi hai seguito. Davanti a te
c'è il direttore di un ufficio pubblico e quindi posso dirti che
nello Stato, e credo in tutti gli Enti pubblici, esistevano le
cosiddette "note informative", con le quali, e lo ripeto anche a
costo di sembrare noioso, prima del 1980 bisognava dare un
punteggio al senso morale e al senso dell'onore dell'impiegato.
Oggi come oggi invece le note informative sono state abolite,
perché gli stessi sindacalisti hanno ritenuto opportuno il loro
superamento. Però qui mi dovete spiegare, cosa che nessuno e
nemmeno il Presidente della Giunta ha spiegato, come e quando è
opportuno stabilire se la natura di un reato sia particolarmente
grave, come appunto previsto nell'articolo 8.
A questo punto mi sembra che sarebbe opportuno stabilire una
casistica dei reati, perché altrimenti non sarebbe possibile
indicare se un reato è grave. L'omissione di qualche atto d'ufficio
è un reato grave o no? Il fatto che un funzionario si dimentichi di
mettere una firma su di un documento o ne metta un'altra su di un
documento in cui non doveva metterla, sono reati gravi o meno? Ecco
quindi che in questo articolo rimangono degli equivoci ed il
disegno di legge ricalca in modo peggiorativo, forse, la legge del
1957, mentre la nostra attenzione era tutta rivolta verso una
revisione generale dell'ordinamento del personale, intesa però in
senso più moderno, all'interno di un provvedimento che andasse
incontro alle realtà sociali ed economiche degli anni in cui
viviamo.
Questa maggioranza, invece, non ha ritenuto opportuno e non
ritiene opportuno, non dico accettare un suggerimento della
minoranza, ma neppure confrontarsi sul concetto che noi abbiamo
ribadito della revisione globale del provvedimento. Pertanto io
voterò contro il disegno di legge e posso dire che, ancora una
volta e forse giustamente, prevalgono i numeri che per il momento
sono a favore della maggioranza e quindi io prendo atto di questo
atteggiamento negativo della maggioranza.
PRESIDENTE:
Ha chiesto la parola il Consigliere Ricco; ne
ha facoltà.
RICCO (D.C.):
Vorrei solo rettificare quanto detto dal
collega Consigliere Baldassarre. La legge n. 302 del 1980 ha
abolito solo parzialmente le note di qualifica per gli impiegati e
le ha mantenute per il personale della carriera direttiva e per i
dirigenti. Io, purtroppo, sono obbligato a farle per i miei
collaboratori della carriera direttiva.
(.....INTERRUZIONE.....)
Sono state abolite per le carriere inferiori.
PRESIDENTE:
Se nessuno chiede la parola, metto in
votazione l'articolo 1 emendato testé letto:
ESITO DELLA VOTAZIONE
Presenti: 30
Votanti: 29
Favorevoli: 20
Contrari: 9
Astenuti: 1 (Aloisi)
Il Consiglio approva.
PRESIDENTE:
Do lettura dell'articolo 2:
ARTICOLO 2
L'articolo 150 delle norme indicate all'art. 1 è così
modificato:
"art. 150 - Applicazione delle sanzioni disciplinari -
Competenze - Modalità
Le sanzioni disciplinari sono inflitte dal Consiglio o dalla
Giunta, secondo le rispettive competenze di nomina, ad eccezione
della censura, che è inflitta dal Presidente della Giunta o dal
Dirigente competente, ai sensi dell'art. 153, secondo
comma.
Le sanzioni disciplinari sono iscritte sul foglio matricolare
del punito e comunicate all'interessato mediante lettera
raccomandata con ricevuta di ritorno."
PRESIDENTE:
Se nessuno chiede la parola, metto in
votazione l'articolo 2 testé letto:
ESITO DELLA VOTAZIONE
Presenti: 30
Votanti: 29
Favorevoli: 20
Contrari: 9
Astenuti: 1 (Aloisi)
Il Consiglio approva.
PRESIDENTE:
Do lettura dell'articolo 3:
ARTICOLO 3
L'articolo 156 delle norme indicate all'art. 1 è così
modificato:
"ART. 156 - Destituzione
Si fa luogo alla destituzione dall'impiego, indipendentemente
dalla eventuale azione penale:
a)
per maggiore gravità delle infrazioni previste al
precedente articolo o
per recidiva nelle infrazioni
stesse;
b)
per grave abuso di autorità o di fiducia;
c)
per dolosa violazione dei doveri di ufficio che
abbia portato grave pregiudizio alla Regione, ad altri enti
pubblici o a privati;
d)
per atti i quali rivelino mancanza del senso
dell'onore e del senso morale;
e)
per atti che siano in grave contrasto con i doveri
di fedeltà dell'impiegato;
f)
per illecito uso o distrazione di somme
amministrate o tenute in deposito, o per connivente tolleranza di
abusi commessi da impiegati dipendenti;
g)
per richiesta o accettazione di compensi o benefici
in relazione ad affari trattati dall'impiegato per ragioni
d'ufficio;
h)
per gravi atti d'insubordinazione commessi
pubblicamente o per eccitamento all'insubordinazione;
i)
per istigazione degli atti di cui alla lettera i)
del precedente articolo".
PRESIDENTE:
Se nessuno chiede la parola, metto in
votazione l'articolo 3 testé letto:
ESITO DELLA VOTAZIONE
Presenti: 30
Votanti: 29
Favorevoli: 20
Contrari: 9
Astenuti: 1 (Aloisi)
Il Consiglio approva.
PRESIDENTE:
Do lettura dell'articolo 4:
ARTICOLO 4
L'articolo 157 delle norme indicate all'art. 1 è così
sostituito:
"Art. 157 - Destituzione di diritto
L'impiegato incorre nella destituzione escluso il
procedimento disciplinare:
a)
per condanna, passata in giudicato, per delitti
contro la personalità dello Stato, esclusi quelli previsti nel capo
IV del titolo I del libro II del codice penale; ovvero per delitti
di peculato, malversazione, concussione, corruzione, per delitti
contro la fede pubblica, esclusi quelli di cui agli artt. 457, 495,
498 del codice penale, per delitti contro la moralità pubblica ed
il buon costume previsti dagli artt. 519, 520, 521, 531, 532, 533,
534, 535, 536 e 537 del codice penale e per i delitti di rapina,
estorsione, millantato credito, furto, truffa ed appropriazione
indebita;
b)
per condanna, passata in giudicato, che importi la
interdizione perpetua dai pubblici uffici ovvero la applicazione di
una misura di sicurezza detentiva o della libertà
vigilata."
PRESIDENTE:
All'articolo 4 è stato presentato dalla
Giunta regionale un emendamento del quale do lettura:
EMENDAMENTO N° 2
La lettera a) dell'articolo 4 è sostituita dalla
seguente:
"a) per condanna, passata in giudicato, per delitti contro la
personalità dello Stato, esclusi quelli previsti nel capo IV del
titolo I del libro II del codice penale; ovvero per delitti di
peculato, malversazione, concussione, corruzione, per delitti
contro la fede pubblica, esclusi quelli di cui agli artt. 457, 495,
498, del codice penale, per delitti contro la moralità pubblica ed
il buon costume previsti dagli artt. 519, 520, 521 e 537 del codice
penale o dall'art. 3 della legge 20 febbraio 1958, n. Z5 e per i
delitti di rapina, estorsione, millantato credito, furto, truffa ed
appropriazione indebita;"
PRESIDENTE:
Se nessuno chiede la parola, metto in
votazione l'emendamento all'art. 4, testé letto:
ESITO DELLA VOTAZIONE
Presenti: 30
Votanti: 29
Favorevoli: 20
Contrari: 9
Astenuti: 1 (Aloisi)
Il Consiglio approva.
PRESIDENTE:
Do lettura dell'articolo 4 nel testo
emendato:
ARTICOLO 4
L'articolo 157 delle norme indicate all'art. 1 è così
sostituito:
"Art. 157 - Destituzione di diritto
L'impiegato incorre nella destituzione escluso il
procedimento disciplinare:
a)
per condanna, passata in giudicato, per delitti
contro la personalità dello Stato, esclusi quelli previsti nel capo
IV del titolo I del libro II del codice penale; ovvero per delitti
di peculato, malversazione, concussione, corruzione, per delitti
contro la fede pubblica, esclusi quelli di cui agli artt. 457, 495,
498, del codice penale, per delitti contro la moralità pubblica ed
il buon costume previsti dagli artt. 519, 520, 521 e 537 del codice
penale o dall'art. 3 della legge 20 febbraio 1958, n. 75 e per i
delitti di rapina, estorsione, millantato credito, furto, truffa ed
appropriazione indebita;"
b)
per condanna, passata in giudicato, che importi la
interdizione perpetua dai pubblici uffici ovvero la applicazione di
una misura di sicurezza detentiva o
della libertà
vigilata."
PRESIDENTE:
Se nessuno chiede la parola, metto in
votazione l'articolo 4 nel testo emendato:
ESITO DELLA VOTAZIONE
Presenti: 30
Votanti: 29
Favorevoli: 20
Contrari: 9
Astenuti: 1 (Aloisi)
Il Consiglio approva.
PRESIDENTE:
Do lettura dell'articolo 5:
ARTICOLO 5
L'articolo 158 delle norme indicate all'art. 1 è così
sostituito:
"Art. 158 - Esclusione dai pubblici impieghi
Il personale destituito non può essere riammesso in servizio
salvo che siano riconosciuti insussistenti gli addebiti che
determinarono la destituzione. In questo caso, l'Amministrazione,
vagliate le circostanze che determinarono il fatto, dispone la
riammissione in servizio in posizione non inferiore a quella
maturata alla data della destituzione."
PRESIDENTE:
Se nessuno chiede la parola, metto in
votazione l'articolo 5 testé letto:
ESITO DELLA VOTAZIONE
Presenti: 30
Votanti: 29
Favorevoli: 20
Contrari: 9
Astenuti: 1 (Aloisi)
Il Consiglio approva.
PRESIDENTE:
Do lettura dell'articolo 6:
ARTICOLO 6
L'articolo 159 delle norme indicate all'art. 1 è così
sostituito:
"Art. 159 - Sospensione cautelare in pendenza di procedimento
disciplinare o di inchiesta
Qualora la gravità dei fatti lo esiga, il personale
sottoposto a procedimento disciplinare o a inchiesta amministrativa
può essere, in via cautelare, sospeso dal servizio, con la
privazione degli assegni principali e accessori.
II provvedimento è adottato dal Consiglio o dalla Giunta
secondo la rispettiva competenza di nomina e non può avere durata
maggiore di sei mesi, salvo proroga per gravi motivi.
All'impiegato sospeso è concesso un assegno alimentare in
misura non superiore alla metà degli emolumenti, con esclusione di
quelli corrisposti in relazione all'effettiva presenza in servizio
oltre gli assegni per carichi di famiglia se dovuti.
Qualora il procedimento disciplinare non sia definito entro
sei mesi dalla data della sospensione cautelare, la proroga deve
essere disposta con provvedimento deliberativo motivato.
Se il procedimento disciplinare ha termine con il
proscioglimento dell'incolpato, la sospensione è revocata con
provvedimento deliberativo e il dipendente riacquista il diritto
agli assegni non percepiti o alla differenza degli assegni ancora
spettantigli ai sensi delle disposizione dell'articolo
161."
PRESIDENTE:
Ha chiesto la parola il Consigliere Torrione;
ne ha facoltà.
TORRIONE (P.S.I.):
Con questo articolo si istituisce
l'istituto dell'inchiesta amministrativa.
(.....INTERRUZIONE del Presidente della Giunta....)
Sì, ma l'avete fatta sulla base di che cosa?
(...INTERRUZIONE...)
No, perché non è stabilita la procedura. Signor Presidente,
l'attuale regolamento organico non stabilisce la procedura
dell'inchiesta amministrativa.
(...INTERRUZIONE...)
Sì, ma non stabilisce come. Infatti la deliberazione della
Giunta con la quale è stato adottato un provvedimento andava un
pochino per tentativi. Non lo dico per cattiveria, perché tanto io
voterò contro la legge, ma lo dico perché anche per l'inchiesta
amministrativa, come si fa con il procedimento disciplinare che
prevede che la commissione di disciplina sia composta da A, B, C e
D, si faccia la stessa cosa, altrimenti non sappiamo a chi fa capo
l'inchiesta amministrativa. Non credo che nel regolamento organico
si possa lasciare "ad libitum" della Giunta la nomina di una
commissione amministrativa in un caso e di un'altra commissione in
un altro caso. Per me questo aspetto va regolamentato, se invece la
Giunta è convinta che ciò sia già inserito nel regolamento
organico, dove però a mio avviso non c'è, pazienza, vuol dire che
avrò sbagliato io. Comunque occorrerà vedere alla fine chi
effettivamente avrà sbagliato.
PRESIDENTE:
Se nessuno chiede a parola, metto in
votazione l'articolo 6:
ESITO DELLA VOTAZIONE
Presenti: 30
Votanti: 29
Favorevoli: 20
Contrari: 9
Astenuti: 1 (Aloisi)
Il Consiglio approva.
PRESIDENTE:
Do lettura dell'articolo 7:
ARTICOLO 7
L'articolo 160 delle norme all'art. 1 è così
sostituito:
"Art. 160 - Sospensione cautelare d'urgenza a seguito di
inchiesta amministrativa
In caso di gravi motivi, il Presidente della Giunta regionale
può disporre in via d'urgenza la sospensione cautelare del
personale sottoposto ad inchiesta amministrativa, riferendone alla
prima adunanza della Giunta o del Consiglio, secondo la rispettiva
competenza di nomina."
PRESIDENTE:
Se nessuno chiede la parola, metto in
votazione l'articolo 7 testé letto:
ESITO DELLA VOTAZIONE
Presenti: 30
Votanti: 29
Favorevoli: 20
Contrari: 9
Astenuti: 1 (Aloisi)
Il Consiglio approva.
PRESIDENTE:
Do lettura dell'articolo 8:
ARTICOLO 8
L'articolo 161 delle norme indicate all'art. 1 è così
modificato:
"Art. 161 - Sospensione cautelare obbligatoria in pendenza di
procedimento penale
L'impiegato sottoposto a procedimento penale, quando la
natura del reato sia particolarmente grave, è sospeso dal servizio
con decreto del Presidente della Giunta regionale, il quale ne
riferisce al Consiglio o alla Giunta, secondo la rispettiva
competenza di nomina. Ove sia stato emesso mandato od ordine di
cattura, l'impiegato deve essere immediatamente sospeso dal
servizio con provvedimento dell'Amministratore - Presidente o
Assessore - competente.
Il Dirigente che ha notizia dell'emissione di un mandato od
ordine di comparizione o della convalida del fermo, nei confronti
di un impiegato da lui dipendente, deve riferirne immediatamente al
Segretario Generale.
Si applicano le disposizione dell'art. 159, terzo
comma.
Quando la sospensione cautelare sia stata disposta in dipendenza
del procedimento penale e questo si concluda con sentenza di
proscioglimento o di assoluzione passata in giudicato perché il
fatto non sussiste o perché l'impiegato non lo ha commesso, la
sospensione è revocata e l'impiegato ha diritto a tutti gli assegni
non percepiti, escluse le indennità per servizi e funzioni di
carattere speciale o per prestazioni di lavoro straordinario e
salva deduzione dell'assegno alimentare eventualmente
corrisposto.
Se il procedimento penale si conclude con sentenza di
proscioglimento o di assoluzione passata di giudicato per motivi
diversi da quelli contemplati nel comma precedente, la sospensione
può essere mantenuta qualora nei termini previsti dal successivo
comma venga iniziato a carico dell'impiegato procedimento
disciplinare.
Il procedimento disciplinare deve avere inizio, con la
contestazione degli addebiti, entro 180 giorni dalla data in cui è
divenuta irrevocabile la sentenza definitiva, di proscioglimento o
entro 40 giorni dalla data in cui l'impiegato abbia notificato
all'Amministrazione la sentenza stessa.
Se la contestazione degli addebiti non ha luogo entro il detto
termine, la sospensione cessa ed il procedimento disciplinare, per
i fatti che formano oggetto del procedimento penale, non può essere
iniziato. In tal caso l'impiegato ha diritto agli assegni previsti
nel quarto comma.
Qualora il procedimento disciplinare sia stato sospeso a seguito
di denuncia all'autorità giudiziaria, la scadenza del termine
predetto estingue altresì il procedimento disciplinare che non può
essere rinnovato."
PRESIDENTE:
All'art. 8 è stato presentato dalla Giunta
regionale un emendamento del quale do lettura:
EMENDAMENTO N° 3
All'art. 8, il primo e il secondo comma del modificato art. 161
sono sostituiti con i seguenti:
"L'impiegato sottoposto a procedimento penale, quando la natura
del reato sia particolarmente grave, può essere sospeso dal
servizio con decreto del Presidente della Giunta regionale, il
quale ne riferisce al Consiglio o alla Giunta, secondo la
rispettiva competenza di nomina. Ove sia stato emesso mandato od
ordine di cattura, l'impiegato deve essere immediatamente sospeso
dal servizio con provvedimento del Presidente della Giunta.
Il Dirigente che ha notizia dell'emissione di un mandato od
ordine di comparizione o della convalida del fermo, nei confronti
di un impiegato da lui dipendente, deve riferirne immediatamente al
Presidente della Giunta regionale e all'Assessore competente."
PRESIDENTE:
Do lettura del sub-emendamento all'articolo 8
presentato dal Consigliere Ricco:
EMENDAMENTO N° 4
All'art. 8 il primo comma del modificato art. 161 è sostituito
dal seguente:
"Sulla base delle informazioni provenienti dall'Autorità
giudiziaria ai sensi dell'art. 6 del R.D. 28 maggio 1931, n. 602,
l'impiegato sottoposto a procedimento penale, quando la natura del
reato sia particolarmente grave, può essere sospeso dal servizio
con decreto del Presidente della Giunta regionale, il quale ne
riferisce al Consiglio o alla Giunta, secondo la rispettiva
competenza di nomina. Ove sia stato emesso mandato od ordine di
cattura, l'impiegato deve essere immediatamente sospeso dal
servizio con provvedimento del Presidente della Giunta".
PRESIDENTE:
Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Non riesco a capire la necessità
di questo emendamento. Per prendere un provvedimento ci vuole una
comunicazione, ma la comunicazione la fanno già. Al più si può
ipotizzare una comunicazione obbligatoria, per legge, da parte
dell'Autorità giudiziaria. Non capisco perché si voglia ribadire un
concetto...
(...INTERRUZIONE...)
PRESIDENTE:
Se nessuno chiede la parola, metto in
votazione l'emendamento presentato all'articolo 8 dalla Giunta
regionale con le modifiche proposte dal sub-emendamento del
Consigliere Ricco:
ESITO DELLA VOTAZIONE
Presenti: 30
Votanti: 29
Favorevoli: 20
Contrari: 9
Astenuti: 1 (Aloisi)
Il Consiglio approva.
PRESIDENTE:
Do lettura dell'articolo 8 nel testo
emendato:
ARTICOLO 8
L'articolo 161 delle norme indicate all'art. 1 è così
modificato:
"Art. 161 - Sospensione cautelare obbligatoria in pendenza di
procedimento penale
"Sulla base delle informazioni provenienti dall'Autorità
giudiziaria ai sensi dell'art. 6 del R.D. 28 maggio 1931, n. 602,
l'impiegato sottoposto a procedimento penale, quando la natura del
reato sia particolarmente grave, può essere sospeso dal servizio
con decreto del Presidente della Giunta regionale, il quale ne
riferisce al Consiglio o alla Giunta, secondo la rispettiva
competenza di nomina. Ove sia stato emesso mandato od ordine di
cattura, l'impiegato deve essere immediatamente sospeso dal
servizio con provvedimento del Presidente della Giunta.
Il Dirigente che ha notizia dell'emissione di un mandato od
ordine di comparizione o della convalida del fermo, nei confronti
di un impiegato da lui dipendente, deve riferirne immediatamente al
Presidente della Giunta regionale e all'Assessore competente.
Si applicano le disposizione dello art. 159, terzo comma.
Quando la sospensione cautelare sia stata disposta in dipendenza
del procedimento penale e questo si concluda con sentenza di
proscioglimento o di assoluzione passata in giudicato perché il
fatto non sussiste o perché l'impiegato non lo ha commesso, la
sospensione è revocata e l'impiegato ha diritto a tutti gli assegni
non percepiti, escluse le indennità per servizi e funzioni di
carattere speciale o per prestazioni di lavoro straordinario e
salva deduzione dell'assegno alimentare eventualmente
corrisposto.
Se il procedimento penale si conclude con sentenza di
proscioglimento o di assoluzione passata in giudicato per motivi
diversi da quelli contemplati nel comma precedente, la sospensione
può essere mantenuta qualora nei termini previsti dal successivo
comma venga iniziato a carico dell'impiegato procedimento
disciplinare.
Il procedimento disciplinare deve avere inizio, con la
contestazione degli addebiti, entro 180 giorni dalla data in cui è
divenuta irrevocabile la sentenza definitiva, di proscioglimento o
entro 40 giorni dalla data in cui l'impiegato abbia notificato
all'Amministrazione la sentenza stessa.
Se la contestazione degli addebiti non ha luogo entro il detto
termine, la sospensione cessa ed il procedimento disciplinare, per
i fatti che formano oggetto del procedimento penale, non può essere
iniziato. In tal caso l'impiegato ha diritto agli assegni previsti
nel quarto comma.
Qualora il procedimento disciplinare sia stato sospeso a seguito
di denuncia all'Autorità giudiziaria, la scadenza del termine
predetto estingue altresì il procedimento disciplinare che non può
essere rinnovato."
PRESIDENTE:
Se nessuno chiede la parola, metto in
votazione l'articolo 8 nel testo emendato testé letto:
ESITO DELLA VOTAZIONE
Presenti: 30
Votanti: 29
Favorevoli: 20
Contrari: 9
Astenuti: 1 (Aloisi)
Il Consiglio approva.
PRESIDENTE:
Do lettura dell'articolo 9:
ARTICOLO 9
L'articolo 162 delle norme indicate all'art. 1 è così
modificato:
"Art. 162 - Sospensione di diritto dal servizio in seguito a
condanna penale
L'impiegato condannato a pena detentiva con sentenza passata
in giudicato, qualora non venga destituito, è sospeso dalla
qualifica fino a che non abbia scontato la pena.
Quando, a seguito del giudizio penale di revisione
l'impiegato già condannato sia stato assolto ai sensi dell'art. 566
del codice di procedura penale, la sospensione inflitta ai sensi
del comma precedente è revocata di diritto e si applicano le
disposizioni dell'art. 161, commi quarto e seguenti."
PRESIDENTE:
Se nessuno chiede la parola, metto in
votazione l'articolo 9 testé letto:
ESITO DELLA VOTAZIONE
Presenti: 30
Votanti: 29
Favorevoli: 20
Contrari: 9
Astenuti: 1 (Aloisi)
Il Consiglio approva.
PRESIDENTE:
Dopo l'articolo 9 vi è un emendamento
proposto dalla Commissione Affari Generali, del quale do
lettura:
EMENDAMENTO N°
5
Dopo l'art. 9 è aggiunto il seguente nuovo articolo:
Art. 10
(Norma transitoria)
"Nel caso in cui un dipendente regionale sia già sottoposto a
procedimento penale alla data di entrata in vigore della presente
legge, si applica la normativa vigente all'atto dell'inizio del
procedimento stesso".
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
Ho chiesto la parola per dichiarare che
noi voteremo contro questo provvedimento per alcune ragioni.
Innanzitutto, contrariamente a quanto ha dichiarato il Presidente
della Commissione Beneforti, non ci sembra che le Organizzazioni
sindacali abbiano espresso un parere favorevole a questo disegno di
legge. Almeno da parte di una delle Organizzazioni sindacali,
stando a quanto ne so io, non è stato espresso alcun parere
favorevole nei confronti di questo disegno di legge, ma è stata
chiesta la discussione di questa materia nell'ambito però della
revisione di tutto lo stato giuridico del personale. La seconda
ragione per la quale noi non voteremo questo provvedimento discende
dal fatto che ci sembra che, anche con le modifiche introdotte con
gli emendamenti a questi ultimi articoli da parte della Giunta, non
si raggiunga lo scopo di avere una normativa chiara e applicabile
in modo univoco. Anzi, passando dall'obbligatorietà alla
facoltatività, eliminando almeno in parte i casi già iniziati nel
passato, a nostro giudizio si crea una situazione ancora più
complessa che, se non si arriverà presto ad una revisione di tutta
la materia, potrà creare delle complicazioni rispetto ad eventuali
decisioni che si dovessero prendere, perché il testo non chiarisce
che cosa si intende per procedimento penale, che cosa si intende
per reati particolarmente gravi. Pertanto potranno verificarsi
situazioni di discriminazione, o almeno ritenute tali dai
dipendenti, rispetto all'applicazione di questo disegno di
legge.
Noi riteniamo che sarebbe stato più opportuno impiegare altri
sei mesi per rivedere complessivamente tutta la materia. Questo
disegno di legge ci sembra un tampone che non affronta in modo
risolutivo i problemi che si sono presentati nel passato e rischia
di aprirne di altrettanto complessi nel futuro.
PRESIDENTE:
Se nessuno chiede la parola, metto in
votazione l'emendamento aggiuntivo, che diventa articolo 10,
presentato dalla Commissione Affari Generali:
ESITO DELLA VOTAZIONE
Presenti: 30
Votanti: 29
Favorevoli: 20
Contrari: 9
Astenuti: 1 (Aloisi)
Il Consiglio approva.
PRESIDENTE:
Il Consiglio è chiamato ora a pronunciarsi
per votazione segreta sul complesso della legge:
VOTAZIONE A SCRUTINIO SEGRETO
ESITO DELLA VOTAZIONE
Presenti: 31
Votanti: 30
Favorevoli: 19
Contrari: 11
Astenuti: 1 (Aloisi)
Il Consiglio approva.
