Classificazione
SPORT E TEMPO LIBERO
TURISMO E INDUSTRIA ALBERGHIERA
Professioni turistiche



Oggetto del Consiglio n. 3248 del 20 febbraio 2018 - Resoconto
OGGETTO N. 3248/XIV - Interpellanza: "Regolamentazione
dell'attività di ciclo escursionismo".
Farcoz (Président) -
Point n° 16 de l'ordre du jour. La
parole au collègue Roscio pour l'illustration.
Roscio (ALPE) -
Non è la prima volta che parliamo di
turismo su due ruote (a pedali) anche in considerazione di due
fattori: da un lato, il fatto che questo tipo di turismo è in
fortissima espansione, basti pensare al mercato delle
e-bike
, che hanno consentito di frequentare itinerari che
fino a poco tempo fa erano riservati solo a persone iper allenate,
mentre adesso si amplia la possibilità di frequentazione. Accanto
all'espansione, alla frequentazione si pongono diversi problemi
relativi anche alla sicurezza, ma anche a una regolamentazione che
riguardi la corretta segnaletica, perché altrimenti si rischia di
avere uno sviluppo molto disordinato e potenzialmente, visto che da
un lato aumentano i frequentatori sulle due ruote, ma
contemporaneamente anche i pedoni, così come magari possono essere
in espansione anche altre attività, come, per esempio, quelle con i
cavalli, si rischia che questa promiscuità di percorrenza possa
generare dei problemi futuri. Altre Regioni hanno provveduto a
normare, alcune Regioni si sono spinte anche oltre, ritenendo che
gli itinerari destinati alle due ruote rivestano un'importanza
strategica per lo sviluppo turistico e accanto a quello hanno
provveduto a fornire servizi per la riparazione, per l'accoglienza
di chi frequenta queste vie e da noi ancora non si capisce quale
sia l'intento, perché ogni tanto l'Amministrazione promuove, ci
sono delle iniziative, anche sponsorizzate sul sito istituzionale,
che promuovono quest'attività, però dall'altro lato manca una
regolamentazione efficace e non è semplice. Lo scopo di questa
iniziativa era, più che tecnico, politico, nel senso che prima
volevamo capire se l'Assessore ritiene che l'attività su due ruote,
che è molto variegata, perché comprende dal cicloturismo ma anche
tutte quelle parti sul turismo sostenibile fino ad arrivare al
downhill
... volevamo capire se questa componente è ritenuta
dal Governo un'opportunità interessante per attrarre comunque
persone in Valle d'Aosta, che possano trainare anche un qualche
sviluppo, se sì - come noi speriamo che ci venga risposto -, se si
intende cercare di regolamentare in qualche modo quest'attività in
modo che si delineino una volta per tutte e si faccia uno sforzo
sulle possibilità di percorrere o meno e chi può percorrere oppure
no, se ci sono delle promiscuità, ma queste sono cose poi tecniche,
perché dobbiamo capire prima l'intento politico. In ultimo se in
quest'ultimo lasso di tempo che ci resta per la fine della
legislatura si intenda cercare di mettere mano a questa
tematica.
Assessore, poi un altro tema è questo: la Regione ha anche una
norma del 2003, che regolamenta chi può esercitare attività di
maestro, ma a livello nazionale ormai questa figura è stata
superata, per cui bisognerebbe fare anche un adeguamento normativo,
perché a livello di Federazione ciclistica italiana la figura che
viene contemplata nella nostra legislazione non esiste più, quindi
bisognerebbe capire anche in questo senso cosa si intende fare. Noi
gradiremmo una risposta, se è possibile, positiva a tutti e tre i
quesiti. Le chiedo una cortesia, Assessore: non ci dica che in
questi mesi che avete governato, perché non l'avete fatto voi,
proviamo ad andare un po' oltre.
Président -
La parole à l'Assesseur Marguerettaz pour la
réponse.
Marguerettaz (UV) -
Collega Roscio, apprezzo, nel senso
che giustamente avete fatto delle operazioni da trapezio ed è
giusto avere la rete. Mi permetto di dire questo, perché, al di là
del ruolo e delle posizioni, c'è sicuramente un apprezzamento e una
stima rispetto ai vari ruoli. Non è la prima volta che affrontiamo
questo argomento e il primo quesito ovviamente è un quesito a cui
lei ha già dato una risposta che non può che essere in linea con il
mio pensiero e quello del Governo. Non le sarà sfuggito che
ultimamente le attività che abbiamo deliberato, ma che traggono
origine anche da questa finestra di sei mesi dove non abbiamo
governato noi... sono stati portati avanti degli atti che portano a
finanziare quasi per 14 milioni entro il 2021 tutta una serie di
infrastrutture che vanno in questa direzione, quindi vediamo in
questo specifico settore un elemento strategico.
Rispetto alle due altre questioni, una regolamentazione può
generare comportamenti e attitudini contraddittorie. Lei ha citato
altre Regioni. Altre Regioni sono passate a posizioni
diametralmente opposte, Regioni che vietavano in ogni luogo e in
ogni sentiero la pratica della
mountain bike
, concedendo la
possibilità di percorrere solo alcuni sentieri; altre Regioni, con
un approccio diametralmente opposto, hanno cambiato impostazione:
era possibile fare mountain bike ovunque ad eccezione di alcuni
percorsi, dove era vietato.
Prima di arrivare ad una regolamentazione, che, come abbiamo
visto, non risolve alcun tipo di problema, noi riteniamo sia
opportuno valorizzare le
best practice
e le formazioni dei
professionisti. Siccome so che lei segue quest'attività, avrà avuto
modo di apprezzare certi comportamenti. Ci sono, per esempio, delle
associazioni e dei soggetti che professionalmente si occupano del
settore bike, vivendo di questo, e faccio un inciso: questi maestri
di mountain bike lavorano quasi il 90 percento con stranieri,
quindi è un mercato molto interessante quello svizzero, quello
tedesco, ci sono tanti americani. Abbiamo una rassegna stampa
corposa di articoli che valorizzano il nostro territorio e che sono
stati pubblicati in America, in Germania. Delle associazioni di
questo genere hanno fatto delle convenzioni con i Comuni, laddove
vengono utilizzati con una certa frequenza i sentieri, in modo tale
da dedicare delle risorse, delle giornate per sistemare i sentieri.
I Comuni quindi hanno fatto delle convenzioni e periodicamente
coloro che utilizzano le infrastrutture dedicano del tempo a
sistemare i sentieri, quindi vuol dire che c'è un'attenzione
importante e le convenzioni si stanno moltiplicando.
Cerco di risponderle dicendo che la strada giusta per arrivare
ad una regolamentazione dell'attività è stata definita nei mesi di
marzo-aprile, proprio alla ripresa dell'attività, con una proposta
di incontri con la Federazione ciclistica, con i maestri di
mountain bike e con tutti gli operatori commerciali che lavorano (i
bike hotel
, coloro che offrono servizi in tal senso) per
fare formazione. In questo senso ci sarà il coinvolgimento anche
con tutti i
velo-club
, perché non le sfuggirà che una parte,
anche importante, non è rappresentata solo dal turismo ma anche
dalle attività agonistiche, formative. Dopo questo percorso
formativo e di confronto, potrà nascere in modo ragionato un
percorso che porterà anche all'adozione di un provvedimento.
Quando lei parla di servizi e di altre cose, i servizi non si
definiscono per legge, i servizi sono ovviamente riconducibili a
dei percorsi commerciali e noi, da questo punto di vista, come si
ricorderà, abbiamo cercato di promuovere i club di prodotto, di
mettere assieme tutti i vari operatori: gli albergatori, coloro che
noleggiano le bici, i maestri di mountain bike. Lei non mi ha fatto
la domanda specifica dei maestri di mountain bike, ma abbiamo
avviato un confronto con la Federazione nazionale, quindi con la
FCI (la Federazione Ciclistica Italiana) e i rappresentanti
regionali, perché ci sono sicuramente dei problemi sulla
definizione della figura professionale e dei corsi formativi per
dare i riconoscimenti e i crediti formativi. Quello quindi è un
tema che è sull'agenda e, se ci sarà necessità, lì potremmo anche
provvedere prima della fine della legislatura.
Président -
La parole au collègue Roscio pour la
réplique.
Roscio (ALPE) -
Grazie anche all'Assessore per la
risposta. Devo dire che il punto 1 sul fatto se si ritiene
importante l'attività oppure no, non lo ritenevo così scontato,
siamo felici di apprendere che abbiamo una visione identica almeno
su questo, perché, dal nostro punto di vista, questa era
un'opportunità interessante. Sul resto, la risposta che ha dato è
stata un po' più fumosa, un po' meno chiara. Bene sul fatto che,
dal punto di vista della figura professionale del maestro, state
avviando con la Federazione nazionale un confronto, perché
effettivamente la nostra norma non era più adeguata alle evoluzioni
che ci sono state, ma per il resto lei ha detto: "i professionisti
stanno avviando, hanno già avviato delle convenzioni con i Comuni e
addirittura vanno a mettere a posto anche i sentieri". È una cosa
positiva, perché si conosce il territorio, si fa la frequentazione,
però è anche delicata perché, se aumenta la frequentazione e non
c'è nessuna regolamentazione, lo stesso sentiero può essere
percorso da
biker
o da famiglie; se non succede niente,
siamo tutti felici, ma, aumentando i numeri, è possibile che
succeda qualcosa. Lei sa meglio di me la legge dei grandi numeri:
un evento ha una probabilità di accadere, se si ripetono i
tentativi, prima o poi questa probabilità diventa una certezza.
Qualora dovesse succedere qualcosa per l'alta frequentazione, non
vorremmo pertanto che poi la reazione fosse quella che ha detto
prima e cioè che, mentre adesso più o meno in assenza di una
regolamentazione si fa un po' quello che si crede, di fronte a
qualche evento - siccome non c'è regolamentazione ed è difficile
che qualcuno si possa prendere una responsabilità generica, se non
puntuale, sull'accaduto -, poi non vorremmo che non si potesse più
andare e si vietasse tutto, facendo poi un danno in questo senso:
ecco qual era l'intento di invitare a regolamentare.
Altrove in altre Regioni, anche a Statuto ordinario, non solo a
Statuto speciale come il Piemonte, il Veneto, abbiamo visto delle
regolamentazioni, anche le Province autonome di Trento e Bolzano
hanno normato e l'hanno fatto facendo chiarezza su questa
questione. Abbiamo inteso che in quest'ultimo arco di legislatura
non si intende normare, speriamo che invece quel percorso definito
dall'Assessore, questa sorta di incontro-confronto tra tutti i
portatori di interesse possa portare a definire meglio la
situazione per poi arrivare veramente a una qualche sistemazione,
anche normativa, in modo che si capisca bene cosa si può fare, dove
si può andare, di chi sono le responsabilità. Questo, dal nostro
punto di vista, in un'ottica di aumento della frequentazione,
perché riteniamo che le potenzialità siano enormi e non solo nel
fondovalle, ma in tutte le poderali, nei sentieri. Veramente
abbiamo una ricchezza rispetto ad altre regioni, che, dal nostro
punto di vista, hanno molte potenzialità in meno di noi, ma hanno
saputo invece sviluppare molto più di noi questo settore. Noi
riteniamo che la strada da percorrere sia questa, mi sembra di
capire che l'intento sia anche condiviso, ma vorremmo veramente
vedere una sistemazione anche dal punto di vista normativo, perché
pensiamo che questo possa avere solo vantaggi.
