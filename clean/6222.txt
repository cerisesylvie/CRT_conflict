Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 685 del 11 luglio 1984 - Resoconto
OBJET N. 685/VIII - COMMUNICATIONS DU PRESIDENT DE LA
JUNTE.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN - (U.V.):
Lundi dernier il y a eu de la part de
la IIème Commission des Travaux Publics de la Chambre un surlieu à
propos des problèmes de l'autoroute. Je dois remercier avant tout
le Président Botta et les Députés composant la délégation, pour
avoir écouté les représentants des différents groupes présents à
l'intérieur du Conseil régional, qui ont exposé leur avis à propos
de cette oeuvre si importante.
Je pense qu'au cours de la séance même on aura la possibilité de
se rappeler des différentes interventions et donc je pense que ce
n'est pas le cas d'intervenir, au-delà de ce que j'ai dit.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Devo dire che sono rimasto stupefatto
in quanto il Presidente della Giunta prende la parola in sede di
comunicazioni, oggi 11 luglio, e non fa alcun cenno alla situazione
politica, alle decisioni che le forze della maggioranza hanno preso
in merito all'impegno per le dimissioni della Giunta. La cosa mi ha
lasciato esterefatto perchè o si pensa che il Consiglio regionale
non abbia la possibilità di esprimersi, oppure l'arroganza sta
raggiungendo dei limiti inconcepibili.
Presso ogni popolo della terra uno degli elementi che
caratterizza in qualche modo l'essere uomo è il rispetto della
parola data; questa Giunta regionale è stata eletta il 4 gennaio e
tutti gli esponenti della maggioranza hanno più volte ribadito che
si trattava di una Giunta a termine e che entro sei mesi la Giunta
avrebbe rassegnato le dimissioni.
Queste dimissioni ancora non le abbiamo viste; in questo
momento, amici e colleghi della Giunta, siete degli usurpatori
rispetto a quanto voi stessi vi eravate impegnati a fare. Se, come
dicevo prima, presso tutti i popoli della terra il rispetto della
parola data è un segno delle caratteristiche dell'uomo, voi state
dando un segno di pochezza umana e di scarsa credibilità politica;
non solo, pur essendo dimissionaria agli occhi di tutta la
popolazione valdostana per vostro stesso impegno, pur avendo
ricevuto dal voto dell'elettorato valdostano un segno di sfiducia
per cui oggi le forze della maggioranza non hanno, rispetto alle
elezioni europee, la maggioranza dei consensi della popolazione,
avete portato in questo Consiglio una serie di oggetti che
impegnerà non solo l'attuale Giunta, non solo le Giunte di questa
legislatura, ma le coalizioni di governo che si avranno nei
prossimi vent'anni.
Non crediamo che una Giunta dimissionaria, una Giunta senza
credibilità possa permettersi tutto questo; non crediamo che si
possa portare oggi con una delibera di urgenza il pagamento delle
opere complementari per il Casinò, quando su questa materia la
Commissione consiliare ha indagato per sei mesi ed ha concluso le
sue indagini dicendo che queste opere non potevano essere
assolutamente pagate perchè non erano autorizzate e che semmai un
loro ristoro poteva avvenire solo nell'ambito di una revisione
complessiva di tutta la convenzione con la Sitav.
Questo provvedimento è un provvedimento avventato ed
irresponsabile; il nostro Gruppo crede che questa Giunta non abbia
i titoli per portarlo in Consiglio, tanto più che in materia di
Casinò gli sviluppi continuano ad essere clamorosi.
E' di ieri la notizia dell'arresto dell'Amministratore delegato
della SAISET e proprio in materia di SAISET la Giunta ci riporta in
Consiglio quella deliberazione relativa alle percentuali di cui
all'art. 8 della Convenzione Regione-SITAV-SAISET che la
Commissione di Coordinamento ha annullato.
Chiedo al Presidente della Giunta e alla Giunta l'impegno di
ritirare dall'ordine del giorno del Consiglio tutti gli argomenti
relativi alla Casa da Gioco nonchè il provvedimento che riguarda
l'autostrada. Non credo che una Giunta dimissionaria possa portare
in Consiglio impegni finanziari per oltre mille miliardi, che
graveranno sui bilanci della Regione per i prossimi 15 anni.
PRESIDENTE:
Ha chiesto di parlare il Consigliere
Riccarand, ne ha facoltà.
RICCARAND - (N.S.):
Anch'io condivido la sorpresa del
Consigliere Mafrica rispetto all'assenza nelle parole del
Presidente della Giunta di qualsiasi cenno sulle dimissioni che
erano state preannunciate fin dal 4 gennaio 1984, cioè all'atto di
insediamento di questa Giunta regionale.
Sappiamo, evidentemente al di fuori del Consiglio, che le forze
di maggioranza hanno dichiarato che la Giunta si dimetterà dopo
questo Consiglio e che si procederà alla nomina di una nuova
Giunta; però all'interno di questo Consiglio non abbiamo avuto
ancora nessuna comunicazione al riguardo. Ci troviamo di fronte ad
una omissione di un impegno che la Giunta aveva preso, o comunque
quanto meno ad un ritardo che diventa particolarmente
significativo. Ho ancora gli appunti di quella seduta del 4 gennaio
relativi all'intervento che fece il Presidente dell'Union
Valdôtaine Perrin, quando disse, senza ombra di dubbio che al più
tardi entro il 4 luglio la Giunta regionale avrebbe dato le sue
dimissioni. Questa data è passata, le dimissioni non sono giunte,
non sono state preannunciate neanche in apertura di questo
Consiglio, non sappiamo come si svolgerà l'iter successivo.
Quindi c'è un primo elemento di critica che è questo ritardo
rispetto ad un impegno già assunto; l'altro elemento di critica è
il fatto che una Giunta che avrebbe già dovuto dimettersi la scorsa
settimana giunge a questo Consiglio chiedendo l'iscrizione in via
d'urgenza di una serie di oggetti che sono di estrema importanza e
che tendono a condizionare il futuro dell'Amministrazione
regionale.
In particolare ci sono le scelte che riguardano l'autostrada
Aosta-Tunnel del Monte Bianco, che comportano degli oneri
finanziari enormi; ci sono le scelte riguardo al Casinò di
Saint-Vincent: almeno questi due oggetti, la ripartizione per i
giochi americani e il pagamento delle opere di ampliamento non
autorizzate al Casinò di Saint-Vincent, che costituiscono degli
argomenti cruciali rispetto a tutta la vicenda che abbiamo vissuto
in questi ultimi mesi, non possono, a nostro avviso, essere
affrontati in queste condizioni.
Quindi anche noi ci associamo alla richiesta rivolta al
Presidente della Giunta e alla Giunta perchè gli argomenti relativi
all'autostrada e al Casinò vengano stralciati dall'ordine del
giorno di questo Consiglio.
Credo che ci sia un ulteriore elemento di riflessione da fare in
questo momento: la Giunta presieduta da Augusto Rollandin si era
insediata il 4 gennaio dopo un aspro scontro che c'era stato fra le
forze di maggioranza e di minoranza all'interno di questo
Consiglio, scontro che era culminato in un abbandono dell'aula da
parte delle forze di minoranza nelle settimane precedenti al
mandato di cattura e alla fuga dell'ex Presidente della Giunta
Mario Andrione. Dopo quel periodo, particolarmente aspro, di
rapporti all'interno del Consiglio, la Giunta regionale si insediò
affermando che avrebbe ricercato un rapporto di tipo nuovo e
diverso con la minoranza e l'opposizione, che ci sarebbe stata una
volontà e una ricerca di collaborazione che avrebbe dovuto
caratterizzare questo periodo di sei mesi che si doveva concludere
il 4 luglio.
Credo che anche rispetto a questo rapporto con la minoranza
l'esito a cui stiamo andando è fallimentare, perché proprio mentre
nei mesi precedenti c'è stato anche con una certa disponibilità da
parte delle forze di minoranza, la ricerca di un rapporto diverso
(basti ricordare l'esito che, a mio avviso, non è stato negativo
della Commissione d'Indagine sul Casinò), c'è stato uno sforzo
reciproco di comprensione ed il tentativo di arrivare ad alcuni
risultati, in questo ultimo periodo questo rapporto si è
ulteriormente lacerato perché sono stati inseriti all'ordine del
giorno degli oggetti con una scarsa informazione degli organi di
Consiglio, con un atteggiamento che è effettivamente arrogante e
prevaricatore nei confronti del Consiglio regionale.
Credo che se non si vuole arrivare oggi ad uno scontro feroce
fra forze di maggioranza e minoranza su dei punti cruciali, da
parte delle forze di maggioranza ci dovrà essere la scelta di
stralciare questi argomenti, in modo che il Consiglio possa
svolgersi con relativa tranquillità.
PRESIDENTE:
Ha chiesto di parlare il Consigliere
Baldassarre, ne ha facoltà.
BALDASSARRE - (P.S.D.I.):
Debbo confessare che con molta
preoccupazione ho ascoltato le comunicazioni del Presidente della
Giunta. Mi sarei aspettato un atto di correttezza nei confronti
dell'opinione pubblica, nei confronti di quell'elettorato che ha
dato un segno negativo a questa maggioranza.
Questa maggioranza con quel segno negativo doveva mettersi da
parte, ma non lo fa, anzi porta, nell'imminenza delle dimissioni di
questa Giunta, degli argomenti di vitale importanza per il futuro
economico della Valle d'Aosta, quale il problema dell'autostrada
che - ripeto quanto abbiamo già annunciato in un comunicato stampa
- strozzerebbe il bilancio regionale per oltre vent'anni.
Fra questa maggioranza esistono dei partiti che si richiamano
sempre al moralismo: a questi partiti vorrei chiedere cosa
intendono per moralismo, forse quello di conservare la poltrona,
quello di alzare la mano ogni momento?
Anche noi chiediamo di rinviare i punti all'ordine del giorno
concernenti il pagamento dei 4 miliardi al Casinò e l'autostrada,
ma, soprattutto chiediamo il rinvio della delibera, già bocciata
dalla Commissione di Coordinamento, per la modifica dell'art. 8
della Convenzione con la SAISET, perchè tutti i vertici della
società sono in galera, pertanto non capisco con chi si possa
trattare.
Nel caso il rinvio non venga accettato, attueremo tutte le forme
di ostruzionismo che ci sono consentite dal regolamento.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE - (P.S.I.):
In effetti oggetti come quelli che
sono oggi iscritti all'ordine del giorno dovrebbero far presupporre
la presenza di un esecutivo perlomeno definito.
Ritengo che un problema di dimensioni così vaste e di impegni
finanziari così consistenti come quello dell'autostrada meriti un
approfondimento; è vero, non nascondiamoci dietro un dito: la
prossima Giunta sarà la fotocopia di questa, quindi si potrà anche
dire, niente di nuovo sotto il sole.
Proprio richiamandomi ad alcune affermazioni che avevamo
apprezzato, e l'avevamo detto anche pubblicamente in quest'aula,
fatte dal Presidente Rollandin a proposito di un rapporto diverso
con il Consiglio regionale consistente in una maggiore
disponibilità e correttezza (e noi, quando abbiamo visto questi
segnali - i verbali ne fanno fede - abbiamo riconosciuto che il
clima era cambiato) devo dire che mi sembra strano che, ripeto,
dopo affermazioni di questo tipo ci si chiuda di nuovo in una
logica riduttiva, dove conta esclusivamente la forza dei numeri e
dove il rapporto con le forze di opposizione resta un rapporto di
divaricazione.
Avevamo detto che il Consiglio doveva riassumere un ruolo
centrale nella vita politica valdostana, ritenendolo non solo
l'espressione della Comunità, ma sostenendo che quanto si diceva in
quest'aula dovesse consentire a tutti, a chi governa e a chi fa
l'opposizione, un rapporto di tipo diverso, e dovesse consentire
soprattutto un governo di tipo diverso.
Ho letto con perplessità un comunicato delle forze di
maggioranza, che mi lascia doppiamente perplesso, in cui si invita
l'esecutivo a rassegnare le dimissioni proprio al termine di questa
seduta consiliare.
Allora mi chiedo: se il rapporto vuol essere mantenuto in quei
termini di reciproca correttezza, sia la nuova Giunta nella
pienezza delle sue funzioni, e non una Giunta a termine - perchè
nel comunicato si aggiunge che l'esecutivo dovrebbe essere un
esecutivo che non ha più un carattere di provvisorietà ma ha una
sua stabilità politica - a riproporre al Consiglio il problema
dell'autostrada.
Non è un problema che può essere liquidato al termine di una
seduta consiliare in cui la Giunta ci verrà a dire che si dimette
con qualche giorno di ritardo - non ho capito poi perché non
rispettare il termine che si era data, comunque si va all'11 e va
bene - però adesso che costruiamo l'autostrada, questo
provvedimento che inciderà profondamente sul modo di essere della
Valle d'Aosta, facciamo una riflessione.
E' legittimo che una maggioranza proponga al Consiglio una sua
impostazione, però è anche legittimo da parte dell'opposizione
chiedere che questa maggioranza, la quale si sta dissolvendo per
sua volontà e per un richiamo che queste forze hanno fatto a sè
stesse, arrivi a dire: con oggi tronchiamo questa collaborazione e
apriamo un capitolo nuovo, a questo punto riserviamoci una
ulteriore pausa di meditazione e questo argomento discutiamolo in
termini diversi.
Nessuno vuole qui tornare ad un rapporto esasperato; questo
dipende non solo da noi, ma soprattutto da coloro che siedono sui
banchi della Giunta.
Sull'altro punto, e qui non posso non dare ragione al
Consigliere Mafrica, siamo anche noi dell'idea che ormai il Casinò
sia diventato un elemento su cui riflettere; non possiamo più
prendere l'argomento con superficialità perchè ogni giorno c'è
qualcosa di nuovo; dopo la vicenda SAISET 5% più, 5% in meno, il
Coordinamento ci ha respinto la delibera. Oggi abbiamo visto cosa
succede all'interno della SAISET; abbiamo il problema dei
controllori regionali: un argomento che non può essere liquidato in
poche battute per i riflessi di carattere giuridico e personale che
ha nei confronti di coloro che sono stati sospesi e nei confronti
di coloro che in questo momento prestano la loro opera al
Casinò.
Con molta serenità e obiettività chiediamo il rinvio di questi
argomenti; credo che le nostre richieste siano più che legittime
per le considerazioni che abbiamo illustrato.
La Giunta Rollandin aveva dato alcuni segnali, ci auguriamo che
tali segnali permangano, anche perchè se il Governo regionale sarà
presieduto ancora dall'attuale Presidente, sapremo qual è il nostro
interlocutore anche nel futuro. Riteniamo di voler prestare la
nostra opera di Consiglieri di minoranza, avendo un rapporto di
tipo umano e personale diverso rispetto al passato.
E' chiaro che se questo non sarà possibile l'opposizione si
difenderà con le armi che ha.
PRESIDENTE:
Ha chiesto di parlare il Consigliere Tamone,
ne ha facoltà.
TAMONE - (U.V.):
Parlo qui a titolo strettamente
"unionista" e vorrei precisare al Consigliere Mafrica che ha usato
stamattina, in questa sala, dei termini che definisco assolutamente
fuori posto, perchè ognuno è libero di usare le terminologie che
vuole, ma a mio parere bisogna andarci piano a drammatizzare le
questioni.
Per quanto concerne il mio movimento, che è ancora forza di
maggioranza relativa all'interno di questo Consiglio, rivendico
questo: dopo lo svolgimento delle elezioni europee, come ci eravamo
prefissati, abbiamo avuto con tutte le forze che siedono in questo
Consiglio incontri di tipo politico. Abbiamo detto precisamente che
avremmo comunicato a queste forze politiche quale era la decisione
dell'Union Valdôtaine.
Il 30 giugno si è riunito il Comité Central de l'Union
Valdôtaine, che ha deciso una certa linea: questa linea è stata
comunicata a tutte le altre forze politiche. Era una linea chiara
che non lasciava e non dava adito ad alcun dubbio. Quindi se qui si
vuol parlare di correttezza, Consigliere Mafrica, andiamoci piano;
se ci mettiamo a fare polemiche che non stanno nè in cielo nè in
terra, noi ci stiamo sempre, siamo pronti e non abbiamo da prendere
lezioni da nessuno. Non abbiamo nessuna volontà di fare delle
corse, siamo a disposizione, visto che nella convocazione del
Consiglio c'è scritto "... adunanza consiliare nei giorni 11, 12 e
seguenti....", a stare qui anche tre settimane.
Il Consigliere Mafrica è stato ricevuto nella sede dell'Union,
abbiamo avuto un lungo e franco colloquio ed alla fine l'Union
Valdôtaine ha deciso in un certo modo. In seguito le forze della
maggioranza, U.V., Féd DP-UVP, D.C. e P.R.I., si sono ritrovate ed
insieme hanno deciso una certa linea di condotta, che poi è stata
resa pubblica, chiara, decisa e precisa. Non abbiamo potuto dare le
dimissioni il 4 luglio solo perchè c'era già un Consiglio convocato
per l'11, altrimenti se il Consiglio fosse stato convocato per il 2
o il 3, avremmo dato le dimissioni il 4. Credo che più corretti di
così era difficile essere.
Mi fermo qui, non ho bisogno di rispondere per i problemi che
concernono il piano più prettamente amministrativo, perchè questo
lo farà chi è competente in questa materia. Però ripeto, andiamoci
piano: se si vuol cercare di metterla su un altro piano noi ci
stiamo; non crediamo però sia questo il modo corretto di vivere e
di agire in un momento così difficile per la nostra Regione.
Per quanto riguarda la nostra dignità, noi ce l'abbiamo, ci
teniamo ad averla e nessuno può darci lezioni in quel senso. Questo
voglio dire al Capogruppo del P.C.I. che è sempre corretto, però
oggi mi pare che abbia travalicato.
PRESIDENTE:
Ha chiesto di parlare il Consigliere Aloisi,
ne ha facoltà.
ALOISI - (M.S.I.):
Volevo iniziare questo breve
intervento facendo una piccola rettifica. Il Consigliere Tamone ha
detto che l'Union Valdôtaine ha consultato tutte le forze
politiche; ebbene, devo riconoscere che c'è un errore, perchè il
M.S.I. non è stato consultato. Con questo non è che me la prenda,
siamo abituati a questo e ad altro, solo che me ne dispiace perchè
in un contesto democratico quale è questo, in una discussione dove
ogni forza politica si riempie la bocca di pluralismo, democrazia e
libertà, in realtà ci si comporta con atteggiamenti di
emarginazione che violano quelli che sono i veri concetti
democratici.
Non è tanto un comportamento scorretto nei miei confronti,
perchè nel momento in cui ho scelto di militare in questo partito
ero a conoscenza di quello cui andavo incontro, quanto piuttosto
nei confronti di cittadini valdostani che hanno fiducia in questa
forza politica e si rispecchiano in una Regione che si definisce
democratica.
Lasciando da parte questo piccolo appunto, volevo ritornare sul
problema di crisi che sta attanagliando la nostra Regione. E' un
problema drammatico, probabilmente il più difficile dalla
costituzione della nostra Regione, dal '48 ad oggi.
Ci sono due aspetti da valutare: uno morale, l'altro politico.
L'aspetto politico è che il Presidente dell'Union Valdôtaine, come
avevano citato coloro che mi hanno preceduto, aveva fatto il 4
gennaio una dichiarazione precisa, che entro il 4 luglio ci
sarebbero state le dimissioni da parte di questa Giunta. Ciò non è
avvenuto, questa è una violazione dell'impegno politico nei
confronti dei cittadini.
C'è il lato morale: siamo forse l'unica Regione in tutta Italia
ad avere avuto un Presidente della Giunta, nonchè Prefetto,
latitante; stiamo attraversando un momento drammatico, di giorno in
giorno si accavallano notizie, arresti, questioni nuove.
A questo punto vorrei chiedere alla Giunta: dal punto di vista
morale come si fa a continuare a rimanere su quelle poltrone, a
continuare a gestire la Valle d'Aosta in una situazione
ingarbugliata di questo tipo? Non sarebbe più corretto verso
l'opinione pubblica dare queste benedette dimissioni, rinnovare
l'esecutivo con volti nuovi, di persone che non abbiano avuto
niente a che fare con queste azioni, e ridare così fiducia al
popolo valdostano e alle nostre istituzioni? Debbo essere io qui,
in qualità di rappresentante del M.S.I., a sollecitare la Giunta
affinchè ridia fiducia alle istituzioni democratiche? Mi sembra
quasi un controsenso, ma lo faccio, perchè mi rendo conto
dell'assurdità di questa situazione.
Proprio per queste motivazioni penso che sia corretto da parte
della Giunta accettare la richiesta dell'opposizione, di non
discutere quegli argomenti così delicati ed importanti che devono
condizionare il futuro della nostra Valle, di discuterli dopo che
ci sarà stato questo rinnovamento, se ci sarà; probabilmente non ci
sarà e questo è un altro errore che si va a commettere, perchè
l'opinione pubblica si aspettava qualcosa di nuovo, di diverso e
ciò mi pare non avvenga. Si ripropone la stessa immagine di prima,
mentre era necessario un cambiamento per le motivazioni che ho
detto prima.
Mi associo quindi alle altre forze dell'opposizione nel
rivolgere alla Giunta l'invito a riflettere, a ritirare quegli
argomenti che si potrebbero discutere dopo che si è formata la
nuova Giunta, anche perchè non ritengo che una Giunta dimissionaria
abbia la facoltà morale di portare avanti questi argomenti che
condizionano il futuro della nostra Regione.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN - (U.V.):
Il y a déjà eu une motion de la part
du Parti Communiste, là où on demandait à la Junte de démissionner.
A ce moment-là j'avais dit que la Junte représente les forces de la
majorité, donc c'était aux forces de la majorité de faire un choix,
de dire quelle était leur disponibilité pour continuer un certain
travail ou bien de changer.
Donc, ce matin je ne me suis pas étonné des attaques du Parti
Communiste, c'était tout à fait normal, même si dans les termes je
pense que chacun doit être responsable de ce qu'il dit, et de
comment il veut dire certaines choses. Je tiens seulement à
préciser qu'à la fin de cette séance on aurait annoncé qu'on allait
démissionner lundi, selon l'accord qui avait été fait entre les
forces de la majorité et selon le communiqué du 4 juillet.
Donc il n'y a pas de problèmes d'être corrects ou moins, plutôt
peut-être il y a eu un manque de tactique. On pouvait très bien
attendre encore un peu, faire espérer ou bien ne pas être si clairs
avec les autres forces; au contraire les forces de la majorité,
après avoir analysé les résultats des élections et également la
disponibilité des différentes forces de partager un certain
programme, par rapport aussi aux difficultés que nous vivons à
présent, ont décidé à ne pas laisser le champ aux autres. Nous
retenons d'avoir des responsabilités et nous voulons nous prendre
nos responsabilités en un rapport correct avec les autres
forces.
Par conséquent c'était normal qu'on puisse continuer les séances
du Conseil et maintenir les engagements. On avait prévu un
programme, à l'occasion de la discussion de ce programme on avait
annoncé que les plus importants parmi tous les problèmes c'étaient
ceux du Casino, de l'autoroute, qu'on va prévoir de discuter à
l'intérieur du Conseil. Ce n'est pas là un manque de responsabilité
ou bien de respect envers les autres forces, au contraire: on a
pris des engagements et on est d'avis de les maintenir jusqu'au
bout.
On n'accepte pas le conseil de retirer certains objets, qui ont
été débattus avec toutes les forces responsables à l'intérieur des
différentes organisations et avec les Communes; nous retenons qu'il
soit juste de le discuter aujourd'hui.
Si on était de l'avis qu'après les démissions on allait changer
d'alliance, alors c'était correct de retirer ces engagements. Mais
jusqu'à hier on nous a reproché de faire de la normale
administration; lorsqu'on prend certains engagements on nous
reproche le contraire, de faire des choix; mais alors il faut se
décider: si, comme c'est normal, les forces de l'opposition
cherchent à maintenir les forces de la majorité dans l'inactivité
pour démontrer qu'elles ne font rien, encore une fois elles se sont
trompées, on n'accepte pas ce chantage. On prend les
responsabilités envers l'électorat et on est à même de respecter ce
que nous avons.
En ce qui concerne les démissions de la Junte, M. Tamone a déjà
dit quel est l'avis des forces de la majorité et je l'ai répété
moi-même que lundi il y aura les démissions.
Je veux aussi répéter à qui était de l'avis, au moment où on
avait décidé de travailler pendant ces six mois, qu'il ne fallait
pas le faire, parce qu'il y avait d'autres problèmes, qu'au
contraire, en prenant cette charge, nous avons démontré que bien ou
mal, avec l'appui de toutes les forces nous avons pu travailler
pendant ces mois.
A M. Baldassarre je réponds que ça ne m'étonne pas, peut-être
cette suggestion lui a été suggéré de la part de M. Longo.
Quant aux rapports avec les autres forces, je répète que pendant
ces six mois on a travaillé en tenant compte de l'avis de toutes
les forces présentes, mais lorsqu'il y a des forces de majorité
c'est très normal qu'à la fin les décisions soient prises par
elles-mêmes.
Comme forces de majorité on est d'avis de discuter des
différents problèmes qu'on a portés à l'attention du Conseil, vu
que nous nous sommes engagés dans ce sens.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Una breve riflessione a caldo signor
Presidente. Mi consenta, nessuno vuole in questa aula stabilire un
principio per cui la maggioranza non deve decidere: siamo d'accordo
anche noi che la maggioranza deve governare, ritenevamo però che
fosse opportuno che su argomenti di questa portata si usasse un
atteggiamento diverso. E' vero, Lei dice, abbiamo cercato di
mantenere un rapporto di tipo diverso con l'opposizione; c'è da
dire anche che questo rapporto si è risolto sovente in una chiusura
da parte della maggioranza rispetto alle impostazioni che ha avuto
sovente l'opposizione in questo Consiglio. Abbiamo cercato di
capire la psicologia della maggioranza in più occasioni, assumendo
in questo Consiglio atteggiamenti che riportassero l'istituzione
regionale ad una immagine diversa rispetto al passato. Si dice che
la fedeltà agli impegni assunti è un obbligo nei confronti della
collettività; io dico solo che non riusciamo a capire come una
Giunta che sta per dimettersi - Lei lo ha confermato in questo
momento - possa sciorinare sul tavolo del Consiglio regionale una
operazione che costa alla Valle d'Aosta 1280 miliardi!
E' vero che c'è questo carattere di continuità, non
disconosciamo che le forze di maggioranza hanno riconfermato la
stessa Giunta con l'unica variante di eleggere l'Assessore
all'Agricoltura e Foreste; diversa sarebbe stata l'impostazione,
signor Presidente, se Lei avesse considerato questa situazione come
va considerata una situazione d'emergenza e avesse dato un
carattere di provvisorietà - come si era anche ventilato - alla
Giunta e all'esecutivo.
Non siamo assolutamente d'accordo per l'atteggiamento assunto
nei confronti di una proposta corretta delle opposizioni; è chiaro
che la maggioranza può - abuso di una frase che mi è cara -
rinchiudersi per l'ennesima volta a riccio e proporre il muro
contro muro; noi, come protesta contro questo atteggiamento, e
parlo anche a nome degli altri Gruppi di minoranza, abbandoneremo
temporaneamente l'aula, e, chiedendo l'autorizzazione al Presidente
della Giunta, invitiamo la stampa ad una brevissima conferenza che
terremo nella sala delle riunioni consiliari.
Si dà atto che alle ore 10,35 i Consiglieri del P.C.I., del
P.S.I., del P.S.D.I., di Nuova Sinistra, del M.S.I. e degli
Artigiani e Commercianti valdostani abbandonano l'aula.
