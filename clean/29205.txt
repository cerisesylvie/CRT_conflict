Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 274 del 30 ottobre 1967 - Resoconto
OGGETTO N. 274/67 - Proposta di modificazioni alle tabelle
delle carriere e dei ruoli del personale regionale addetto ai
Servizi Agrari e ai Servizi Forestali. (Rinvio di mozione alla
Commissione)
Chamonin
(U.V.) -
Non mi dilungherò
sull'illustrazione della mozione perché mi pare che siamo stati
anche abbastanza chiari nella prima parte. Volevo soltanto
informare il Consiglio di questo: che nella formulazione del
dispositivo di delibera, cioè, dove è riportato a pagina due, c'è
una specie di specchio, noi abbiamo forse fatto un errore di natura
tecnica, come impostazione, un errore di formulazione più
macchinoso, così come proposto; sembrerebbe anche, ad un certo
punto, che si debbano creare addirittura dei nuovi posti in
organico. Invece è semplicemente un adeguamento che noi chiediamo,
una ristrutturazione dell'organico così come stabilito per questo
Assessorato e, precisamente, e, precisamente, e pregherei quindi il
Consiglio di non voler tener conto di quest'ultima parte, ma di
voler sostituire in questo modo, cioè riportando l'organico così
come stabilito, con queste variazioni: ai servizi agrari, noi
vediamo in organico, in fondo ai servizi agrari, un primo geometra,
tre geometri; noi proponevamo due primi geometri, due geometri,
perché sono sempre quattro i posti, ma strutturati
diversamente.
Servizi zootecnici e caseari, rimanevano inalterati - pagina 70
dell'organico - ripeto, Assessore Maquignaz magari, i servizi
agrari in fondo ci sono 1, 3 geometri; proponevamo due primi
geometri, due geometri; sono sempre quattro posti di geometri, ma
strutturati in altro modo.
Servizi zootecnici e caseari rimanevano inalterati, servizi
forestali, invece, avevamo in organico 3 geometri, di cui un primo
geometra e due geometri; noi proporremmo, invece, due primi
geometri e un geometra, e avevamo, in fondo, tra primo applicato e
applicati, un primo applicato e tre applicati, cioè quattro persone
per questo servizio, che noi proporremmo di strutturare in questo
modo: un segretario di concetto, di categoria B2, 2 primi
applicati, due di categoria C1 e un applicato di categoria C2.
All'Ufficio copia, dove c'era una dattilografa applicata, una
stenodattilografa e cinque dattilografe, noi proponevamo due
dattilografe applicate, una stenodattilografa e quattro
dattilografe.
Quindi, niente di straordinario, di trascendentale; ci sembrava,
in questo modo, di essere più aderenti a quelli che sono
attualmente i servizi così come attualmente funzionanti.
Altro non avrei da dire, potrei dare una copia di questa...
Marcoz
(U.V.) -
Io faccio solo due brevissime
osservazioni; una che penso che questo problema non possa essere
esaminato soltanto per un Assessorato, e mi riferisco a tutto
quello di cui abbiamo già parlato qui nei precedenti Consigli, dove
chiedevamo che fosse nominata questa Commissione per studiare
eventuali modifiche, miglioramenti, aggiornamenti di questi ruoli;
la seconda è un'osservazione di questo genere, anche molto breve,
che una volta si diceva che i cittadini devono servire le cariche,
ho la vaga impressione che si tenda ad un metodo in cui le cariche
devono servire per i cittadini e non dico di più.
Maquignaz
(D.C.) -
Io dico che concordo su buona
parte, sulle proposte presentate in questa mozione; però,
naturalmente, vedo che nell'ultima parte, nel deliberato, si dice
di "portare al prossimo Consiglio delle proposte concrete". Quindi,
invece, noi, nel prossimo Consiglio siamo nell'impossibilità di
poterle portare in quanto che il Consiglio è già stato convocato,
abbiamo già ricevuto la convocazione per il 7. Nel frattempo io
penso che si possa appunto portarlo in Commissione ed esaminarlo
più approfonditamente.
Fosson
(U.V.) -
Le parole lapidarie del collega
Marcoz hanno detto più di quanto si può dire attraverso un lungo
discorso.
Però, qui, prima di tutto bisogna riesaminare tutti i casi e non
solo per un Assessorato. Ora, se noi ci addentriamo in una
discussione adesso, possiamo discutere per lunghe ore, perché
praticamente, nella questione organico si è fatto un qualche cosa
che non andava, perché, prima di tutto, in tutti gli Assessorati,
in molti Assessorati, si è esagerato, proprio per fare piacere e
per mettere tutti i generali e non avere più la truppa dietro.
Per quanto concerne l'Assessorato all'agricoltura, il
sottoscritto ha avuto occasione ben tre volte di parlare in quella
Commissione del personale che c'era prima, dire con quella poca
esperienza che poteva avere, quale era la sistemazione da dare, ma
proprio perché si è cambiata l'Amministrazione e bisognava fare
qualche cosa di diverso, si è voluto sovvertire tutto quello che si
era pensato prima, che si era detto prima, e allora è venuto fuori
che bisognava mettere un dirigente amministrativo, e questo
l'abbiamo visto l'altro giorno, quando è stato portato qui che
adesso anche i membri della Giunta sono dell'avviso che non bisogna
metterlo; era chiaro, non voglio dilungarmi, su questo punto.
Si era pensato e si erano visti gli inconvenienti che c'erano in
questo Assessorato per il dualismo che esisteva tra i servizi
forestali e i servizi agrari, quindi, a un certo momento, pur
lasciando specificatamente le funzioni agrarie ad una data
categoria e quella forestale agli specialisti, agli ispettori
forestali, si era pensato di creare un ufficio tecnico al servizio
delle due branche, questo ritenendo di far fare un'economia alla
Regione in quanto si verificava il caso che, magari a due giorni di
distanza, partiva un geometra della Forestale per andare a vedere
un lavoro a Champorcher, e, due giorni dopo, partiva uno dei
servizi agrari per andare a vedere un lavoro che interessava la
branca dell'agricoltura, ora, in certi casi era necessario che i
due geometri andassero separatamente, ma in molti casi, quando si
trattava di fare un sopralluogo, geometra era uno, geometra era
l'altro, tranquillamente si poteva dare quelle due pratiche allo
stesso geometra, e questo costituiva un risparmio di tempo, un
risparmio di spesa.
Ma di tutto questo c'è stato qualcuno che prendendo così il
nuovo assessore appena venuto, gliel'ha raccontata, ha detto che
tutto questo non funzionava e qualcuno forse aveva i suoi interessi
personali per spingere in questo senso e questo, a un certo punto,
con minor anzianità nell'Assessorato si è messo a posto, perché
praticamente è passato geometra di prima, quegli altri, invece, che
erano più anziani, perché seguivano certe altre attività, sono
stati allo stesso punto.
Qui non si tratta di dire di uno o dell'altro, perché qui si è
fatto questo, io ritengo che si è fatto molto male, molto male e
oggi ci sono di nuovo i compartimenti stagni, quello che bisognava
assolutamente eliminare, bisognava assolutamente eliminare.
Almeno questa è l'esperienza che il sottoscritto ha vissuto per
diversi anni.
Ora, è giusto che bisogna dare di nuovo la possibilità a
qualcuno che da questo ha avuto il danno di essere messo a posto,
ma, e questa richiesta viene fuori da quello che si è fatto in
certi altri assessorati, dove effettivamente, volendo mettere, fare
una suddivisione di diversi uffici si è detto: questo è il capo di
quell'ufficio, questo è il capo di quell'altro ufficio, quello è il
capo di quell'altro ufficio, magari è lui solo nell'Ufficio, ma
questo per poter dare la categoria superiore.
Queste cose qui, state tranquilli, che già quando discutevamo
dell'organico nella nostra Giunta c'era da parte di alcuni
assessorati e di alcuni assessori, la tendenza di accogliere tutte
le richieste e di largheggiare e la tendenza da parte di alcuni
altri, che ritengo fosse stata quella giusta, cioè, di dire,
cominciamo a non fare tutti generali, diamo questi posti, maggiori
posti di responsabilità e quelli più in alto a chi dimostra di
avere le capacità e quindi in questo senso.
Ora, di tutto questo non si è tenuto conto in certi assessorati
che già largheggiavano forse prima, si è largheggiato lo stesso e
si è andati su quella china e questo ha portato che quegli altri
che stanno in quegli assessorati, vogliono anche loro essere a
posto, proprio per quello che è il confronto, perché molta gente,
specialmente dei dipendenti, non è che si lamenti della sua
posizione, in quanto la propria posizione, ma si lamenta, e molte
volte a ragione, quando vede che un altro dipendente, che dovrebbe
essere sullo stesso suo piano, o che ha minore anzianità perché il
regolamento è passato in un certo senso piuttosto che in un altro,
gli dà la possibilità di avere una posizione che quell'altro non
può avere e quindi crea quell'ingiustizia, crea una situazione di
confronti che sono sempre odiose, che sono quelle che portano il
turbamento, specialmente nei dipendenti.
Ora, se si deve vedere qualche cosa in questo senso, io non
voglio neanche entrare adesso nei particolari di questo, perché è
ancora tutto cambiato, tutto quello che era stato presentato nella
mozione, mi dico, attenzione, se si deve, noi abbiamo chiesto prima
che bisogna cercare di eleminare gli inconvenienti che sono sorti
con l'applicazione di questo regolamento, su questa linea siamo
perfettamente d'accordo, si veda e si prenda in esame, però si
guardi tutto, e, purtroppo, ci saranno certe situazioni che sono
state, oramai, sono sancite che probabilmente non dovevano essere
viste come sono state viste, in base a quel regolamento e queste
sono quelle che creano quelle disparità e quelle ingiustizie.
Quindi, vedere tutto quello che c'è da vedere, in maniera che si
veda, se c'è da rivedere qualche cosa, si veda in tutto l'organico
e si dia di nuovo almeno un aspetto, si ricrei quella posizione di
giustizia che ogni dipendente ha il diritto di richiedere.
Andrione
(U.V.) -
Je précise que je parle à titre
purement personnel. Ici nous assistons à un phénomène qui ressemble
étrangement à la sicilianisation de la Vallée d'Aoste. Nous sommes
arrivés à un point où, si nous continuons comme cela, un jour, qui
n'est pas tellement lointain, le budget de l'Administration
régionale ira pour payer le personnel; un point c'est tout.
C'est-à-dire, nous serons devenus ce que nous avons toujours
critiqué dans l'Etat centralisé, une bureaucratie; je répète, je
parle à titre purement personnel.
Je sais, il y a des cas d'injustice, mais, quand on fait une
plante organique du personnel, il faut avoir le courage et la force
de dire que l'on fait quelque chose qui doit durer au moins vingt
ans. Il ne faut pas découper un manteau sur les personnes qui sont
en ce moment dans une place, dans une autre. Malheureusement, moi,
je ne veux pas reprendre le discours que j'ai fait plusieurs fois,
malheureusement nous savons tous que si le patron de
l'Administration régionale était un industriel privé, un de ces
chevaliers du Travail auquel Monsieur Merzagora parle, nous savons
très bien qu'ici le personnel diminuerait du 30 et 35% et il n'y
aurait pas des différences dans la rente, en terme de travail. Et
alors, moi je dis, quand même, faisons attention, parce que nous
sommes en train de réduire l'institut de l'autonomie, vraiment à la
dernière expression, nous sommes en train de nous transformer dans
un institut qui n'a plus aucune signification; nous sommes des
distributeurs de places et chacun se forge son petit nid, plus ou
moins douillet, à l'intérieur du système, presque comme des souris
dans le fromage et puis personne ne peut pas les toucher parce
qu'il y a le très fin rôle, rôle des administrateurs, etc... des
employés et alors c'est fini, et quand on est de rôle on a le droit
de ne plus travailler.
Eh bien, Monsieur Maquignaz a fait une proposition d'en parler
dans une commission; moi, je voudrais prier Monsieur Maquignaz, à
titre purement personnel, parce que je n'ai aucun intérêt en
matière, de faire résistance, dans la mesure du possible, parce que
ici qu'est-ce qu'il arrive? Quand vous faites une place, là c'est
tout un jeu, parce que, entre autre, remarquez, dans aucune
industrie privée il y a quatorze qualité.
A1, A2, A3, A4, A5, A6, B3...C3... parce que cela c'est
simplement une multiplication faite pour faire payer un peu plus
l'administration régionale, c'est une multiplication de fonctions
et d'espace faite pour faire dépenser de l'argent.
Et alors, moi je vous prie simplement, dans la mesure du
possible, de faire résistance, parce que ici nous allons
ridiculiser l'institut de l'autonomie; quand vous prenez les grands
journaux nationaux, je ne voudrais pas que Monsieur Bionaz me
réponde comme une fois il a répondu à Monsieur Caveri: "Lei conosce
Panfilo Gentile"; non, hein, je parle de Monsieur Gorresio, su La
Stampa: "impopolari le regioni"; mais écoutez, nous, qui sommes
régionalistes, qui ne parlons que de cela, est- ce qu'il n'y a pas
quelque chose de vrai? Quand on sait qu'un Assesseur régional
sicilien arrive à avoir quelque chose comme 60 secrétaires; nous
nous ne sommes pas encore à ce point et nous vous remercions dans
la mesure où vous résistez; quand même, je dis, en matière de
organico: prudence.
Monsieur Dujany faisait partie de cette commission et je crois
que nous étions à deux, je lui donne acte, pour faire résistance,
pour chercher à ne pas répéter, mais quand même à un moment donné
il semblait que, non pas la queue de la sirène ou du serpent de
mers du Vaisseau célèbre de Wagner, mais quand même c'était une
queue sans fin, une chose extraordinaire; et, même s'il y a au fond
une question de justice, moi je me répète: faisons attention à ce
que déjà Fosson a dit et que Monsieur Marcoz a dit avant, ne pas
faire tous des généraux, parce que quand même il faudra qu'il y
ait, à un moment donné, une troupe à commander, et, quand vous
aurez déclaré que tout le monde a des gallons, il faudra de nouveau
embaucher du monde pour qu'il y ait quelqu'un qui fasse les
fonctions du caporale. C'est comme dans l'armée de Courteline, à un
moment donné, tout le monde était arrivé au capitaine, il fallait
prendre des nouvelles recrues et dire, vous vous soldat, caporal,
etc... C'est un jeu qui n'a pas de fin; faisons attention. Ecoutez,
je vous répète, au point de vue de l'autonomie, nous avons fait
quelques discussions dans une autre séance, où il s'agissait d'un
problème plus grave, mais quand même, je dis: faisons attention,
parce que le personnel de l'administration reste, les Juntes
passent; un jour ou l'autre, demain, après-demain, l'autre encore,
mais quand même le ton d'une administration est donné par la
bureaucratie, et, si nous n'avons pas tous ensemble, si nous
n'avons pas la force de tenir cette bureaucratie, un jour les gens
qui seront assis sur ces fauteuils seront simplement des
signataires de mandats, qui seront déjà établis à l'avance, parce
que on n'aura qu'à payer.
Germano (P.C.I.) -
Io ho dato atto parecchie volte
all'Assessore Maquignaz della sua preparazione e anche della sua
franchezza e anche della sua sollecitudine nel rispondere. Però,
questa volta, gli devo dare atto che la sua risposta non è franca e
sincera, è una risposta diplomatica che nasconde quello che pensa,
nasconde quello che pensa, perché, quando mi dice: "Siamo
nell'impossibilità di portare delle proposte concrete", dice una
cosa giusta, dice una cosa giusta; lui ha una sua opinione, è che
non conviene guardare un settore solo, altrimenti si provoca tutta
una reazione a catena, come già è stato preannunciato. Quindi, se
vogliamo essere franchi e sinceri anche in questo, dobbiamo dire
come stanno le cose; le cose stanno che tre mesi fa abbiamo
presentato una mozione per formare una commissione che rivedesse
quelle che potevano essere le cose che non andavano bene
nell'applicazione dell'organico; siamo stati tutti d'accordo, i
gruppi hanno designato i membri di questa Commissione, però questa
Commissione non si riunisce. Allora è evidente che mancano le
proposte concrete, è evidente, e questa mozione andrà a finire nel
nulla se non abbiamo le idee chiare su quello che faremo da adesso
in avanti e anche qui, la risposta di questa mattina del Presidente
della Giunta ci ha lasciati un po' lì, quando dice: "il Consiglio
scade il 25 novembre". Cosa significa questo? Che dal 25 novembre
in avanti il Consiglio non si riunisce più, oppure che, se vi è un
prolungamento della vita - che noi non riteniamo giusto - ma se c'è
un prolungamento della vita, il Consiglio si riunisce ancora; se il
Consiglio si riunisce ancora, allora vi è ancora la possibilità di
fare delle proposte concrete che comprendono anche tutto il resto;
se il Consiglio scade il 25 novembre, per dare una risposta franca
e sincera, bisogna dire: signori miei, non ce la facciamo più,
perché non ce la facciamo più; quindi bisognerebbe, secondo me, che
il Presidente della Giunta dicesse questo, una posizione chiara, di
modo che i gruppi sappiano anche quale atteggiamento assumere, cosa
intende, per quello che ha detto questa mattina: il Consiglio scade
il 25 novembre. Che il Consiglio si riunisce ancora, o il Consiglio
si riunisce fino al 25 novembre e poi, come ho sentito dire, è la
Giunta che fa l'ordinaria amministrazione fino alle elezioni, senza
alcun controllo? Bisogna che lo sappiamo, onestamente, questo, ad
ogni modo, per sapersi anche regolare sulle cose da presentare,
sulle proposte da portare avanti o no?
Maquignaz
(D.C.) -
Dunque, il Consigliere Fosson
dice che abbiamo fatto molto male a sopprimere l'Ufficio tecnico; è
una cosa che abbiamo veramente esaminato anche noi, però, è chiaro,
che i due servizi hanno delle funzioni molto diverse, per cui non
era facile creare quell'ufficio che riunisse tutti i tecnici
dell'Assessorato, perché noi sappiamo che i giovani che si occupano
dei servizi forestali, si occupano dei lavori di arginature, frane
e dei cantieri di lavoro, quindi non è un lavoro uguale a quello
dei geometri invece che prestano servizio presso il servizio
agrario.
Inoltre, c'è un altro motivo; in questo Ufficio tecnico, c'era
un solo B1, cioè la carriera non era più aperta perché era preclusa
a questa sola persona che occupava quel posto; quindi anche con
questa considerazione noi abbiamo ritenuto di dover scindere i due
servizi.
Lei parla addirittura di compartimenti stagni. A me risulta,
invece, che l'Assessorato all'agricoltura, cioè i dipendenti,
lavorano e l'ammontare delle spese ce lo dimostrano.
Al Consigliere Germano, invece, vorrei dire: io non è che sia
stato ambiguo, come potevo in questo momento dare una risposta,
impegnarmi, quando ci arriva un'altra proposta diversa da quella
che era stata presentata con la mozione? Quindi, effettivamente,
io... Comunque è una cosa che va riesaminata, e, quindi, io
ritenevo opportuno, proprio per questo, di portarla alla
Commissione che è stata già nominata dalla Giunta.
Chamonin
(U.V.) -
Abbiamo sentito delle
grossissime parole, sicilianizzazione, ridurre l'istituto
dell'autonomia all'estremo, ridicolizzarla... Notre intention
n'était certainement pas celle en présentant cette motion de
"sapper" les institutions légalement constituées; non, non, nous
n'avions pas l'intention de faire comme Sanson dans le temple des
Filistei, in mezzo alle colonne, è vero, no, non vogliamo fare
crollare assolutamente niente, non bisogna fare le cose neanche
molto più grosse di quello che sono, molto più grosse di quelle che
sono.
Per conto nostro era una situazione anormale, macroscopica che
bisogna in qualche modo mettere a posto. Se avete un altro sistema
di sanare questa situazione, ditelo, senza per questo, noi non
abbiamo nessuna intenzione di fare crollare l'istituto
autonomistico presentando una mozione del genere. Intendiamoci
bene, non bisogna neanche fare le cose più grosse di quelle che
sono. Oggi parlate di Commissione; benissimo. Quali assicurazioni
ci date, però, che questa Commissione prenderà in esame questo
problema in tempo utile? Se ci date queste assicurazioni noi siamo
perfettamente a posto e perfettamente tranquilli, non chiediamo
mica altro. D'altronde, noi abbiamo detto: "di sottoporre all'esame
e all'approvazione del Consiglio stesso, nella prima adunanza
successiva all'odierna seduta". Abbiamo mica detto di votarlo in
questa seduta, però dateci delle assicurazioni in quel senso e noi
siamo ben tranquilli.
Fosson
(U.V) -
Io ribadisco l'affermazione dei
compartimenti stagni, ma vorrei sottolineare al geometra Maquignaz,
io non ho detto e non voglio, e non lo posso dire, che non lavorino
i dipendenti dell'Assessorato all'agricoltura. Guardi, quei pochi
che non lavorano, li conosce anche Lei, li conosce anche Lei quei
pochi che non lavorano, come conosciamo quei pochi che non
lavorano, anche in altri assessorati. Questi sono ben individuati,
quindi, però, però riaffermo la questione dei compartimenti stagni
e che ci siano. E che c'erano i compartimenti stagni, voglio
portarvi un piccolo esempio: prima di tutto, quando eravamo nel
vecchio Palazzo, l'agricoltura era ad un piano, e l'Ispettorato
forestale al piano superiore. Neanche facevano gli stessi orari,
alle volte, va bene? E ad un certo momento, cosa che per me mi si
sono drizzati i capelli, ad un certo funzionario dell'Ispettorato
agrario, a cui ho chiesto notizie di fondi dello Stato che dovevano
essere spesi per la questione delle sistemazioni
idraulico-forestali, ha avuto il coraggio di dirmi, questo
funzionario dell'Ispettorato, che era lui responsabile  di
fronte allo Stato per questi fondi e che, quindi, quelli, siccome
lui era un funzionario delegato e aveva l'intestazione anche di
questi fondi in banca, non aveva da rendere conto né all'Assessore,
ne all'Amministrazione regionale. Lascio a voi, non faccio altri
commenti, ma lascio a voi pesare l'enormità di questa affermazione.
Allora gli ho ricordato, ricordato semplicemente che il decreto del
1946 aveva abrogato tout court sia l'Ispettorato agrario sia
l'Ispettorato forestale, come la Camera di Commercio. Però, questo,
non è 15 anni fa, parlo di una questione di alcuni anni fa, di
alcuni anni fa, e questa questione andava avanti, si è rimediato
perché i fondi sono stati intestati all'Amministrazione regionale,
e via dicendo, e quindi si è riportato questo spirito, chi lo sa da
come veniva questo spirito. Ora, compartimenti stagni,
compartimenti stagni, io non dico che non bisogna, ad un certo
momento, dare un incarico anche fisso, e noi stessi, avendo fatto,
avendo creato l'ufficio tecnico abbiamo lasciato questi geometri
che si occupassero della parte agraria e certi altri che si
occupassero della parte forestale, però, dicevamo, non deve esserci
più un compartimento stagno, perché? Perché quando si faceva la
revisione dei prezzi, ad esempio, dei vari progetti, portati, noi
abbiamo insistito, e voi avete approvato lo stesso adesso, che si
armonizzi la questione degli interventi regionali con quelli del
piano verde. Ma, se noi facciamo una revisione di prezzi in Valle
d'Aosta, dove tutte, tutti i comuni sono dichiarati montani e se si
vede un fabbricato che sia costruito in un villaggio a
Valtournanche, o quello che sia l'alpeggio in un altro posto, il
prezzo del materiale sarà lo stesso, varierà solo la questione dei
trasporti. Quindi, bisogna ad un certo momento che questo sia
seguito con lo stesso criterio. Ora, lo stesso criterio non veniva
seguito, perché? Perché i dipendenti forestali si attenevano a
quelle che erano le circolari del Ministero, dove dicevano non si
può dare più di tanto al metro cubo a questo, per questo altro,
anche se i prezzi erano completamente sfasati, ed io mi sono
permesso di dire, di superare questa questione e di dire, appunto
attraverso l'Ufficio tecnico, si tenga una stessa, il prezzario e
tutto questo, si tenga uno stesso criterio. Varierà la distanza,
varieranno le spese di trasporto, ma si tenga sulla stessa base.
Quindi, queste cose proprio avvenivano prima perché c'erano questi
compartimenti stagni. Forse sono andati avanti, oggi saranno di
nuovo divisi, si consulteranno, questo io non lo so, non lo so cosa
faranno, ma ad ogni modo, io non ho detto con questo che non
lavorano i dipendenti dell'Assessorato all'agricoltura, ho solo
detto che c'erano dei compartimenti stagni, che noi abbiamo cercato
di eleminare nell'interesse del buon funzionamento della Regione,
che oggi, con la divisione, di nuovo, con l'eliminazione
dell'Ufficio tecnico si ricreeranno fatalmente. Non so se si sono
già creati, ma si ricreeranno fatalmente. La questione di dire, ad
un certo momento, che l'Ufficio tecnico aveva un solo geometra B1,
si poteva benissimo, all'Ufficio tecnico facevano capo tanti
geometri, si poteva dare l'incarico di capo ufficio tecnico ad un
altro geometra, e mantenere, come quello che era almeno allora
nelle nostre intenzioni, mantenere una scala di altri due geometri,
uno per l'agricoltura, e uno per le cose forestali, con un grado
superiore, e quegli altri, invece, che fossero all'ultimo grado
della scala, in maniera che c'era la possibilità, se non altro di
mettere il geometra capo ufficio tecnico, metterlo al di sopra
anche di quello che era B1. Si poteva fare questo, paragonandolo a
qualcun altro, in maniera di dare la possibilità a due almeno di
essere B1. Ma per questo c'era un certo criterio, un certo criterio
che poteva essere visto bene.
Oggi le richieste che vengono fatte e che sono, il malcontento
che è giustificato, ed è quello che un po' forse ha determinato
questa mozione, è dato da quel fatto che ho già detto prima che,
invece, eliminando l'Ufficio tecnico è passato un solo geometra di
quelli che erano più o meno alla pari, e ha potuto passare ad una
data categoria, e gli altri sono rimasti lì. Questi si ritengono
danneggiati nell'ambito dell'assessorato, e guardano a quello che è
stato fatto in certi altri assessorati, dove si è largheggiato, e
non sto a ripetere, guardando quello che si è fatto in certi altri
assessorati. Sì, pensano di essere stati doppiamente
danneggiati.
Ora eventualmente, bisogna vedere il tutto. Io non dico delle
questioni, non faccio dei drammi su questo, però, come i
dipendenti, la prima cosa a cui tengo, tengo a precisarlo, molte
volte non è la questione dello stipendio che percepiscono quanto il
confronto con altri e il confronto, alle volte, quando questi altri
hanno ottenuto, diversamente da loro, delle posizioni di
privilegio, e allora, immediatamente uno si trova scontento e
desidera essere messo a posto come l'altro. Ma, se ci sono delle
ingiustizie in un senso, non si può neanche, ad un certo momento,
portare tutti come dicevamo prima, ad essere generali, bisogna però
esaminare tutto insieme, per non creare, per non eliminare alcune
disparità, alcune ingiustizie, e crearne di nuove. Quindi, noi
siamo stati i primi a presentare questa mozione, per la cosa in
generale, di vedere quelli che c'erano, quelli che erano stati
danneggiati. Quindi si vede, in questo senso, di poter mettere le
cose a posto.
Bionaz (D.C.) -
Io penso che si può tranquillizzare i
presentatori della mozione in questo senso: è chiaro che alcuni
ritocchi bisogna esaminarli anche per altri parti dell'organico e
non solo questo. Pensiamo che l'unica soluzione, quella più
aderente alla realtà, sia quella di sottoporre alla commissione,
che già è stata nominata, questo e quelle altre modifiche che la
Giunta ritiene di dover presentare, perché vengano esaminate tutte
assieme e facciano l'oggetto di un esame poi, da parte del
Consiglio, come ritocco al regolamento attuale.
Il Consigliere Germano vuole sapere cosa succederà dopo il 25
novembre; ma voi il Consiglio lo volevate già fare scadere il 27 di
ottobre, dunque, abbiamo già quasi un mese in più di vita, Germano,
è vero, sì o no?
Ora, per quanto riguarda... (
voce di Germano
) ...sempre
della stessa opinione, benissimo, anch'io non ho cambiato la mia
intendiamoci. Il Consiglio scade il 25 di novembre, e non il 27 di
ottobre, sia chiaro.
Per quanto riguarda l'attività legislativa, io non rivelerò
niente, perché il Presidente Marcoz può dirmi che già in allora era
stato affacciato il dubbio che si potesse ancora legiferare dopo la
scadenza del Consiglio. Io mi limito semplicemente a questo e
vorrei, naturalmente per quello che riguardano i provvedimenti
legislativi del Consiglio, almeno quelli che riteniamo siano
urgenti, quelli che devono essere, fare l'oggetto di un più
attento, più sollecito esame della Giunta, fossero evidentemente
portati a termine entro il 25 novembre.
Per quanto riguarda poi l'attività del Consiglio, l'altra
attività del Consiglio, su questo non tocca a me pronunciarmi. Lo
vedremo dopo la scadenza del Consiglio.
Montesano (P.S.D.I.) -
Consigliere Germano, io volevo
intervenire, Lei domanda al Presidente della Giunta, il Consiglio
cosa farà, ma non è il Presidente della Giunta che dispone del
Consiglio, può richiedere, semmai, al Presidente del Consiglio,
quello che riterrà opportuno di chiedere ma è il Presidente del
Consiglio che può dare una risposta a questo.
Naturalmente, su questa risposta, io mi riservo poi di mettere
al corrente... no, per quella ragione che mi devo mettere al
corrente di quello che può fare il Consiglio, di quello che non può
fare, dopo la scadenza. Permettete che io possa dire che io oggi
non sono al corrente di quelle che sono effettivamente le mansioni
che il Consiglio può svolgere. Forse il Presidente Marcoz può dirci
qualche cosa, alla scadenza del Consiglio, quali provvedimenti, di
ordinaria amministrazione, il Consiglio può prendere mentre non può
prendere altri provvedimenti di carattere legislativo. È così,
Consigliere Marcoz?
Comunque, avremo dei Consigli prossimi e si chiarirà anche
questo punto.
Marcoz
(U.V.) -
Io direi questo: è giusto sotto un
certo aspetto, quando il Presidente della Giunta dice: "ma,
volevate farlo scadere prima, ora c'è un mese di più". Ma si
nasconde che se volevano farlo scadere prima era per arrivare a
delle elezioni, mentre adesso c'è una carenza, una vacanza,
diciamo, di amministrazione, di sei, di sette, di otto, chissà
quale sarà questa vacanza. Ora, io penso che di fronte ad una
vacanza così lunga, se l'amministrazione ha una continuità, forse
bisognerebbe risolverlo in senso positivo, nel senso che il
Consiglio possa ancora funzionare perché, di fronte ad una vacanza
breve, di un mese, due o tre, si potrebbe anche dire: "beh, la
Giunta porta innanzi il peso dell'amministrazione", ma di fronte
alla vacanza lunga dell'organo principale, io penso che forse si
debba optare per una soluzione, perché adesso, facciamo il caso
limite, se ci fosse un motivo per cui si va avanti un altro anno,
volete andare avanti un altro anno, solo con la Giunta, senza il
Consiglio, mi sembra che basterebbe pensare a questa ipotesi di
caso limite per dire che la tesi dovrebbe essere quella che, di
fronte ad una vacanza lunga gli organi, per la continuità che
l'amministrazione deve avere, per questo principio generale della
continuità dell'amministrazione, bisognerebbe ancora farlo
funzionare. Io personalmente penso così.
Fillietroz
(U.V.) -
Io, mi ricordo quanto è
avvenuto nel 1963. Nel 1963 il Presidente della Giunta che doveva
indire le elezioni, effettivamente si scadeva, mi pare, il 18
giugno, o il 25, ha interpellato tutti i partiti dicendo: "Le
elezioni scadrebbero in agosto, ai primi di agosto; siete
d'accordo? Tutti d'accordo, rinviamo al 27 ottobre". Io mi ricordo
che l'ultima seduta di Consiglio nella quale abbiamo anche
modificato il regolamento agli effetti delle elezioni del
Presidente del Consiglio, del Presidente della Giunta, dei due
terzi effettivamente, perché poi con la legge proporzionale
cambiava la situazione, si poteva arrivare in una situazione che
non si poteva eleggere né il Presidente del Consiglio né il
Presidente della Giunta, abbiamo fatto la riunione, l'ultima
riunione del Consiglio il 9 settembre, e poi abbiamo fatto le
elezioni il 27 ottobre. Quindi, i 45 giorni prima. Quindi, o il
Consiglio continua fino a 45 giorni prima delle elezioni, o il
Presidente della Giunta è tenuto ad indire le elezioni, una delle
due soluzioni.
Montesano (P.S.D.I.) -
Va bene, siamo usciti un po' fuori
dall'argomento che ci interessava.
Fosson
(U.V.) -
Su questo argomento lei ha detto
che...
Montesano (P.S.D.I.) -
No, non prendiamo questo
argomento, scusi... io ho voluto dare una risposta, perché se
prendiamo questo argomento... l'abbiamo già... questa mattina, no,
né all'ordine del giorno...
Fosson
(U.V.) -
Va ben, ne abbiamo parlato fino
adesso...
Montesano (P.S.D.I.) -
Non ne abbiamo parlato, scusi,
Consigliere Fosson, non ne abbiamo parlato; io ho dato una
brevissima risposta al Consigliere Germano, e basta, ma non è
all'ordine del giorno; noi abbiamo una mozione che non ha niente a
che fare con questo argomento qui... due parole, ma poi le due
parole sono a catena.
Fosson
(U.V.) -
No, no, niente, se Lei me le
lascia dire vede che non sono a catena. Lei ha detto che non era al
Presidente della Giunta che Germano doveva rivolgersi per questo,
ma era il Presidente del Consiglio; possiamo essere anche
d'accordo; io chiedo soltanto, vede che sono brevissimo, chiedo
soltanto che nella prossima riunione di Consiglio, in maniera che
Lei abbia il tempo di vedere e tutto, ci dia una risposta su questo
argomento.
Montesano (P.S.D.I.) -
Senz'altro.
Fosson
(U.V.) -
Ecco, questo chiedo, quindi vede
che non voglio allungare, non voglio fare una discussione...
Montesano (P.S.D.I.) -
Allora ritorniamo a bomba,
ritorniamo alla mozione, Consigliere Chamonin prende atto, e il
Consigliere Albaney, prendono atto di quanto ha risposto il
Presidente della Giunta, cioè di esaminare il problema nel suo
insieme, come è d'altra parte giusto, è vero, e non di esaminarlo
dal punto di vista settoriale, e quindi desidero da loro una
risposta, per quello che riguarda il prosieguo che dobbiamo dare
alla mozione.
Albaney
(R.I.V.C.V.) -
Stiamo fermi sulla mozione
presentata. Abbiamo chiesto di sottoporre all'esame e
all'approvazione del Consiglio stesso, nella prima adunanza
successiva alla data dell'odierna seduta, ecc... Quindi, chiediamo
soltanto che nella prossima seduta del Consiglio regionale vengano
esaminate le variazioni che noi abbiamo proposto.
Montesano (P.S.D.I.) -
Io devo dire questo.
Albaney
(R.I.V.C.V.) -
Cioè prima del 25.
Montesano (P.S.D.I.) -
Va bene, alla prossima, al
prossimo Consiglio utile.
Albaney
(R.I.V.C.V.) -
Prossimo Consiglio
utile.
Montesano (P.S.D.I.) -
Va bene...Presidente della Giunta,
d'accordo?
Bionaz (D.C.) -
Sì, l'ho detto chiaramente.
Albaney
(R.I.V.C.V.) -
Non l'avevo
capito...repetita juvant...
Montesano (P.S.D.I.) -
Allora la seduta è chiusa e fermo
restando che il 6 non c'è Consiglio, io provvederò entro domani a
fare giungere la comunicazione telegrafica.
---
La seduta è tolta alle ore 20,27.
