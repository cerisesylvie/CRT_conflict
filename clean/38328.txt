Classificazione
ARTIGIANATO



Oggetto del Consiglio n. 1886 del 9 marzo 2016 - Resoconto
OGGETTO N. 1886/XIV - Interpellanza: "Individuazione delle
linee di indirizzo operative da indicare all'Institut valdôtain de
l'artisanat typique per lo sviluppo del mercato nell'anno
2016".
Viérin M. (Président) -
Point n° 32 à l'ordre du jour. La
parole à la Conseillère Certan.
Certan (ALPE) -
Grazie Presidente.
Con quest'interpellanza il nostro gruppo vuole aprire il
dibattito riguardante
l'Institut valdôtain de l'artisanat de
tradition
. Ritengo che quest'istituto sia per un luogo in cui
si possa ancora sviluppare il nostro artigianato d'eccellenza e
tutta la parte artistica dei nostri artigiani valdostani. Crediamo
che in questi anni molto sia stato fatto, ma che rimanga ancora
molto da fare soprattutto per quanto riguarda la messa in rete e la
sinergia fra tutti i vari rappresentanti. Crediamo che l'IVAT non
abbia solo il compito di promuovere il
savoir faire
degli
artigiani valdostani, ma sia anche lo scrigno, direi la cassaforte
dell'intero patrimonio culturale e artistico della nostra regione.
D'altronde la legge che istituisce e disciplina l'Institut
valdôtain de l'artisanat de tradition, la legge n. 10/2007, è
chiara nei suoi principi, dice: "l'IVAT ha il compito di sviluppare
e valorizzare l'artigianato valdostano di tradizione, come definito
dall'articolo...", eccetera. Lo definisce attraverso dei punti,
ossia ha il compito di sviluppare e valorizzare l'artigianato
attraverso: "la ricerca storica e documentale; lo studio e la
divulgazione delle caratteristiche e delle tecniche utilizzate; il
recupero del patrimonio storico; la tutela dei prodotti; le
attività inerenti alla formazione dei produttori; la gestione delle
sedi museali...la commercializzazione dei prodotti di
artigianato...l'organizzazione o la partecipazione ad attività
promozionali; ogni altra azione volta alla valorizzazione del
patrimonio artigianale valdostano di tradizione". Li ho letti,
perché credo che sia contenuta in questi punti, in questi principi
tutta l'essenza e il ruolo che può avere l'IVAT. Senza entrare nei
dettagli, perché credo che ne parleremo anche dopo, è strettamente
correlato al progetto di legge n. 71 con la modificazione della
legge sulle cooperative artigianali, che affronteremo più tardi,
crediamo che anche l'incentivazione alle produzioni artigianali
tipiche tradizionali sia connessa con l'attività che svolge
l'IVAT.
Riteniamo che in questo momento l'Institut valdôtain de
l'artisanat abbia un compito particolare: debba inserirsi nel
dibattito e nel discorso che è iniziato anche con l'approvazione
dell'ordine del giorno in sede di finanziaria della costituzione di
un gruppo
marketing
che si occupi veramente della promozione
di tutte le peculiarità, le caratteristiche, le forme anche, il
savoir-faire della Valle d'Aosta. Crediamo che l'IVAT potrebbe
avere un ruolo centrale in questa nuova, non direi società, - la
collega Morelli lo definisce sempre un gruppo sinergico - che possa
lavorare veramente per il marketing generale e globale della nostra
Regione. Crediamo che insieme al savoir-faire legato alla cucina,
anche il savoir-faire legato all'artigianato sia fondamentale.
Nella nostra interpellanza le chiediamo in particolare tutta una
serie di aspetti legati alla gestione dell'IVAT, perché abbiamo
visto che con una delibera del dicembre 2015, la Giunta ha
nuovamente riconfermato a capo dell'IVAT Ermanno Bonomi, che è il
Presidente già in carica da diversi mesi, e ci sembra che si
vogliano mettere in campo delle azioni diverse. Crediamo che una
programmazione, una pianificazione ad inizio anno sia importante e
che alcune di queste idee siano state messe già in campo o
perlomeno avviate. Vorremmo capire quali siano tutte queste azioni,
questi obiettivi che si sono messi in campo e i modi in cui si
voglia ottenerli, perché è chiaro con quale metodo si lavorerà
all'interno dell'Institut e soprattutto penso che sia importante
conoscere quali direttive darà l'Amministrazione regionale affinché
l'IVAT adegui le proprie strategie di sviluppo a quanto stabilirà
l'Amministrazione regionale.
Non le vado a leggere tutti i punti, li avevamo dettagliati
bene, perché chiaramente riguardano tutte le convenzioni che l'IVAT
sta siglando con alcuni Comuni, con il Comune di La Thuile, con
delle cooperative, anche proprio per una migliore gestione dei
propri punti e delle proprie sedi. Chiediamo quali sono i costi
riferiti al 2015 del personale, delle consulenze se ce ne sono
state, dei punti vendita. Abbiamo specificato i quattro punti
vendita che ci sono oggi: Aosta, Ayas, Cogne e Courmayeur, ma ci
sono stati anche altri punti in luoghi particolari e caratteristici
della Valle, come possono essere quelli del Forte di Bard, del
Casinò, della
Skyway
. Vorremmo quindi avere anche il quadro
chiaro. In ultimo domandiamo: quali sono le strategie di sviluppo,
gli intendimenti e la pianificazione che immaginiamo sia stata
fatta da parte del nuovo Presidente del CdA e quali sono quindi gli
indirizzi che l'Amministrazione ha dato.
Président -
La parole à l'Assesseur Donzel.
Donzel (PD-SIN.VDA) -
Grazie Presidente.
La ringrazio, collega, per aver riportato l'attenzione
sull'Istituto Valdostano dell'Artigianato di Tradizione (IVAT), che
riveste, come lei ha ricordato nella presentazione
dell'interpellanza, una grandissima importanza non soltanto
nell'ambito dell'artigianato tipico, ma per il significato, per il
ruolo che questo ha rispetto alla nostra identità complessiva
rispetto ai valori, alle tradizioni che attraverso l'artigianato di
tradizione riusciamo a ristudiare, a riscoprire, a riportare in
attenzione, a valorizzare nella contemporaneità. Il nostro percorso
verso il futuro sarà più forte se sapremo mantenere solide le
nostre radici, i nostri legami, i valori del passato e devo dire
che quest'Istituto svolge davvero in modo proficuo questa funzione.
Nella sua interpellanza lei ha fatto quattro quesiti che si
articolano in sotto-quesiti, ci sono circa otto domande, io
cercherò di andare un po' in fretta, non me ne voglia, ma ha fatto
delle richieste puntuali, cercherò di rispondere puntualmente alle
sue richieste.
Mi permetta di precisare che lei ha richiamato
nell'interpellanza anche la legge regionale n. 10/1985. Una delle
cose positive che sono state fatte con la legge n. 10/2007 è stata
anche quella di abrogare tutte le leggi precedenti per evitare di
avere quel castello di leggi che spesso si accumula e quindi la
nuova legge ha abrogato sia la legge n. 10/1985, sia quella del
1993, sia quella del 1998, per arrivare ad un testo unico; qualche
volta ci riusciamo, è bene che lo ricordiamo in modo positivo.
Per quanto riguarda i rapporti, e quindi riduco le premesse,
condividendo la sua premessa sostanzialmente di attenzione a
quest'ente, siccome l'IVAT svolge una funzione estremamente
complessa, poi però nelle sue domande va a chiedere esattamente
quali sono i fornitori di IVAT, quindi va all'aspetto anche di
commercializzazione, di sostegno ai produttori nell'azione di
promozione della loro attività. Tutta la disciplina che riguarda
l'attività dell'IVAT in quel settore è rigidamente normata dalla
legge. L'individuazione di coloro che possono fornire all'IVAT
quindi è rigidamente prevista dagli articoli della legge, che a sua
volta in alcuni casi rimandano alla legge n. 2/2003, comunque
abbiamo dei produttori professionali e sono 92 imprese che hanno
stipulato convenzioni con l'IVAT di compravendita o di conto
commissione. Qui parliamo di professionisti e qui varrebbe la pena
di ricordare dagli anni Sessanta in poi il grande salto in avanti
fatto dall'artigianato tipico, che ha permesso di creare delle vere
e proprie figure professionali con dei laboratori che hanno alcuni
una caratteristica artistico-artigianale, altri sono dei veri e
propri laboratori artigianali, di questi nel 2005 che hanno
utilizzato formalmente questi accordi con l'IVAT sono stati circa
62. Nel caso dei cosiddetti "produttori occasionali", anche questi
normati esplicitamente dalla legge, il ricorso di IVAT è molto
limitato e si riferisce esclusivamente a situazioni di criticità,
laddove gli artigiani cosiddetti "professionisti" alle volte non
eseguono più determinati manufatti, quindi, non essendo più a
disposizione un manufatto da parte del mondo professionistico, si
deve ricorrere al mondo "amatoriale", cioè non professionistico.
Solo in quel caso l'IVAT ricorre, perché tendenzialmente cerca di
promuovere non tanto la parte "non professionale", hobbistica, ma
quelli che hanno un'attività commerciale vera e propria.
Per quanto riguarda invece il punto n. 2: le convenzioni con
altri soggetti, fino all'anno 2014 l'IVAT ha esercitato il proprio
ruolo commerciale in forma diretta attraverso punti vendita:
les
boutiques de l'artisanat
, che erano situate in alcuni punti
strategici, non soltanto quelli che lei indica poi successivamente
al punto n. 3: Aosta, Ayas, Cogne e Courmayeur, nel 2015 c'era
anche Gressoney-Saint-Jean e, per esempio, nel 2014 c'erano ancora
Antey, Breuil e il Forte di Bard, ma con un negozio gestito
direttamente dall'IVAT. Successivamente - e non è un segreto questo
-, a fronte della riduzione di finanziamenti, quindi, dovendo in
qualche modo gestire anche con risorse minori l'attività, si sono
attivati sul territorio sempre questi luoghi di gestione diretta:
les boutiques de l'artisanat, che sono rimaste ad Aosta, Ayas,
Cogne, Courmayeur, adesso verrà meno anche quella di Gressoney, e
c'è anche un
bookshop
gestito direttamente all'interno del
MAV (Museo dell'Artigianato Valdostano di tradizione), che è in un
luogo strategico, perché sappiamo essere a pochi passi dal Castello
di Fénis. Nel 2005, a seguito del completamento della Maison Musée
Berton e della sottoscrizione da parte di IVAT di una convenzione
con il Comune di La Thuile, con il proprietario dell'immobile e dei
patrimoni in esso contenuti, si è potuto proporre una vetrina di
prodotti anche all'interno del
bookshop
di tale struttura
museale, e qui sono le convenzioni che lei ha in qualche modo
chiamato in causa. Si tratta di spazi espositivi non esclusivi, i
cosiddetti "coin de l'artisanat". Dai numeri che esporrò
successivamente si vedrà come alcuni di questi siano stati delle
intuizioni estremamente strategiche, una su tutte quella delle
funivie del Monte Bianco, la Skyway, dove davvero questo tipo di
convenzione sta dando dei risultati straordinari. Il successo
ottenuto con Skyway ha fatto in qualche modo riflettere e ha
portato a proporre un'analoga situazione anche al Forte di Bard con
il meccanismo dei coin de l'artisanat utilizzato per Skyway. Ad
analoga iniziativa si sta lavorando con la Cooperativa D'Socka di
Gressoney, quindi recuperando il punto vendita attraverso questa
formula e c'è una trattativa in atto anche con l'AREV che gestisce
la
Maison de l'Alpage
di Valtournenche, che, se avrà avuto
modo di visitare, è molto interessante, perché anche lì si pensa di
proporre questo tipo di attività.
Per quanto riguarda il punto n. 3: i costi e le entrate,
abbiamo, per quanto riguarda il 2015, per l'area amministrativa n.
3,5 unità tempo pieno equivalente, pari a 142 mila euro; per l'area
culturale 5,2 unità a tempo pieno equivalente, 203 mila euro; per
l'area commerciale n. 2,7 unità a tempo pieno equivalente, 99 mila
euro; servizi itinerali, personale destinato all'assistenza di
punti commerciali a gestione diretta e in occasione di fiere e
manifestazioni con contratti a tempo determinato...scusi,
Presidente, mi dà ancora un minuto? La cosa importante sono gli
incassi: per esempio, la Boutique de l'artisanat Aosta 140 mila
euro, Ayas 52 mila euro, Cogne 59 mila euro, Courmayeur 50 mila
euro, Gressoney 42 mila euro, Skyway Monte Bianco dal 1° giugno
2015, metà dell'anno, 26 mila euro, D'Socka Gressoney dal 1°
dicembre 3500 euro e il bookshop del Forte di Bard, anche questo
attivato dal 1° dicembre, 308 euro, questi sono attivati soltanto
dal 1° dicembre. Il risultato interessante è che questo tipo di
attività ha permesso di acquistare manufatti per gli artigiani
valdostani per un valore di circa 300 mila euro, quindi questo è il
risultato più importante. Lo sforzo maggiore che sta facendo l'IVAT
di innovazione rispetto a tutte queste cose che sono in essere è
quello, in collaborazione con l'Assessorato delle attività
produttive, al di là di aprire Maison Caravex, soprattutto di
puntare ad un rilancio e ad una promozione e formazione - che
successivamente in altre occasioni avrò modo di illustrare -
riguardo ai giovani per dare un futuro all'artigianato. Noi abbiamo
un artigianato di qualità, ma se non lavoriamo sui giovani, tutti
questi sforzi enormi che stiamo facendo rischieranno di perdersi
negli anni a venire.
Presidente -
Grazie Assessore. La parola alla Consigliera
Certan.
Certan (ALPE) -
Grazie.
Assessore, la ringrazio anche per i dati che mi ha fornito.
Certo, siamo d'accordo con lei, "tradizione" deriva da
tradere
, che vuol dire tramandare, quindi è un passato che
si tramanda, si porta nel futuro. Siamo d'accordo che lo si possa
fare solo attraverso i giovani e solo attraverso una
riorganizzazione.
Come lei sa, nel dibattito che abbiamo avuto in Commissione
riguardante anche la legge e le modifiche che andremo a vedere fra
poco, fra qualche punto, c'è stato un ampio dibattito anche sul
ruolo che l'IVAT può avere proprio perché dovrebbe tramandare tutto
questo
savoir-faire
che c'è sul nostro territorio, ma che
rimane in qualche modo spesso - prima ho parlato di scrigno - un
po' protetto che non si riesce a diffondere, è proprio riguardante,
a nostro avviso, la rete che deve essere creata, un maggiore sforzo
che non può più essere rimandato. Per quanto riguarda l'IVAT, è
vero che c'è stata la creazione delle boutique e lei ci ha detto
che i negozi, i vari punti vendita fanno come possono. Lei ci ha
dato un dato sulla Skyway di risultati straordinari, probabilmente
sono talmente straordinari che noi abbiamo, ad esempio,
segnalazioni di persone che non hanno trovato nulla
dell'artigianato, probabilmente sarà stato un momento, un giorno in
cui non c'era più nulla, non sappiamo, ci fa strano, però così
è...
(interruzione di un Consigliere, fuori microfono)
...sarà che il punto vendita probabilmente, non lo so, sono
segnalazioni a mio avviso, è importante informarvi perché così si
verifica e si monitora meglio. È importante in questo momento
creare una rete che in qualche modo amplifichi il ruolo, ma anche
quello che dice lei: la funzione e in qualche modo anche
l'incentivo, io direi non solo il gesto artistico, ma anche proprio
il valore culturale che gli artigiani tramandano attraverso la loro
azione ed è importante che questa rete, questa struttura sia
organizzata al meglio, soprattutto al giorno d'oggi con i mezzi che
abbiamo. È chiaro che ci deve essere sinergia fra i corsi che
vengono fatti, i corsi di artigianato che vengono fatti nei comuni,
nei territori.
A mio avviso, è importante anche l'altro aspetto legato alla
trasparenza, all'equità e sicuramente a delle regole chiare per
quanto riguarda tutta la disciplina di chi accede, quali sono i
professionisti e quali sono gli
hobbisti
che possono
partecipare. Questo deve essere chiarissimo non solo per noi in
Consiglio regionale, ma deve essere chiarissimo anche agli
artigiani, alle cooperative, del modo in cui, ad esempio, si
definiscono i prezzi, il valore delle varie opere, eccetera,
perché, invece di esserci sinergia, si creano degli strani attriti
che non portano al risultato da noi voluto. La invitiamo veramente
- lei ieri ce lo ha già anticipato in Commissione, già ne avevamo
parlato - a monitorare quest'Istituto insieme al suo Presidente e a
pianificare attentamente questo momento e questo passaggio perché,
a nostro avviso, è fondamentale affinché non vada perso tutto
quello che c'è ancora, che è stato fatto e che è un patrimonio
enorme, perché altrimenti rimarrà un'ennesima scatola che sistema
qualche magagna di qualcuno, ma non risolve e non assolve il suo
ruolo. Grazie.
