Classificazione
TRASPORTI E VIABILITÀ
Viabilità



Oggetto del Consiglio n. 111 del 25 settembre 2013 - Resoconto
OGGETTO N. 111/XIV - Interrogazione: "Interventi per
migliorare la sicurezza della SS. 26 presso il bivio di accesso al
Comune di Champdepraz".
Président -
Pour la réponse, la parole à l'Assesseur
Viérin.
Viérin M. (SA)
- Grazie Presidente.
In accordo con il Compartimento ANAS della Valle d'Aosta, già a
partire dallo scorso anno i competenti uffici dell'Assessorato
hanno redatto, come previsto dalla normativa vigente, il documento
preliminare per la progettazione necessario ad avviare lo studio
per la progettazione del miglioramento dell'innesto della strada
regionale n. 6 di Champdepraz con la strada statale 26 della Valle
d'Aosta (fatto che il Consigliere conosce bene).
In data 28 maggio 2013, a seguito di gara informale avviata
dagli uffici, secondo le procedure previste dalla legge regionale,
è stato affidato l'incarico per l'elaborazione del progetto
preliminare. In data 23 agosto 2013 il progettista, ai sensi del
disciplinare d'incarico, ha consegnato una prima ipotesi
progettuale che è stata esaminata dagli uffici stessi che, per
competenza, hanno richiesto alcune integrazioni e approfondimenti.
In data 13 settembre 2013 il professionista ha trasmesso
l'integrazione richiesta al progetto, che è stato successivamente
inviato, per i pareri di competenza, al Comune di Verrès - che è
proprietario del sedime dove c'è la proprietà ANAS -, al
Compartimento ANAS per la Valle d'Aosta e alle strutture deputate a
rilasciare, essendo l'area gravata da numerosi vincoli, i relativi
pareri.
La prima ipotesi del progetto prevede un impegno finanziario
complessivo per la realizzazione dell'opera per circa 775 mila
euro. Tale importo dovrà trovare copertura sui futuri stanziamenti
eventualmente previsti dall'ANAS che, correttamente, onestamente,
non ha tuttavia oggi - o al momento - risorse disponibili nei
propri programmi per l'esecuzione di tale opera. Si evidenzia,
inoltre, che nell'attuale situazione di ristrettezza economica è
estremamente difficile anche per l'Amministrazione regionale
reperire nuovi finanziamenti, tenuto conto anche dei numerosi,
altrettanto urgenti, interventi da eseguire sulla rete propria, la
propria rete viaria regionale, in alcuni casi oltretutto con
progettazioni già in fase avanzata o già definita.
Président
- Pour la réplique, la parole au collègue
Bertschy.
Bertschy (UVP)
- Grazie Presidente. Grazie soprattutto
all'Assessore per la risposta.
Sinceramente, leggendo i giornali, mi pareva che la situazione
fosse un po' più drammatica, ecco, soprattutto viste anche le
dichiarazioni del sindaco di Champdepraz. Mi pare che l'argomento
sia seguito e le progettazioni avanzino. Ecco, la speranza, visto
che quel punto per chi abita in Bassa Valle è particolarmente
conosciuto, un punto pericoloso, è che veda presto una soluzione,
perché effettivamente la situazione è legata anche...portate
pazienza, sono un po' ridondante sul fatto che sulla statale
passano sempre più mezzi, è particolarmente pericolosa. Quindi
prendo atto con piacere. Chiaramente seguirò con attenzione lo
sviluppo della cosa, e chiedo di essere attenti. Credo che un po'
tutti sappiamo che le risorse non sono infinite, però, in un ambito
di priorità...riuscire a definire bene quali sono le priorità
rispetto agli interventi. Se è possibile poi avere copia dei dati
che mi ha elencato, ecco... Quindi grazie per la risposta, non
volevo togliere tempo.
Ringrazio anche il Presidente per avermi fornito i dati rispetto
alle lettere scritte ai ministri, ai nostri Consigli di
amministrazione, punto n. 5 dell'ordine del giorno, credo anche che
l'interrogazione sia stata utile, visto che le lettere sono partite
il 18 settembre, quindi tutto va bene per lavorare tutti insieme,
ecco, ci si invita un po' tutti a essere celeri nel lavoro da fare.
Grazie.
Président
- Merci. Point 23 à l'ordre du jour.
