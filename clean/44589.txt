Classificazione
ASSISTENZA SANITARIA E OSPEDALIERA



Oggetto del Consiglio n. 1562 del 26 maggio 2022 - Resoconto
OGGETTO N. 1562/XVI - Interpellanza: "Prescrizione e
somministrazione di farmaci antivirali per il trattamento precoce
della malattia da COVID 19".
Bertin (Presidente) -
Punto n. 42. Ha chiesto la parola
la consigliera Erika Guichardaz, ne ha facoltà.
Guichardaz E. (PCP) -
Abbiamo più volte sottolineato
durante la pandemia che il domicilio deve essere il primo luogo di
presa in carico dei pazienti quando non sussistano le condizioni di
criticità e gravità tali da richiedere altre soluzioni. In questo
senso le Unità Speciali di Continuità Assistenziali (le USCA) sono
sicuramente gli attori principali da valorizzare e coinvolgere
affinché possano effettivamente dare supporto importante alla
medicina territoriale ospedaliera. Più volte però abbiamo rilevato
criticità e mancanza di attenzione, anche solo attraverso azioni
minimali ma importanti. In tal senso, durante una precedente
interpellanza sulla programmazione e stato dell'arte sull'attività
delle USCA sul territorio regionale del 24 marzo scorso avevamo
accolto con favore l'impegno preso da lei, assessore Barmasse, per
incrementare, anche con l'ecografo portatile, la dotazione delle
USCA. A tal fine vorremmo capire, come prima domanda, se l'impegno
preso sia stato onorato. Le altre due domande invece vogliono porre
l'attenzione rispetto alla prescrizione e somministrazione dei
farmaci antivirali. La decisione della Commissione
tecnico-scientifica dell'AIFA semplifica la prescrizione dei
farmaci antivirali contro il Covid-19. La prescrizione diretta da
parte dei medici di famiglia degli antivirali rappresenta una
decisione di grandissimo rilievo in questa fase della pandemia,
anche se possono farlo solo con una tipologia di farmaco, peraltro
non prescrivibile a molti pazienti affetti da malattie oncologiche,
cardiovascolari, diabete e obesità, prescrizione che, oltre ai
medici di medicina generale, può avvenire anche attraverso le USCA
o centri individuati dalla Regione.
Rispetto a questa tematica, quindi vorremmo capire se, rispetto
ai farmaci antivirali, l'USL ha previsto una formazione e una
procedura chiara per la somministrazione o se sia intenzione della
stessa provvedervi, poi vorremmo capire anche quante scatole di
antivirali sono state prescritte finora esplicitando anche nel
dettaglio da quali strutture queste sono state prescritte.
Presidente -
Risponde l'assessore Barmasse.
Barmasse (UV) -
La prima domanda è quella che riguarda
l'impegno che mi ero preso per quanto riguarda l'ecografo,
attualmente sono in corso delle valutazioni per l'acquisizione di
ecografi portatili, sia nell'ambito dei fondi PNR sia in relazione
a uno specifico finanziamento previsto da un decreto ministeriale,
la cui approvazione è imminente che intende attrezzare la medicina
del territorio con specifica strumentazione diagnostica di primo
livello, per cui alla nostra Regione dovrebbe essere trasferita una
somma pari a circa mezzo milione di euro e contavamo con questi
fondi di riuscire a comprare gli ecografi. In quest'ambito,
comunque, va poi considerata la necessità, cosa di cui avevamo già
anche parlato, di svolgere un'adeguata e preliminare formazione per
l'utilizzo delle apparecchiature perché è il presupposto essenziale
e indispensabile per l'efficacia delle prestazioni, pur tenendo
conto delle difficoltà che l'elevato turnover degli operatori
comporta in quest'attività. Bisognerà acquistare questi ecografi,
pensiamo di accedere a questi fondi per poterli acquistare e questi
fondi serviranno anche per attrezzare gli studi degli ambulatori
medici, i medici di medicina generale di ulteriore strumentazione,
poi ovviamente bisognerà fare dei corsi a questi medici perché
l'ecografia del torace non è così banale e quindi diciamo che una
non corretta interpretazione delle immagini potrebbe creare più
problemi a volte che benefici. Direi che, comunque, questa è la
strada anche perché il Covid non ci abbandonerà domani e quindi
bisognerà attrezzarsi in tal senso.
Rispetto agli antivirali, se è prevista una formazione della
procedura chiara per la somministrazione, abbiamo interpellato
l'Azienda USL che nel precisare che le informazioni AIFA sono
chiare e disponibili anche sul
web
, ha informato che per la
parte distrettuale sono state diffuse comunicazioni esplicative
agli infermieri tramite una
mail
del 28 gennaio 2022 sul
Molnupiravir e ai medici USCA, mail del 16 febbraio 2022, su
Paxlovid. Per i criteri di selezione dei pazienti a cui
somministrarlo e le modalità di registrazione, quattro medici USCA
sono stati formati sul campo presso le Malattie infettive per poi
farsi carico della formazione degli altri colleghi.
Per quanto riguarda, invece, le scatole, ne sono state
somministratedalle USCA 270 di Molnupiravir e 72 di Paxlovid. Gli
infettivologi ne hanno somministrate 121 di Molnupiravir e 19 di
Paxlovid. I medici di medicina generale, invece, hanno
somministrato solo tre scatole di Paxlovid, almeno questo è
l'ultimo dato. In totale di Molnupiravir sono state somministrate
391 scatole di confezioni e di Paxlovid 94, per un totale di 485
somministrazioni di tali farmaci. Un dato che ha sorpreso un po'
anche a me quando l'azienda me l'ha dato è quello dei medici di
medicina generale, per cui ho chiesto anche delle spiegazioni. La
determina dell'AIFA è del 21 aprile 2022, cioè da tale data i
medici di medicina generale potevano somministrare direttamente,
cioè prescrivere presso le farmacie il farmaco, farmaco che però
non è stato disponibile, almeno così mi è stato riferito, fino alle
prime settimane di maggio. Ai primi di maggio per cui potrebbe
essere un'interpretazione questa, nel senso che probabilmente i
medici di medicina generale sono partiti molto tardi e mi auguro
che recupereranno.
La somministrazione del farmaco devo dire poi che è piuttosto
semplice, fondamentalmente è tipo il Paxlovid, sono sei compresse,
tre compresse per due, le indicazioni sono ai pazienti che non
fanno ossigenoterapia, pazienti che hanno comunque delle condizioni
di alto rischio di sviluppare una malattia più importante. Dal
punto di vista della somministrazione, è abbastanza semplice, un
po' come tutti i farmaci.
Non entro nel merito della composizione delle compresse che
penso che non interessi a nessuno, anche se è interessante perché i
due farmaci hanno due meccanismi d'azione completamente diversi.
Questa è un po' la situazione allo stato dell'arte, mi sembra che
ci sia stata una sufficiente... anche se devo dire che un po' in
tutta Italia la somministrazione di questi farmaci è stata
piuttosto carente, non solamente da noi, in fase iniziale; speriamo
che il farmaco venga utilizzato di più. Questo è lo stato dell'arte
in questo momento.
Presidente -
Per replica, la parola alla consigliera
Erika Guichardaz.
Guichardaz E. (PCP) -
Grazie Assessore. Con rammarico
quindi apprendiamo che ad oggi ancora questa formazione, che
peraltro lei ci diceva che forse non era nemmeno necessaria visto
che le USCA seguivano percorsi di medicina generale, nella scorsa
interpellanza così ci aveva detto... con rammarico apprendiamo che
ad oggi nella dotazione ancora non vi sono, tenendo conto che
immagino che per la Valle d'Aosta si parli di uno o due ecografi,
conoscendo i dati almeno delle USCA fino ad oggi.
Rispetto ai farmaci antivirali, lascia molto perplessa dato
rispetto alle scatole somministrate dai medici di medicina
generale, soprattutto perché sono quelli che conoscono, forse in
maniera più approfondita i pazienti anche le questioni di fragilità
dovrebbero conoscerle meglio rispetto agli altri.
Le segnalo che fra le difficoltà che noi abbiamo evidenziato o
che ci sono state evidenziate rispetto alla somministrazione dei
farmaci antivirali, a parte la necessità dell'utilizzo immediato, e
quindi il fatto che debbano essere prescritti celermente come ci
diceva... sappiamo, come ci ha detto anche lei, che non vi è stata
una formazione specifica rispetto invece ai medici di medicina
generale e vi è un'assenza di procedura dell'area territoriale ad
hoc. Data la novità dell'argomento, la complessità e il
coinvolgimento di varie figure sanitarie, sarebbe auspicabile
invece una procedura proprio per evitare che l'altro o magari si
dia per scontato che lo stia facendo un altro mentre dovrebbe
occuparsene forse il medico di medicina generale.
Continuiamo a parlare di case di comunità, di interazione tra
Ospedale e territorio e, quando ce n'è l'occasione, ci limitiamo a
inoltrare le note tecniche di altre Regioni o quelle del nazionale
come l'AIFA, il Ministero o la Regione Emilia Romagna.
Come dicevo, l'esiguo numero delle scatole di antivirali
purtroppo evidenzia in modo chiaro questa carenza che ci avevano
segnalato.
Continuo a sottolinearle la centralità l'importanza delle USCA e
dei medici di famiglia proprio rispetto a questi pazienti più
fragili e vulnerabili, soprattutto con l'obiettivo di abbattere i
ricoveri, le terapie intensive e i decessi, anche grazie alla
fornitura di un semplice ecografo o all'impegno immediato rispetto
a una procedura chiara sulla prescrizione dei farmaci
antivirali.
