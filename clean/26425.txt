Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 11 del 15 gennaio 1973 - Resoconto
OGGETTO N. 11/73 - Problemi riguardanti la sistemazione
straordinaria di personale regionale. (Ritiro di Mozione)
Manganoni (P.C.I.) -
L'articolo 6 della legge regionale
30 giugno 1972 n. 13 recita: "
Al personale di ruolo nominato a
posti di gruppo o di carriera superiori, sarà attribuito dal nuovo
posto di titolarità la classe di stipendio immediatamente superiore
allo stipendio che avrebbe conseguito nel biennio successivo al
posto di ruolo precedentemente occupato. Al personale regionale
nominato a posti di gruppo o di carriera superiori dovrà essere
comunque attribuito uno stipendio-salario non inferiore a quello
che avrebbe conseguito nella qualifica di provenienza qualora la
nomina non fosse avvenuta".
Da un esame appena superficiale sembrerebbe che l'art. 6 tuteli
sufficientemente coloro che nel 1966 furono inquadrati a gradi
superiori. La realtà è molto diversa in quanto le nuove tabelle che
prevedono l'inserimento stipendiale del grado inferiore in quello
superiore si ha, ad esempio nel gruppo C, quanto segue: un
dipendente che non abbia avuto promozioni di sorta dopo vent'anni
di carriera si vede attribuire uno stipendio terminale del grado,
cioè 2.420.000 più due scatti del 4%; chi nel 1966 fu promosso al
grado superiore, per effetto di quanto stabilito dall'articolo 6
sopracitato, si vede assegnato a tutto il 1.7.1970, 2.420.000 lire
più due scatti, in sostanza lo stesso trattamento che avrebbe avuto
nel precedente.
Se si fa un raffronto con gli stipendi precedentemente percepito
si nota che mentre la prima differenza di stipendio per un C1 e un
C2 era di circa 370.000 annue oggi la differenza non esiste, non
esiste più. Pertanto è come dire che il grado superiore impone una
responsabilità maggiore senza un corrispettivo finanziario.
La situazione era talmente macroscopica che la Commissione
paritetica decise la modifica dell'art. 6 modifica che sancisce il
riconoscimento del 50% del servizio precedentemente prestato. Gli
aventi diritto erano: i promossi per chiamata, promossi per
concorso e quelli per sistemazione straordinaria. Non si sa per
quale ragione il Consiglio Regionale sancì il riconoscimento del
50% del servizio solo per i promossi per chiamata e i promossi per
concorso dimenticando quelli a sistemazione straordinaria.
L'Amministrazione corre ai ripari, corse ai ripari, e decise di
proporre un'ulteriore legge per questi ultimi, legge che avrebbe
dovuto essere discussa dal Consiglio regionale entro il 31.12.1972,
pare invece che il termine sia stato spostato al 15 gennaio che poi
non è rispettato, perché sull'ordine del giorno di oggi non
c'è.
E intanto, mentre tutto il personale ha già il nuovo stipendio
aggiornato, altri e i più anziani il vecchio stipendio.
Si fa altresì presente che a coloro che ebbero la trasformazione
di posto ad esempio dal C1 al C2 fu riconosciuta tutta l'anzianità,
cioè il 100%; quanto sopra vale evidentemente anche per gli atri
gruppi A e B.
Si aggiunge che il riconoscimento del 50% del servizio di ruolo
precedentemente prestato, anche per il personale nominato ad un
posto superiore a seguito di sistemazione straordinaria, oltre ad
evitare una nuova sperequazione nei confronti del personale
nominato per concorso a promozione, ridurrebbe, anche se purtroppo
solo gli elementi, l'ingiusto divario di trattamento con coloro che
ebbero, per puro caso, la trasformazione di posto.
Vi faccio grazia e non vi parlo di un'altra categoria di
dipendenti che sono gli assistenti dei lavori, che non voglio
trattare in queste circostanze.
Ora, io penso che queste promesse fatte dalla Giunta di portare
il problema in Consiglio in queste due scadenze, che poi non sono
state rispettate, io mi auguro che quanto prima, al più presto,
come, non riprendiamo il discorso di stamattina, la Giunta porti in
Consiglio quanto è stato richiesto.
Lustrissy (D.P.)
- Mi meraviglia non tanto la proposta di
Manganoni, quanto il modo, mediante il quale viene proposto.
La legge a cui Manganoni fa riferimento è stata votata
all'unanimità dal Consiglio, pertanto in quella sede dovevano
essere fatte presenti queste eventuali sue osservazioni.
In secondo luogo c'è una Commissione consiliare consultiva della
Giunta che sta esaminando il problema relativo all'organico del
personale, che ha ultimato i suoi lavori, dopo innumerevoli
fatiche, ed ha proposto alla Giunta e la Giunta ha già approvato
una proposta di legge che tiene conto di queste situazioni, e
soprattutto estende nel senso indicato dal Consigliere Manganoni,
questi benefici, anche a coloro che ne erano stati esclusi in
precedenza, per via di quell'articolo 6 richiamato.
Pertanto lo stato attuale delle cose, la legge è già stata
inviata, penso al Consiglio, alla Presidenza del Consiglio per il
suo iter legislativo.
(voce)
... speriamo nel prossimo Consiglio, se le
Commissioni la esamineranno.
Manganoni (P.C.I
.) - Scusi Assessore, dice: "Manganoni
doveva fare allora, quando il Consiglio l'ha votato
all'all'unanimità" - cosa è successo che in quel Consiglio, il
Consigliere Manganoni non se n'è accorto, non se n'è accorta la
Giunta, perché?
Perché se la Giunta se ne fosse accorta, avrebbe corretto il
testo di legge e non avrebbe dovuto ricorrere ad un secondo testo
con la modifica di cui accenna l'Assessore.
Ora, se il fatto che questo sia sfuggito alla Giunta, bè, questo
non deve stupire se questo è sfuggito anche al Consigliere
Manganoni, che, ed io lo confesso, nei problemi del personale non
ne mastico molto ed io vi aggiungerò, io sono leale le cose le
dico, questo intervento non è frutto del mio sacco, perché io vi
confesso che se avessi dovuto entrare in quel vespaio, avrei dovuto
dedicare settimane, giorno e notte a studiarmelo.
Ora, io questo me lo sono fatto spiegare dagli interessati,
dicendogli: "io il problema non lo capisco, spiegatemelo".
Ma io dico, mentre l'Assessore si stupisce del fatto che
Manganoni non se n'è accorto, si permetta di dire che io sono
altrettanto stupito che non se ne sia accorta la Giunta. No? Fatta
questa precisazione, io prendo atto delle affermazioni
dell'Assessore, che quanto prima, ma io voglio augurarmi che questo
"quanto prima" voglia dire, non so, la prossima seduta.
Voglio dire, non so, entro fine gennaio, in modo che risolviamo
anche sto angoscioso e spinoso problema che non finisce più.
Lustrissy (D.P.)
- Volevo solo fare una precisazione; non
accetto il fatto che la Giunta non se n'è accorta, perché
quell'art. 6 è andato prima di venire in Consiglio, alla
Commissione paritetica consultiva per il problema del personale,
nella quale sono rappresentati i sindacati e i rappresentanti del
personale, e la precisazione proprio di quell'art. 6 è venuta in
quella sede, perciò è venuta in Consiglio con la coscienza della
Giunta, dei Consiglieri e del personale, solo che poi in un secondo
momento, ci si è accorti che quel provvedimento estendeva
determinati vantaggi al personale che era stato nominato a seguito
di concorsi, o a seguito di promozione, non aveva tenuto conto di
coloro che in via straordinaria nel 1966 avevano avuto una
sistemazione per trasformazione di posto, o per altro motivo, tanto
la cosa, non so fino a che punto fosse conosciuta a tutti
quanti.
Tutti quanti erano perfettamente a conoscenza, coscienti della
norma stessa che si andava applicando. Comunque, questo problema,
così come è stato posto, ripeto, è stato definito dalla Commissione
consultiva per il personale che ha terminato i suoi lavori, per
questa prima fase, proponendo tutte quelle modifiche in ordine
all'attuale regolamento organico e dovrà venire in Consiglio, e mi
auguro entro la fine del corrente mese, perché la Giunta ha
approvato il progetto di legge, ha inviato alla Presidenza del
Consigli. Ora compete alla Commissione consiliare di esaminare nel
più breve tempo possibile, e di far sì che il provvedimento sia
inserito al prossimo ordine del giorno.
Di più, la Giunta ha anche invocato in base al regolamento
organico la procedura di urgenza.
Personnettaz
(D.P.)
- Chi prende la parola?
Manganoni (P.C.I.)
- Il fatto delle risposte
dell'Assessore, voglio essere certo entro la fine del mese, alla
prossima seduta, questo venga portato in Consiglio.
Personnettaz
(D.P.)
- Ritira la mozione?
Va bene. Allora punto 11 all'ordine del giorno.
