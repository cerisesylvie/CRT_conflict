Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3062 del 24 settembre 1987 - Resoconto
OGGETTO N. 3062/VIII - PREOCCUPAZIONE DEL CONSIGLIO REGIONALE
DELLA VALLE D'AO STA PER L'APPLICAZIONE DI NORME PENALI LIMITATIVE
DEL DIRITTO DI OPINIONE DEI CITTADINI. - APPROVAZIONE DI ORDINE DEL
GIORNO.
PRESIDENTE:
Signori Consiglieri, i lavori del Consiglio
vengono sospesi per dieci minuti per concordare l'ordine dei
lavori.
Si dà atto che il Consiglio viene sospeso alle ore 21,07 e
riprende alle ore 21,16.
PRESIDENTE:
Si riprendono i avori con la trattazione
dell'ordine del giorno presentato dai Consiglieri Sandri, Torrione,
Stévenin, Maquignaz, Baldassarre, De Grandis, Beneforti e Mafrica,
di cui do lettura:
Ordine del giorno
Il Consiglio regionale della Valle d'Aosta
Preso atto dell'applicazione di un famigerato articolo del
Codice Rocco che ha portato all'arresto di numerosi esponenti di un
movimento politico sud-tirolese, l'Heimatbund;
Ritenuto tale atto particolarmente grave per il carattere
anti-libertario e di attacco al diritto di ogni cittadino a
manifestare le proprie opinioni;
Impegna il Presidente della Giunta regionale ad esprimere le
profonde preoccupazioni della nostra Assemblea regionale al
Presidente del Consiglio, al Guarda Sigilli, al Presidente e al
Consiglio della Provincia Autonoma di Bolzano.
PRESIDENTE:
Ha chiesto di parlare il Consigliere Aloisi,
ne ha facoltà.
ALOISI (M.S.I.):
Dichiaro che non sono d'accordo con
questo ordine del giorno per due motivi fondamentali.
In primo luogo, si fa riferimento al Codice Rocco, ma non
dobbiamo dimenticare che il Codice Rocco è tuttora valido in
Italia. Sono passati circa 45 anni dalla caduta del fascismo e
questo codice, che si definisce fascista, è rimasto in questo
regime democratico per 45 anni. Riconosciamo tutti che i tempi sono
cambiati, sono trascorsi 45 anni da allora, ma bisogna dare atto
che se è durato fino ad oggi, vuol dire che ha una sua validità
giuridica.
In secondo luogo, non condivido questo ordine del giorno perchè
ritengo che quei personaggi si siano comportati in modo molto
antinazionale ed anti-italiano. Si tratta di una associazione
semi-terroristica che lotta per la liberazione del Sud Tirolo,
quindi contro lo Stato italiano, pertanto non ritengo accettabile
un ordine del giorno di questo tipo, soprattutto da parte dei
partiti nazionali che lottano e vogliono l'integrità dello Stato
italiano.
Non si può giustificare una associazione o organizzazione
terroristica che con metodi violenti si pone contro lo Stato
italiano.
PRESIDENTE:
Pongo in votazione l'ordine del giorno in
oggetto:
ESITO DELLA VOTAZIONE
Presenti 28
Votanti 28
Favorevoli 27
Contrari 1
Il Consiglio approva
