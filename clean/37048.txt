Classificazione
ENTI LOCALI
Comuni
FORMAZIONE PROFESSIONALE



Oggetto del Consiglio n. 924 del 17 dicembre 2014 - Resoconto
OGGETTO N. 924/XIV - Interpellanza: "Adesione
dell'Amministrazione comunale di Verrès al progetto formativo
"Corso introduttivo alla saldo carpenteria", proposto dalla società
Synergie-Italia".
Presidente
- Per l'illustrazione, la parola al
Consigliere Donzel.
Donzel (PD-SIN.VDA)
- Grazie Presidente.
È una questione che, a prima vista, potrebbe apparire come una
questione appunto di alcuni Comuni, una questione che non interessa
il Consiglio regionale. Come ho avuto più volte modo di dire, ci
sono questioni che, riguardando la piccola Valle d'Aosta,
inevitabilmente possono assumere un carattere regionale. E qui ci
riferiamo alla possibilità di una formazione professionale molto
interessante, svolta addirittura in situazione di lavoro, una cosa
che poi magari ritornerà nel corso di questa adunanza consiliare,
perché è sicuramente una cosa auspicabile che noi promuoviamo la
possibilità di giovani e meno giovani verso l'attività di
formazione professionale anche con l'impiego diretto presso le
imprese. E quindi è giusto che l'Amministrazione, in questo caso
delle Amministrazioni comunali si facciano anche carico di questi
percorsi. Faccio così, soltanto una battuta. Sono andato a
guardarmi questi percorsi, e la cosa curiosa che mi ha colpito è
che noi facciamo tutta una battaglia per dire: nelle nostre scuole
professionali c'è ancora troppo una componente didattica, troppo
forte, e c'è poca pratica, dovremmo aprirci alla prassi, alla
formazione professionale in azienda...ecco, vi invito solo ad
andare a vedere il rapporto e la sproporzione di ore tra la
formazione teorica e la formazione pratica: in questi che
dovrebbero essere corsi ad alta formazione pratica prevale
nettamente la formazione teorica. Ma non era questo l'oggetto
dell'interpellanza, è una riflessione che mi è venuta poi in
relazione alla discussione, che magari si farà più tardi sulla
formazione professionale, cioè andiamo ad investire delle risorse
su imprese, su aziende per fare di nuovo formazione teorica, che è
quella che cerchiamo di ripensare nelle scuole, per aprirci ad un
contatto più diretto, ad una formazione più importante nelle
situazioni lavorative.
La questione è la seguente: intanto si è in qualche modo
intervenuti con un forte contributo pubblico, perché ci sono più
soggetti, tra cui anche una partecipata pubblica, la CVA, che
finanzia questo progetto, quindi mettiamo del denaro pubblico in
questo progetto. Quando si mette del denaro pubblico in un progetto
non si può dire: "vabbè, ti metto del denaro pubblico e poi non mi
interesso più di tanto, lo do a te, privato, veditela tu". È denaro
pubblico, ci sono a mio avviso dei criteri che vanno messi molto
chiari, dei paletti molto chiari, perché a quel punto
l'accessibilità a questi corsi, la possibilità di poter partecipare
a questi corsi deve essere garantita a tutti, naturalmente
nell'ambito dei numeri limitati che può avere un progetto. Qui, gli
unici paletti che io ho trovato, andando a leggere una delle
delibere...perché la delibera del Comune di Issogne non era ancora
pronta, il progetto era già partito, ma un Comune non aveva ancora
votato la delibera, e non so qui le tempistiche come vengono
organizzate...comunque, nella delibera del Comune di Verrès, si fa
riferimento ad una delibera del Comune di Issogne che ancora non
c'era nel momento in cui ho scritto questa interpellanza, e si dice
genericamente che "deve esserci prevalentemente la residenza nei
comuni di Verrès e di Issogne", cioè "prevalentemente" può anche
dire che uno può essere residente a Courmayeur e poter aderire a
questo corso. E poi si fa riferimento ad un'espressione che si
chiama "età giovanile". Ecco, io francamente l'età giovanile non
sono riuscito a catalogarla come età, nel senso che si parla di
giovani, si parla di adulti,
over
o non
over
una
certa età, ma età giovanile può voler dire tutto, vuol dire una
persona di cinquant'anni, magari si sente ancora giovanile...
Quindi, come dire? i paletti il pubblico non li mette, dice
praticamente alle imprese: "io ti do i soldi e tu prendi chi vuoi
tu"...mi sembra un percorso un po' debole!
Secondariamente, un'opportunità come questa, in un momento di
forte difficoltà economica, e in particolare nella Bassa Valle, di
opportunità di lavoro...beh, in molte realtà, molti giovani non
erano assolutamente a conoscenza, non hanno visto nessun bando, non
hanno visto nessuna possibilità di accedere a questi corsi...cioè,
che cos'è, fate i corsi, i corsi li finanziate per i vostri amici,
per i vostri addetti o è una cosa per cui bisogna avere qualche
credit card, una tessera di partito...com'è che si accede a questo
corso? Se un cittadino valdostano, un cittadino di Verrès o di
Issogne dice: "mi interessa, voglio partecipare"...poi ci sarà
l'azienda che dice la sua perché "siccome vieni a lavorare nella
mia azienda, voglio dire la mia", ma qual è il bando dove io vado a
vedere se posso partecipare a questo tipo di percorso? Tutto questo
io non l'ho riscontrato nella delibera, magari lei è più a
conoscenza di me, se vuol chiarirlo in questa interpellanza...
Presidente -
Grazie Consigliere Donzel. La parola
all'Assessore Marquis.
Marquis (SA)
- Grazie Presidente.
Innanzitutto, com'è stato premesso dal Consigliere collega
Donzel, credo che il primo problema sia capire se la questione sia
di competenza del Consiglio regionale; tuttavia ritengo di non
sottoporre all'Assemblea la valutazione sull'opportunità o meno di
discutere sull'argomento, ma lo considero come un'occasione di
provare a fare un ragionamento e di cercare dei chiarimenti
sull'argomento, che è stato sottoposto.
Credo che si tratti di un'iniziativa particolare, perché è la
prima che viene proposta secondo queste modalità in Valle d'Aosta.
È un'iniziativa di partenariato tra soggetti pubblici e soggetti
privati, perché sostanzialmente c'è la partecipazione di Enti
territoriali unitamente ad una società che espleta sul territorio
dei servizi per l'impiego. Ci tengo a sottolineare che trattasi di
una società abilitata a livello nazionale, ma non accreditata a
livello regionale, perché siamo ancora nella fase di accreditamento
degli Enti che potranno erogare servizi per l'impiego; servizi
chiaramente promossi dall'Amministrazione regionale, perché in
ambito privatistico, chiunque abbia un'iscrizione all'Albo
nazionale può erogare qualsiasi tipo di servizio nell'ambito
dell'intermediazione dell'attività del mercato del lavoro. Dicevo
prima che trattasi di un'attività nuova per la Valle d'Aosta, ma
un'attività alla quale sono abituate le altre realtà italiane. La
nostra sperimentazione, che stiamo mettendo in atto, è una
sperimentazione legata al piano di garanzia giovani per poi
eventualmente andare a rettificare il comportamento qualora non
dovesse riscontrare pienamente l'esigenza della pubblica
amministrazione ed eventualmente andare a correggere il tiro
successivamente, prima di farla diventare a regime. Credo che
l'accreditamento dei soggetti, che si occupano di formazione
professionale e di servizi per l'impiego, si inscrive in un
processo più ampio di promozione e di rafforzamento della
conoscenza, che è finalizzata all'acquisizione di competenze utili
per migliorare le condizioni di occupabilità del
target
della popolazione inattiva o esclusa dal mondo del lavoro.
La Regione, nel suo operare, intende non solo adeguarsi al
vincolo legislativo imposto dalle disposizioni comunitarie e
nazionali, ma soprattutto intende riaffermare l'importanza di una
formazione professionale di qualità, capace di rispondere ai
bisogni di apprendimento e alle aspirazioni di giovani e adulti;
tutto ciò sempre nel rispetto della libertà di concorrenza e del
pluralismo dell'offerta. La doppia offerta tra iniziative pubbliche
e private contribuisce a stimolare la crescita del mercato del
lavoro attraverso l'offerta di servizi innovativi e più adeguati
alle attese dei cittadini, rispetto a quelli consolidati di
esclusiva proposizione pubblica. Dalla coniugazione degli interessi
pubblici e di quelli privati possono essere meglio soddisfatti
interessi di carattere generale arricchendo l'ambito di intervento
delle esperienze di cui ciascuno è portatore. Questo nuovo
approccio muterà la struttura attuale del mercato del lavoro, che a
oggi è caratterizzato per un basso accesso ai servizi per l'impiego
pubblici; inoltre favorirà nuovi meccanismi relazionali, incontro
della domanda e dell'offerta, che hanno al centro la conoscenza e
la valorizzazione sia delle esigenze dell'offerta di lavoro, sia
dei requisiti attitudinali della domanda.
La Valle d'Aosta, come il resto d'Italia, sconta fortemente
l'approccio sin qui attuato verso le politiche attive del lavoro
centrato sull'esclusività del sistema pubblico. Può essere
decisivo, in questa fase di ristrettezza economica, il contributo
degli Enti di formazione privati nell'ambito della formazione
professionale e in quello dell'intermediazione tra offerta e
domanda del mercato del lavoro.
Fatte queste premesse, con riferimento ai quesiti posti dagli
elementi nella mia disponibilità, posso immaginare che la società
Sinergie-Italia, che è stata individuata come interlocutore dagli
Enti territoriali per mettere in atto questa iniziativa di
formazione o di avvicinamento e di introduzione alla saldo
carpenteria, abbia insito nel proprio ruolo di Ente specializzato
nell'erogazione dei servizi per l'impiego di possedere, attraverso
le proprie banche dati, la conoscenza del contesto in relazione a
questo tipo di profilo professionale. Immagino che la richiesta di
target
giovani nella fattispecie sia dovuto al fatto che sia
stata fatta un'analisi rispetto ai fabbisogni aziendali, che
potrebbero avere l'esigenza di risorse lavorative nell'ambito di
questo settore. E questo credo che sia già il primo criterio di
innovazione, perché diversamente, se non ci fosse stato perimetrato
questo ambito di
target
, il servizio sarebbe stato offerto a
tutti, ancora una volta illudendo delle persone, che poi non
avrebbero potuto avere sbocco nel mondo del lavoro in questa
attività, a intraprendere un percorso che poi non avrebbe potuto
soddisfare le proprie attese. Quindi credo che si tratti di un
intervento mirato per rispondere a delle esigenze che il mercato
del lavoro in questo caso necessita.
Quanto alla partecipazione che è stata perimetrata
prevalentemente nella realtà delle Amministrazioni proponenti,
credo che questo sia dovuto al fatto che il corso è un corso di
formazione di natura privata, sostanzialmente, e quindi ricomprende
la soddisfazione delle esigenze preminentemente da parte dei
soggetti che ne sono promotori e finanziatori. Sottolineo
"prevalentemente", perché mi risulta che dalla banca dati della
società proponente, che quindi eroga questi tipi di servizi,
abbiano anche accolto e soddisfatto delle domande di partecipazione
di persone che non sono residenti nei comuni indicati e proponenti
l'iniziativa. Ecco, questo è quanto. Grazie.
Si dà atto che dalle ore 17,46 riassume la presidenza il
Presidente Marco Viérin.
Viérin M. (Presidente)
- Per la replica, il collega
Donzel.
Donzel (PD-SIN.VDA) -
Grazie Assessore, per aver così
cortesemente evitato di sottoporre all'Assemblea il testo di questa
interpellanza, per capire se il tema era di carattere competenza
del Consiglio regionale oppure rilevasse di una competenza comunale
che sfuggiva al tema. Lei è stato molto gentile, in maniera
formale, poi però se ne è andato a spasso per l'aula con delle
considerazioni molto generiche sulla situazione, sulla formazione,
eccetera, arrivando nell'ultima frase conclusiva a dire che un po'
si era guardato intorno su questo problema, ci ha ripetuto che c'è
la crisi occupazionale, che è importante la sinergia
pubblico-privato, ma di fatto non ha dato una risposta nel merito,
cioè se sia corretto prendere del denaro pubblico, metterlo a
disposizione di un progetto e non curarsi più di tanto di chi sono
i soggetti che ne sono beneficiari.
Allora, provo a ripetere la mia considerazione. Siccome si
tratta di denaro pubblico e c'è il dovere di avere il controllo di
com'è speso...non è che si può dare del denaro pubblico a un
privato e dirgli: "e vabbè, è importante che fai qualcosa", no?
...allora, di questo "qualcosa", i Comuni di Verrès e Issogne che
ci mettono del denaro, e CVA, che ci mette pure lei del denaro, si
saranno fatti una domanda rispetto al fatto di chi saranno i
beneficiari? Dicono: "ma un po' tutti", perché dicono:
"prevalentemente prendili nei nostri comuni, ma non
esclusivamente". Quindi è come dire che Verrès e Issogne investono
in un progetto per i cittadini di Châtillon...ha un senso? Me lo
deve spiegare lei, me lo deve spiegare lei, a meno che il progetto
non sia tutto pilotato, per cui si dice: "vabbè, vi diamo due o tre
di Verrès, sappiamo già chi sono, poi due di Issogne li becchiamo;
abbiamo già in mente che però dobbiamo anche soddisfarne uno di
Châtillon e l'altro di...perché la ghenga dei nostri amici è
quella, e questo è il progetto".
Allora, doveva venire in quest'aula a smentirmi questa cosa qui
e dirmi: "ma lei ha dei dubbi inesistenti, il progetto è
trasparente, tutti i giovani di Verrès e Issogne hanno ricevuto una
comunicazione perché c'è affisso un bando, un grosso cartello in
mezzo alla piazza: giovani, che volete sperimentare la saldo
carpenteria, rivolgetevi a questa società perché c'è una
chance
per voi"! Poi la società guarda i
curricula
e
dice: "con una valutazione autonoma, prendo questo piuttosto che
questo"...ma non è andata così, Assessore! Erano già decisi a monte
probabilmente questi nomi, ed è questo che non funziona: usare
denaro pubblico per farsi gli affari propri. È questo che non va! È
questo che vogliamo smontare in Valle d'Aosta! Oltretutto, sarebbe
stato interessante che all'Assessorato della cultura e
dell'istruzione fosse stato comunicato questo tipo di progetto, per
avere un parere anche dell'Assessorato...adesso l'Assessore Rini
magari è in un momento che non sta seguendo...ma sarebbe stato
interessante capire anche dai nostri esperti rispetto al fatto che,
curiosamente, un progetto che mettiamo in capo ai privati di
formazione sperimentale nel privato ha la parte teorica prevalente
sulla parte pratica! Ma se stiamo cercando di ribaltare questo
sistema? Facciamo un progetto nuovo che è vecchio e che più vecchio
non si può? Ma non si poteva mettere qualche ora in più di pratica,
equilibrare? Ma chi è che ha pensato questo progetto? Chi sono i
referenti? Come può un'amministrazione comunale, senza aver
interpellato gli esperti di formazione professionale
dell'Assessorato della cultura lanciarsi in un'avventura così? Ma
chi sono? E voi non vi preoccupate..."bello, è partito un progetto,
vediamo come va"? Ma a me non sembra normale! Poi liberamente i
Comuni decidono se farlo o non farlo..."ah, che bello, abbiamo
occupato tre persone, quattro persone, dieci persone"...però,
scritto così, sembra di nuovo un progetto scritto per l'amico
dell'amico, fatto
ad personam
per qualcuno, in cui non c'è
nessuna finalità che costruirà un modello che ci permetterà di
dire: "finalmente abbiamo trovato la chiave su cui costruire il
domani della formazione professionale in Valle d'Aosta". Io, da
queste delibere, non l'ho capito; magari è il progetto più bello
del mondo, ma io non l'ho capito e la sua spiegazione mi lascia
ancora più perplesso di quando ho avanzato questo dubbio.
Presidente -
Grazie collega Donzel. Punto 6 all'ordine
del giorno.
