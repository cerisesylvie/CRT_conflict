Classificazione
CONSULTE COMMISSIONI E ORGANI COLLEGIALI



Oggetto del Consiglio n. 3355 del 6 marzo 2024 - Resoconto
OGGETTO N. 3355/XVI - Designazione dei membri effettivi e
supplenti della Commissione e della Sottocommissione elettorale
circondariale di Aosta.
Bertin (Presidente) -
Punto n. 4 dell'ordine del giorno.
In seguito a delle dimissioni dei componenti effettivi e supplenti
della Commissione elettorale circondariale di Aosta, occorre
procedere alla designazione dei nuovi componenti da proporre per la
nomina da Presidente della Corte di Appello di Torino.
Ai sensi della legge del 20 marzo 1967, la Commissione e la
Sottocommissione elettorale circondariale di Aosta sono composte
ciascuna da quattro componenti effettivi e da quattro componenti
supplenti, tre effettivi e tre supplenti designati dal Consiglio
regionale.
Il Consiglio regionale per la designazione dei nominativi da
proporre al Presidente della Corte di Appello di Torino tiene
presente i requisiti previsti dall'articolo 22 del D.P.R.
precedentemente citato. A seguito dell'attività di procedura
prevista per la legge regionale 11/1997 per la designazione dei tre
membri effettivi e dei tre supplenti della Commissione e della
Sottocommissione citata, il Segretario generale ha comunicato per
tali cariche le disponibilità pervenute e le candidature pervenute.
L'articolo 11 della legge in questione, la 11/1997, prevede che,
qualora non ci siano candidature sufficienti o valide per
effettuare tutte le designazioni, il Consiglio regionale, organo
competente, può provvedere a nominare e designare persone che, pur
non essendo iscritte all'albo precedentemente indicato, posseggono
i requisiti previsti dall'articolo 22; pertanto nella giornata di
ieri la Conferenza dei Capigruppo ha provveduto a individuare i
nominativi delle due Commissioni. Come convenuto sempre ieri, la
proposta è di un voto palese sulla proposta fatta dalla Conferenza
dei Capigruppo nella giornata di ieri, pertanto, se siete
d'accordo, passerei alla lettura delle persone designate per poi
passare al voto d'insieme dei candidati designati: per la
Commissione elettorale circondariale di Aosta, i membri effettivi:
Bonino Daniela, Cuaz Alessandra, Plateroti Sergio, i membri
supplenti: Oreiller Corrado, Munier Nicolò Carlo, Donini Sarah; per
la Sottocommissione elettorale circondariale di Aosta, membri
effettivi: Piovano Guido, Cappelletti Ferdinando, Di Bene Antonio,
membri supplenti: Iseglio Paola, Massaro Andrea, Pepe Antonio.
Possiamo passare alla votazione in blocco delle seguenti
proposte. La votazione è aperta. La votazione è chiusa.
Presenti, votanti e favorevoli: 35
Il Consiglio approva all'unanimità.
