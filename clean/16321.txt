Classificazione
TURISMO E INDUSTRIA ALBERGHIERA


Resoconto integrale del dibattito dell'aula
Oggetto del Consiglio n. 2671 del 2 luglio 1997 - Resoconto
SEDUTA ANTIMERIDIANA DEL 2 LUGLIO 1997
OGGETTO N. 2671/X Problemi concernenti la politica turistica per
la stagione estiva del Comune di Courmayeur. (Interpellanza)
Interpellanza Saputo che anche per la prossima estate si prevede
ancora una volta la chiusura delle valli laterali di
Courmayeur;
Saputo che l'attuale Commissario non ha ancora assunto nessuna
decisione in merito, perché ancora in attesa degli indirizzi
dell'Amministrazione regionale;
Ricordato le non sempre felici "sperimentazioni" tese alla
limitazione della circolazione automobilistica nella valle Ferret e
Veny e i progetti ancora irrealizzabili dell'Assessorato regionale
all'Ambiente e Trasporti;
Rilevato che il servizio pubblico attuato dalle società
concessionarie (prima la SAP, poi la SAVDA), è stato effettuato sia
con frequenze insufficienti di transiti che con prezzi elevati per
un servizio che doveva essere sostitutivo dell'auto privata;
Rilevata la scarsa volontà manifestata negli anni scorsi dalla
società degli impianti a fune "Courmayeur Mont Blanc Funivie" di
mantenere in funzione durante la stagione estiva gli impianti di
base ed altri servizi quali le piscine;
Ricordato la grave crisi turistica in atto a Courmayeur
soprattutto dopo le sfortunate vicende dell'inondazione del
piazzale della Val Veny, della frana della Brenva e del seracco
delle Grandes Jorasses.
Il sottoscritto Consigliere regionale
Interpella
la Giunta regionale per conoscere:
1) come intende procedere in merito alla politica di "chiusura"
al traffico veicolare nelle valli in questione per l'anno 1997;
2) come intende ovviare, se si procederà ancora una volta alla
chiusura delle valli, ai problemi dei prezzi elevati e
all'insufficienza dei mezzi pubblici che collegano le valli
laterali al "resto del mondo" e se quindi non sia opportuno rendere
particolarmente agevolato questo servizio;
3) quale ruolo intende assumere l'Amministrazione regionale nei
futuri ed eventuali progetti della nuova gestione della "Courmayeur
Mont Blanc Funivie" sia per la funivia Courmayeur-Plan Chécrouit
sia per la funivia Entrèves-Pré de Pascal che per l'erogazione di
altri servizi, onde evitare il rischio di vedere irreparabilmente
compromessa l'attività degli esercizi turistici locali (bar,
ristoranti ed hôtels).
F.to: Marco Viérin
Presidente Ha chiesto la parola il Vicepresidente Viérin
Marco.
Viérin M. (Aut) Purtroppo come ogni anno in tempi stretti e a
stagione imminente, se non iniziata, viene proposta dalla pubblica
amministrazione, sempre a titolo sperimentale, la chiusura al
traffico veicolare delle due valli di Courmayeur con tutte le
incongruenze e i disservizi conseguenti, mezzi non idonei,
strumenti e strutture mancanti, eccetera. Le solite promesse non
mantenute come le navette che non sono mai state messe in servizio,
anche perché è risaputo che le ditte appaltatrici ne erano
sprovviste.
Il servizio pubblico è sempre stato inadeguato anche perché
viene effettuato con impiego di mezzi ingombranti, inadeguatezza
confermata nel corso di un sopralluogo effettuato da un ingegnere
della motorizzazione civile di Aosta e dal fatto increscioso che
una ditta usasse - e pare che userà - mezzi fuori norma dal punto
di vista delle emissioni inquinanti, tanto care all'Assessore
Riccarand, ed inidonee anche alla situazione viaria, in particolare
a quella di Val Veny.
Inoltre, la portata assicurata di solo circa 300 persone/ora, a
fronte di una domanda superiore di circa il 100% creerebbe caos e
disagi in caso di cambi improvvisi di situazioni meteorologiche ed
anche di situazioni normali, come la creazione di assembramenti e
di code allo scattare delle ore fatidiche.
Malgrado tutto mi risulta che i commercianti e gli operatori
turistici intendono collaborare nell'ottica di una migliore offerta
turistica delle valli di Courmayeur. Inoltre non va dimenticata la
valenza turistica delle valli anche per il capoluogo, in quanto
risorse infinite di passeggiate e di siti panoramicamente e
naturalmente preziosi.
Però si deve purtroppo rilevare la scarsa volontà manifestata
negli anni scorsi dalla società degli impianti a fune "Courmayeur
Mont Blanc Funivie" di mantenere in funzione durante la stagione
estiva gli impianti di base e gli altri servizi, quali le piscine,
e tutto questo è avvenuto e potrebbe riproporsi in un momento di
grave crisi turistica in atto a Courmayeur, soprattutto dopo le
sfortunate vicende dell'inondazione del piazzale della Val Veny,
della frana della Brenva e del seracco delle Grandes Jorasses.
Per questi motivi ho voluto chiedere oggi alla Giunta e agli
assessori competenti: come intendono procedere in merito alla
politica di "chiusura" al traffico veicolare nelle valli in
questione per l'anno 1997; come intendono ovviare, se si procederà
ancora una volta alla chiusura delle valli, ai problemi dei prezzi
elevati e all'insufficienza dei mezzi pubblici che collegano le
valli laterali al "resto del mondo" e se quindi non sia opportuno
rendere particolarmente agevolato questo servizio; ed ancora quale
ruolo intende assumere l'Amministrazione regionale nei futuri ed
eventuali progetti della nuova gestione della "Courmayeur Mont
Blanc Funivie" sia per la funivia Courmayeur-Plan Chécrouit sia per
la funivia Entrèves-Pré de Pascal che per l'erogazione di altri
servizi, onde evitare il rischio di vedere irreparabilmente
compromessa l'attività degli esercizi turistici locali (bar,
ristoranti ed hôtels).
Presidente Ha chiesto la parola l'Assessore all'ambiente,
urbanistica e trasporti, Riccarand.
Riccarand (VA) Risponderò all'interpellante sulle prime due
domande e l'Assessore Agnesod integrerà la risposta relativamente
alle problematiche connesse agli impianti a fune.
Il problema della regolamentazione del traffico nel periodo di
grande afflusso turistico, quindi l'ultima settimana di luglio e le
prime tre settimane di agosto, è una necessità oggettiva per quanto
riguarda la Val Veny e la Val Ferret, nel senso che il volume di
traffico, in particolare sabato e domenica, ma anche in altri
giorni infrasettimanali, è tale da non essere compatibile con un
ordinato parcheggio delle macchine, con una fruibilità adeguata
anche nell'interesse dei turisti di queste zone. È stata fatta
alcuni anni fa un'indagine puntuale sulle attese dei frequentanti
delle valli Veny e Ferret per capire cosa si aspettano, e la
richiesta di avere minor traffico è la principale richiesta che
viene fatta da chi frequenta quelle valli. Quindi è una necessità
oggettiva.
La chiusura delle valli alla circolazione delle auto in alcune
ore pomeridiane, perché poi di questo si tratta, è stata assunta
ormai da diversi anni; la prima volta è avvenuta nel ?92 con
l'allora sindaco Tamietto e poi successivamente è stata confermata
a tutte le amministrazioni che si sono succedute sia pure con delle
modalità di anno in anno parzialmente diverse.
Quindi la regolamentazione del traffico nelle vallate in quel
periodo non è una decisione calata dall'alto dalla Regione, ma è
una necessità oggettiva per garantire la fruibilità corretta e
compatibile di queste vallate, altrimenti verrebbe penalizzata la
frequentazione turistica che viene richiesta.
In questa situazione la Regione è intervenuta su richiesta
dell'amministrazione comunale, una richiesta pressante di fronte
alle difficoltà, perché non è facile gestire quella situazione.
Siamo intervenuti nel corso degli anni, a partire dal ?93, su
richiesta specifica, sia potenziando il servizio di trasporto
pubblico, che prima non esisteva in quelle vallate, promuovendo
un'informazione ai turisti e ai frequentanti le vallate, mettendo a
disposizione risorse per meglio organizzare la regolamentazione,
realizzando anche una serie di iniziative collaterali sia di
animazione culturale, sia anche di interventi sulla sentieristica e
su una serie di strutture che servono ai turisti. Quindi pur con le
difficoltà che oggettivamente ci sono, la Regione si è adoperata
per migliorare la situazione e cercare di gestire al meglio un
momento difficile.
Per quanto riguarda l'estate ?97, c'è un'intesa fra
l'Amministrazione regionale, l'APT e il Commissario che regge il
Governo, per confermare la regolamentazione degli anni precedenti
nelle ore pomeridiane, con alcuni elementi di affinamento e di
maggiore flessibilità legati al fatto che verrà compiuto un
monitoraggio accurato dei transiti, in modo da far scattare questa
limitazione solo in presenza di livelli di transito tali da rendere
indispensabile questo tipo di provvedimento.
Per quanto riguarda i servizi di trasporto, ho detto prima che
questi servizi sono stati nel corso degli anni potenziati e anche
quest'anno verrà garantito nel periodo di maggiore frequenza
turistica sia nella Val Veny sia nella Val Ferret corse ogni 30
minuti e in alcune giornate anche una frequenza maggiore.
Per quanto riguarda le tariffe, queste sono state a suo tempo
concordate con l'amministrazione comunale; si possono anche
discutere e rivedere, però la realtà è questa.
È chiaro che si può anche fare di più rispetto al servizio di
trasporto e le proposte che abbiamo fatto come Assessorato
competente in materia di trasporti vanno in quel senso; si sta
programmando un uso più intenso del mezzo pubblico anche con
navette - che non abbiamo mai promesso, ma che abbiamo dichiarato
essere disponibili a far entrare in servizio per percorsi interni -
a condizione che questo si accompagni con un'effettiva
utilizzazione del mezzo pubblico e con provvedimenti che rendano
questo necessario, perché non possiamo far passare pullman ogni
quarto d'ora, se poi dopo non vengono utilizzati.
Pertanto l'obiettivo che ci siamo posti e su cui si sta
ragionando con l'amministrazione comunale e l'APT - e c'è una
intesa di massima per realizzarlo nell'estate ?98, dopo che
quest'anno attraverso una serie di verifiche si saranno
puntualizzati alcuni aspetti - è di introdurre un servizio molto
più intenso, legato però all'applicazione della tariffa d'uso,
perché in questo modo gli oneri provenienti dalla tariffa d'uso
consentiranno di finanziare questo intervento sui trasporti
pubblici, che altrimenti sarebbe troppo oneroso per
l'amministrazione comunale. In questo modo invece, senza un costo,
è possibile realizzarlo.
Per quanto riguarda il discorso della viabilità, c'è stato uno
sforzo grossissimo da parte dell'Amministrazione regionale per
rendere accessibile la Val Veny. Come il Consigliere Viérin saprà,
la strada era stata bloccata completamente dagli avvenimenti
franosi e valanghivi dello scorso inverno, è stata aperta con uno
sforzo notevole e c'è un continuo intervento perché questo
avvenga.
Quindi direi che da parte dell'Amministrazione regionale c'è un
supporto continuo rispetto alle iniziative, c'è un affinamento
progressivo del modo in cui si interviene, e con gli ulteriori
provvedimenti che verranno assunti quest'estate potremo, a partire
dal ?98, andare ad una situazione definitiva perché ormai
l'esperienza si sta consolidando, passando quindi da una fase
sperimentale che può produrre elementi di incertezza ad un regime
continuativo che andrà incontro alle esigenze sia dei frequentanti
le valli che anche degli operatori turistici, con cui si è sempre
in discussione per cercare di trovare le soluzioni migliori.
Presidente Ha chiesto la parola l'Assessore al turismo,
commercio e sport, Agnesod.
Agnesod (UV) Le rôle que la Région va jouer dans le projet qui
concerne la remontée mécanique est sûrement mieux expliqué dans le
projet de loi que la commission avant, et le Conseil après, iront
analyser dans les prochaines semaines.
Il s'agit d'un rôle qui tient compte de l'importance stratégique
que ce type d'investissements revêt à l'intérieur de l'économie
valdôtaine.
Pour ce qui concerne en particulier la téléphérique
Courmayeur-Plan Chécrouit, qui est objet de la question, il y a un
plan de travail déjà avancé, préparé par la société Courmayeur Mont
Blanc Funivie, que - comme j'ai dit dans la réponse précédente - la
société a intention de présenter dans la dernière partie du mois de
juillet à la Région.
Compte tenu des délais d'instruction des dossiers, la prévision
est de mettre en service la téléphérique pour décembre ?98.
Pour la traite Entrèves-Pré de Pascal, fermée pendant l'été
dernière pour le réaménagement de la structure, je peux communiquer
qu'elle sera cette année ouverte à partir du 19 juillet jusqu'au 24
août et pour cet aspect, en tenant compte aussi de la particulière
et difficile situation de cette localité, le choix pour l'ouverture
des services nécessaires pour la saison touristique d'été a été
pris avec la participation et concordé avec la présence des
représentants des opérateurs touristiques de Courmayeur. A cet
égard le 23 avril MM. Mascardi, Truchet et Rota se sont retrouvés
avec la société Mont Blanc Funivie et ont décidé ensemble la
solution meilleure pour l'été de ?97.
Presidente Ha chiesto la parola il Vicepresidente Viérin
Marco.
Viérin M. (Aut) L'Assessore Riccarand ha fatto una analisi
generale piuttosto che rispondere in maniera puntuale alle domande,
ha fatto una panoramica di quello che è stato dal ?93 ad oggi e poi
ha aggiunto che si potrebbe fare di più, che però le scelte vengono
fatte anche con APT e amministrazione comunale.
Noi questo lo sappiamo, però sappiamo anche che in questo
momento c'è un commissario nominato dalla Giunta, che regge le
sorti del Comune di Courmayeur, per cui quest'anno la
responsabilità della Regione è molto più precisa ed è molto più
importante. Ed è anche chiaro, Assessore Riccarand, quando lei si
nasconde dietro l'APT - qui faccio una piccola battuta, anche
polemica - che la responsabilità della Regione è ancora più
importante perché mi risulta che proprio il Presidente dell'APT
abbia preso 36 milioni di parcella per gestire la viabilità del
sito nel progetto Life. Quindi mi sembra che la Regione debba
decidere su tutto quanto, perché abbiamo la Regione, il commissario
nominato dalla Giunta e il Presidente dell'APT che prende una
parcella di 36 milioni...
(... interruzione del Presidente della Giunta, fuori
microfono...)
... d'accordo, accetto questa precisazione però è stato
incaricato il Presidente dell'APT con un compenso di 36 milioni,
per dirimere queste questioni.
Quindi questi tre organi direttamente o indirettamente dipendono
da questo palazzo.
Scendendo nel dettaglio, mi si dice che nel ?97 si attiveranno
corse ogni 30 minuti, però non mi si è detto se i prezzi dei
biglietti saranno gli stessi, non mi si è detto se i mezzi messi a
disposizione dalle società saranno gli stessi, cioè non mi si è
detto niente di niente di quelli che sono stati i problemi
dell'anno passato. E per superare ogni confronto mi si è detto che
sicuramente nel ?98 si metterà il tutto a regime tramite
l'istituzione della tariffa d'uso. E qui pongo un altro punto
interrogativo: cosa vuol dire questo? Che fissiamo dei limiti
massimi di accesso alle valli? Che fissiamo un importo di 10mila,
15mila, 20mila a macchina? Se vogliamo iniziare a discutere di
questo, sarebbe importante farlo ora e non di nuovo a maggio-giugno
del '98. Se si volesse intraprendere questa strada, l'ho già detto
quando abbiamo discusso la legge sulla istituzione delle tariffe
d'uso, non so che immagine uscirà di Courmayeur quando si dirà che
per accedere alle valli bisogna pagare una tariffa rispetto
all'auto, rispetto al passaggio, rispetto a qualsiasi altro
riferimento. Uscirà un'immagine di Courmayeur che si sommerà a
quella, purtroppo, avvenuta e anche mal gestita degli eventi delle
Grandes Jorasses, degli eventi della Brenva, e così via, perché sui
giornali nazionali si dirà che per andare nelle valli di Courmayeur
bisognerà pagare ed i turisti, probabilmente confusi, sceglieranno
altre località.
Con queste mie parole ho voluto far capire ai consiglieri che
l'Assessore non ha voluto dare risposte precise al riguardo, ma ha
preferito essere molto sfumato rinviando tutto al ?98 e non dicendo
neanche precisamente cosa si farà di diverso quest'anno rispetto
all'anno scorso. Sono molto preoccupato di questo comportamento,
perché ritengo che Courmayeur vivrà soprattutto quest'anno, e anche
l'anno prossimo, una situazione turistica molto difficile per tutti
gli eventi che sono successi e che ho anche menzionato nella
presentazione dell'interpellanza. Sono fortemente preoccupato, non
ho neanche le parole per esprimere il mio rammarico per questa
situazione.
In merito all'intervento dell'Assessore Agnesod, sui problemi in
essere degli impianti di arroccamento della Courmayeur-Mont Blanc
che hanno contribuito all'attuale drammatica situazione turistica
di Courmayeur, posso solo prendere atto che verrà presentato un
progetto ed un piano di lavoro per il discorso del Plan Chécrouit,
e che per dicembre le opere verranno fatte. Quindi anche quest'anno
la funivia rimarrà chiusa nel periodo estivo, e mi dispiace.
Apprendo invece con soddisfazione che la funivia di Pré de Pascal
sarà aperta nei due mesi estivi. Non ho capito bene invece la
risposta sui servizi, sulle piscine e su...
(... interruzione dell'Assessore Agnesod, fuori
microfono...)
... concordati, però in maniera precisa non sappiamo oggi se
sono e saranno riaperte tutte e due, o solo una, e in quale
periodo! Anche questo non sapere se saranno aperti gli impianti
oppure no in maniera precisa, non permette agli operatori turistici
di dare delle notizie certe a chi telefona per una settimana o per
due settimane di soggiorno a Courmayeur, a chi volesse sapere se
saranno aperte le funivie per andare a Plan Chécrouit o a Plan de
Pascal o le piscine. In sintesi l'unica cosa che possiamo dire è
che sarà aperta la funivia per Plan de Pascal; sul resto non
vengono date le necessarie risposte agli operatori e sappiamo
benissimo che in una situazione di crisi turistica generale non
poter dare risposte a chi telefona per averne, vuol dire perdere un
gran numero di potenziali turisti.
In conclusione dico che se avevo dei dubbi prima di presentare
l'interpellanza, oggi i miei dubbi sono maggiori. Spero che questi
dubbi non si avverino del tutto e spero che gli operatori
valdostani, soprattutto quelli di Courmayeur, riescano a superare
anche questa stagione, che si presenta molto difficile, confidando
nella stagione ?98 come hanno confidato l'anno scorso nella
stagione ?97, perché purtroppo ogni anno devono confidare sulle
promesse per l'anno successivo. Probabilmente l'anno prossimo,
visto che ci sono le elezioni, qualcosa verrà fatto. Spero
vivamente che questo accada!
