Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.



Oggetto del Consiglio n. 2810 del 6 febbraio 2013 - Resoconto
OGGETTO N. 2810/XIII - Interpellanza: "Situazione delle sedi
dell'Azienda USL prese in locazione".
Président
- La parole à la collègue Fontana.
Fontana (PD)
- Grazie Presidente.
I precedenti interventi attraverso i quali questo gruppo
consiliare chiedeva informazioni rispetto alle eccessive spese
dell'Azienda USL in tema di affitti e di locali da terzi,
segnalavano l'esigenza di razionalizzare tali spese. Preso atto
dagli organi di informazione -
La Stampa
di venerdì 18
gennaio - delle cifre importanti spese ogni anno dall'Azienda
sanitaria per le locazioni di spazi esterni; considerato che tra le
modalità di possibile risparmio per gli anni 2013 e futuri
l'azienda tramite il suo direttore generale parla essenzialmente di
una "rinegoziazione" dei contratti, mentre sarebbe auspicabile una
revisione complessiva delle esigenze per valutare quali servizi
possano essere riaccorpati nelle strutture già di proprietà
aziendale o regionale; ricordato come già a suo tempo questo gruppo
consiliare aveva segnalato la disponibilità di un intero piano -
oltre 1.000 metri quadrati - completamente vuoto presso la sede
dell'ex Maternità, che ben si presterebbe ad ospitare servizi di
tipo socio-sanitario ora dislocati dall'USL sul territorio...
Presidente
- Colleghi, per cortesia...
Fontana (PD)
- ...ritenuto opportuno cercare di capire
meglio quali sono le intenzioni dell'Azienda sanitaria locale e
dell'Amministrazione regionale in tema di gestione del patrimonio e
degli immobili...e valutare l'opportunità di riprendere i lavori di
sistemazione del sottotetto dell'edificio ex Maternità per
destinarlo a servizi socio-sanitari...
Président
- Merci. Pour la réponse, la parole à
l'Assesseur Lanièce Albert.
Lanièce A.
- Grazie Presidente.
Tenuto conto appunto della necessità di contenere e
razionalizzare la spesa nell'ambito sanitario, l'azienda sta
facendo un lavoro per quanto riguarda la riduzione dei costi di
locazione nelle sedi decentrate e quindi, su indicazione appunto
anche dell'Assessorato, ha pianificato per il 2013 un'attività di
rinegoziazione dei contratti di locazione in essere e
parallelamente un'attività di riorganizzazione delle sedi esistenti
di proprietà dell'azienda o gestite in comodato gratuito per conto
dell'Amministrazione regionale. La spesa annuale per canoni ammonta
a circa 1 milione 600 mila euro, Iva inclusa, e, per quanto
riguarda tutti i locali - e le darò adesso una fotocopia
dell'elenco di tutte le sedi, così si vedono in modo preciso quelli
che sono gli aspetti finanziari -, le sedi sono quelle appunto
descritte nella tabella che adesso le darò, dove sono indicate
anche le scadenze previste, oltre all'ubicazione e alla
destinazione, al numero di repertorio, alle metrature e con
l'individuazione dei diversi locatori.
Per quanto riguarda l'ex Maternità, il piano di sottotetto dello
stabile non rientra nella disponibilità dell'Assessorato e neanche
dell'USL, per cui non vi può essere la previsione da parte
dell'azienda di realizzare dei lavori. Si ricorda comunque che gli
spazi attualmente gestiti dall'azienda nello stabile ex Maternità
rappresentano un importante polmone per l'azienda, al fine di poter
spostare nel breve periodo gli ambulatori attualmente ubicati in
strutture in cui sono previsti interventi di adeguamento
strutturale, si cita ad esempio la palazzina in via Guido Rey, che
ricordo è oggetto di ristrutturazione per portare tutti gli
ambulatori, gran parte degli ambulatori dell'azienda per l'attività
intramoenia
. Si precisa tuttavia che nel medio periodo,
tenuto conto della nuova sede del Dipartimento di prevenzione di
Quart e del progetto di realizzazione del presidio unico
ospedaliero regionale per acuti, lo stabile verrà gradatamente
destinato a funzioni diverse da quelle socio-sanitarie. Grazie.
Presidente
- Grazie. Per la replica, la parola alla
collega Fontana.
Fontana (PD)
- Assessore, ritorniamo ancora una volta su
questo argomento. In questa legislatura il nostro gruppo più volte
ha posto tale problema, però non siamo stati ascoltati. Prendo atto
con stupore di quello che ha detto la dottoressa Riccardi su
La
Stampa
:
"ce lo impone il Governo nazionale"
, questo di
razionalizzare le spese...cioè veramente sono stupita, anche perché
abbiamo posto mille volte questi problemi, che la sanità
effettivamente, come diceva il collega Caveri, prende una grossa
fetta del bilancio regionale e sono stupita che un dirigente, che
un direttore non si preoccupi di vedere prima dove si può andare a
risparmiare, che si metta in atto solo quando Roma impone questo.
Sono cinque anni che noi portiamo all'attenzione questo problema,
c'è sempre stato risposto:
"i servizi non vengono tagliati anche
perché li garantiamo"
. Leggo stamattina su
La Stampa
che
c'è il 10 percento di tagli nel 2015, si dice:
"si dovranno
ridurre i servizi al cittadino"
, perché nel 2015 i tagli sono
di 7 milioni in meno, allora noi stiamo... Volevamo far notare a
questo Consiglio che la preoccupazione non è da oggi che noi la
poniamo in questo Consiglio, però sono sempre state interpellanze
lasciate...che lasciavano il tempo che trova. Adesso cerchiamo di
correre ai ripari, io penso che questa delle locazioni sia una
spesa veramente...è un vero salasso per i canoni di locazione,
abbiamo tantissime strutture che si potrebbero recuperare, non ho
capito bene perché non si può ristrutturare il sottotetto, che mi
ha detto essere non di competenza né della Regione, né del Comune,
né dell'USL, comunque mi informerò per vedere...dietro la struttura
c'è anche una grossa casetta, che allora la tenevano come
lavanderia, che si potrebbe ristrutturare anche per un magazzino.
Penso che sul territorio di locali ce ne siano tanti, ma quello che
mi sembra veramente assurdo è che non ci sia la volontà di
affrontare questo problema, siamo dovuti arrivare adesso, con
l'acqua alla gola, perché Roma ce lo impone, per affrontare la
questione della sanità, cioè Assessore...
(interruzione dell'Assessore Albert Lanièce, fuori
microfono)
...no affrontare...la questione delle spese...perché no...lei
fino all'altro ieri cosa ci ha detto:
"garantiamo i
servizi"
, guardi oggi viene smentito, perché nel 2015, se la
situazione rimane questa, si ridurranno i servizi, io allora mi
chiedo cosa stiamo dicendo ai cittadini... Bisognava invece fare
veramente un lavoro, giustamente come diceva il collega, mettersi
lì intorno ad un tavolo e capire dove vuole andare la sanità, le
spese sono troppe, capire che le risorse saranno sempre meno e
cercare di spendere meglio le risorse che abbiamo, non sprecare,
perché se penso a quanto spendiamo d'affitto...mi ricordo anni
addietro, quando ho portato il problema della ludoteca, mi è stato
detto da lei, Assessore, che risparmiamo 20 mila euro, era un
servizio per i bambini, 50 mila, ma ne spendiamo 1 milione 600 mila
euro di affitti e noi ci attacchiamo a 20 mila euro per i bambini,
o del servizio integrato per le donne, che era un servizio che
veramente funzionava bene: è questo che mi fa arrabbiare e poi
buttiamo dalla finestra tutti questi sprechi! Comunque veramente
bisogna fare una riflessione perché così non si può andare avanti,
la gente è stanca di vedere queste cose.
Président -
Point 16 à l'ordre du jour.
