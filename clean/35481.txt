Classificazione
CONSIGLIO REGIONALE
Attività consiliare d'aula



Oggetto del Consiglio n. 1 del 1° luglio 2013 - Resoconto
OBJET N° 1/XIV - Ouverture des travaux de la quatorzième
législature.
Rosset (Président provisoire)
- Bonjour à tous. Bonjour
Messieurs le Député et le Sénateur, Mesdames et Messieurs.
La première séance de la XIV
e
législature est
ouverte. J'en assure la présidence à titre provisoire, en qualité
de doyen d'âge. Monsieur Joël Farcoz, le Conseiller le plus jeune,
prend place à mes côtés pour remplir les fonctions de Secrétaire du
Conseil. Mesdames et Messieurs, Mesdames et Messieurs les
Conseillers, même si ma présence à cette place, dont l'unique
mérite est celui d'avoir la barbe et les cheveux blancs, à la tâche
d'ouvrir les travaux de la XIV
e
Assemblée législative
valdôtaine, ça me fait vivre une profonde émotion. Je veux avant
tout adresser ma pensée respectueuse à la mémoire des précurseurs
et des pères de l'Autonomie valdôtaine pour nous avoir fourni cet
efficace instrument d'autogouvernement.
Questo è un momento importante, ci deve essere da parte di tutti
noi la consapevolezza di essere stati chiamati dalla volontà del
corpo elettorale a svolgere un ruolo nel massimo organo
istituzionale della Regione, ruolo che ci chiede non solo di farci
interpreti delle aspettative e dei bisogni di chi ci ha scelto come
rappresentanti delle proprie istanze, ma anche di contribuire, al
di là dell'appartenenza politica, dicevo, "contribuire" a creare i
presupposti per l'affermazione degli interessi generali della
comunità.
Cari colleghi, specie a chi per la prima volta si trova a sedere
in quest'aula, ricordo la grande responsabilità che ci è stata
affidata dagli elettori valdostani in anni cruciali e difficili per
il benessere morale e materiale della nostra comunità. Spetta a
ciascuno di noi il compito di impegnare le proprie energie a favore
del nostro paese, la Valle d'Aosta, avendo come punto di
riferimento lo Statuto di Autonomia e l'intero Ordinamento
valdostano. Qui si fa politica e amministrazione, un binomio che
pretende un lavoro concreto e onesto a solo favore del popolo
valdostano, popolo valdostano che ci ha dato la propria fiducia;
spetta a noi essere degni di una lunga storia e delle istituzioni
autonomistiche che incarneremo in questa XIV legislatura. Lo
dobbiamo fare nel rispetto dei valori fondanti della nostra
specialità e nel rispetto del sistema parlamentare, così come
disegnato nelle norme statutarie di rango costituzionale.
I cinque anni a venire iniziano in un clima di attesa e di
speranza, in uno scenario economico difficile cui si somma la
necessità di una difesa intelligente delle prerogative derivanti
dal nostro sistema di Autonomia speciale verso lo Stato e verso
l'Unione europea. Sappiamo che periodicamente questa Autonomia
viene posta in discussione, spetta a noi non solo difenderla, ma
anche esserne degni interpreti. Il mio auspicio è che attraverso il
nostro lavoro sia sempre più valorizzata la funzione istituzionale
del Consigliere all'interno di una salutare dialettica politica
nella nostra Assemblea legislativa; da ciò potrà solo trarne
beneficio l'intera comunità. Dunque, cari colleghi, buon lavoro a
tutti, e viva la Valle d'Aosta!
Invito ora il Segretario a procedere all'appello nominale.
Appello nominale
Presidente provvisorio
- Risultano presenti 35 componenti
il Consiglio su 35. La seduta è valida. Prima di procedere dobbiamo
provvedere alla designazione di tre scrutatori, due di maggioranza
e uno di minoranza; seguendo una prassi consolidata, gli scrutatori
sono scelti fra i gruppi con il maggior numero di eletti. Chiedo
pertanto ai gruppi di segnalarmi dei nominativi. Prego, Perron.
Perron (UV)
- Presidente grazie. A nome dell'Union
Valdôtaine e della Stella Alpina, vorrei proporre quali scrutatori,
seguendo la sua richiesta, il collega Follien David e il collega
Borrello Stefano.
Presidente provvisorio
- Grazie. Bertschy...ha la
parola.
Bertschy (UVP)
- Presidente, a nome dell'Union Valdôtaine
Progressiste, proponiamo il nome del Consigliere Alessandro
Nogara.
Presidente provvisorio
- Sono designati scrutatori per
quest'adunanza i Consiglieri Follien, Borrello e Nogara.
Il Consiglio prende atto.
Presidente provvisorio
- Vorrei ora fornire a tutti gli
eletti alcune informazioni relative allo svolgimento di questa
prima seduta, prima seduta che è particolare sia per la ritualità
che la contraddistingue, sia per le esigenze dovute ai tempi
tecnici necessari per la diretta televisiva e per la
videoregistrazione. Per la prenotazione e l'ottenimento della
parola in aula ogni componente, ogni singolo componente il
Consiglio, deve: primo, inserire il proprio badge nella postazione
dalla quale intende parlare e, successivamente, prenotarsi premendo
il pulsante virtuale sul display con la scritta "microfono"; nel
microfono si accende una luce verde, attendere che gli venga
accordata la parola dal Presidente, nel microfono si accende una
luce rossa. Al termine dell'intervento disinserire il proprio badge
dalla postazione utilizzata. Data la particolare disposizione in
aula degli eletti in questa prima parte della giornata, le
votazioni palesi si effettueranno per alzata di mano. Ai vostri
posti trovate una cartellina bianca, "Modulistica", contenente dei
documenti; rivestono carattere di urgenza i documenti contenuti
nella cartellina interna azzurra, e in particolare: la
dichiarazione di appartenenza ai gruppi consiliari e la scheda
personale in cui devono essere indicate tutte le informazioni
relative alla situazione personale di ciascuno. Tali documenti
vanno compilati anche da parte dei Consiglieri rieletti e
consegnati all'Ufficio segreteria, archivio e protocollo in
giornata. Infine, anche se il Regolamento interno prevede cinque
giorni di tempo, invito i gruppi a segnalare al più presto, per
iscritto, alla Presidenza, il nominativo del Capogruppo e del
Vicecapogruppo, perché sarà necessario convocare la Conferenza dei
Capigruppo già nella giornata odierna.
Fatte queste comunicazioni, credo che possiamo passare alla
trattazione dell'ordine del giorno. Ci sono chiarimenti da parte
dei Consiglieri? Prego il Segretario di dar lettura del punto
1.
