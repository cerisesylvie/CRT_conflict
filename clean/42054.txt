Classificazione
EDILIZIA
Edilizia residenziale



Oggetto del Consiglio n. 1009 del 23 ottobre 2019 - Resoconto
OGGETTO N. 1009/XV - Interrogazione: "Disciplina dei criteri
e modalità di assegnazione delle risorse per il concorso a favore
degli enti proprietari di alloggi di edilizia residenziale pubblica
per la copertura della morosità incolpevole".
Distort (Presidente) -
Punto n. 17 dell'ordine del
giorno. La parola all'assessore Borrello.
Borrello (SA) -
Io, collega, la ringrazio perché con
questa iniziativa mi permette anche di illustrare le azioni che
stiamo portando avanti ormai da qualche anno e posso dire... ma con
lei in altre iniziative che aveva prodotto... posso confermare che
è cambiato il registro rispetto a tutta una serie di situazioni. Lo
dico anche in virtù di tutta una serie di polemiche che stanno
emergendo, parlo, per esempio, del valore degli affitti, dei canoni
di locazione, ma qua nello specifico parliamo delle morosità,
morosità che ovviamente derivano da tutta una serie di
comportamenti. Allora mi permetterà con questa mia risposta di
illustrare gli atti propedeutici e lei ha ragione nel dire che c'è
necessità di fare una DGR per quanto riguarda la morosità
incolpevole, DGR che a tutti gli effetti è pronta, ma bisogna
andare a spiegare perché si sta aspettando, perché bisogna capire
bene la situazione in essere. Allora, io dico che è dal 2014 che
l'Amministrazione regionale sta cercando di andare a monitorare il
contesto di morosità rispetto al patrimonio ERP. Lei lo sa
benissimo che dal 2017 abbiamo più facilità, perché c'è
un'omogeneità di gestione, quindi il patrimonio ERP è passato alla
Regione. Per quanto riguarda l'
ante
2017, quindi noi non
possiamo entrare nel merito circa i contratti che erano in custodia
delle Amministrazioni comunali, ma abbiamo aumentato il nostro
livello di azione in maniera incisiva dal 2017, quando con una
delibera di Giunta e successivamente con tutta una serie di piani,
di applicazioni e quindi il piano triennale delle politiche
abitative, il piano della
performance
e anche altri tipi di
situazioni attuative, abbiamo dato un mandato ben specifico - ma
dal 2017 perché avevamo un'omogeneità di gestione del patrimonio -
al nostro Ente strumentale AREV: avviare un'attività
particolarmente dedicata all'aggressione alla morosità, procedendo
con un'azione massiva finalizzata all'individuazione oggettiva
della morosità incolpevole secondo i parametri che saranno
individuati con delibera di Giunta regionale. Siamo partiti per
capire quelli che erano i furbetti o quelli che erano i morosi in
maniera incolpevole e abbiamo capito abbiamo visto delle situazioni
decisamente interessanti, collega Manfrin. Abbiamo visto, per
esempio, che l'ammontare della morosità degli ultimi vent'anni è di
2 milioni di euro e allora lì abbiamo dato l'indirizzo al nostro
ente strumentale dal 2017 di andare a verificare perché ci sono
queste morosità. Abbiamo dato un valore ben preciso e abbiamo
detto: tutti coloro che hanno un valore ISEE superiore a 10.000
euro devono entrare a fare un piano di rientro. Lei lo sa perché ha
fatto un accesso agli atti.
Io quindi ringrazio l'AREV che sta facendo quest'azione e non
potete neanche immaginare quanti cittadini morosi hanno attivato il
piano di rientro. Posso solo dire che il valore di 2 milioni dei
vent'anni, quindi vuol dire circa 100.000 euro all'anno di media...
noi possiamo annunciare che arriviamo a recuperare somme della
morosità, a questo punto quella lì è la morosità colpevole, da
150.000 a 200.000 euro all'anno. Ovviamente questo tipo di azione è
propedeutica, perché abbiamo visto coloro che avevano ISEE elevati
e quindi sono stati obbligati a rientrare, sennò rientravano negli
articoli 42 e 43 per quanto riguarda i procedimenti di decadenza,
ma arriviamo all'ultimo... ci permetterà di definire quello che
dice l'articolato da lei sottolineato: le risorse necessarie
perché, fatto il quadro, definito i morosi colpevoli, riusciamo a
capire qual è il quadro della morosità incolpevole da destinare al
nostro ente strumentale. Tutto questo è stato facilitato dal 2017
perché abbiamo avuto un'omogeneità di gestione del patrimonio e
stiamo intervenendo in maniera massiva, ma veramente sono contento
che me l'ha fatta, so che lei la pensa come me da questo punto di
vista.
È cambiata un'era, non parlerò mai più di morosità incolpevole,
parlerei di morosità colpevole, di coloro che avevano un ISEE
superiore ai 10.000 euro e non pagavano: questo è lo scandalo e
posso dire che per 30 nuclei sono già partite le lettere per la
risoluzione dei contratti, per 30 nuclei. Loro adesso dovranno
giustificarsi, dovranno avere delle motivazioni, se queste
motivazioni non saranno accettate, si procederà con la decadenza,
questa penso sia la fase 1 di una problematica più larga, secondo
me, la seconda puntata sarà il canone di locazione.
Presidente -
Per la replica, la parola al collega
Manfrin.
Manfrin (LEGA VDA) -
Sono io che la ringrazio per i dati
che mi ha fornito, perché effettivamente qui eravamo di fronte a
uno spartiacque. Da sempre ci confrontavamo... io penso che tanti
colleghi siano stati toccati da questo problema, storicamente ci si
confrontava con persone che dicevano: "io non posso pagare
l'affitto, ma non perché non voglio, ma perché non ho i soldi per
farlo e non so a chi dirlo, continuano ad arrivare bollettini da
pagare, ma io se guadagno zero, non so cosa fare". Ricordo, e anche
con una certa emozione, quando nel 2016 la collega Spelgatti e io
facemmo una manifestazione qua sotto al Palazzo insieme anche ad
altri colleghi per chiedere lo
stop
all'immigrazione. Si
avvicinò una persona, vestita anche in maniera abbastanza dimessa,
che aveva 60-65 anni, che mi chiamò dalle colonne, io avevo appena
finito di parlare. Non riusciva a parlare, io ero convinto che
fosse un pochino alterato e invece mi resi conto che stava
piangendo in quel momento. Mi raccontò la sua storia: era arrivato
dal Veneto, aveva fatto una serie di lavori, era un esodato, una
delle tante vittime della legge Fornero e a 63 anni si era trovato
senza un lavoro, con una casa popolare che gli costava per bene che
andasse 50 euro forse al mese. Mi ha detto: "io non ho soldi, non
ho lavoro, non ho un posto, come faccio a pagare anche quei 50 euro
che sono niente ma per me sono tutto?", e continuano ad avvertirmi
che se mi arriva la lettera, se non pago... ho paura che mi buttino
fuori di casa. Evidentemente questo era un problema ed era un
problema che originariamente la legge regionale n. 3/2013 si era
posto e si era posto prescrivendo che ci fosse una delibera di
Giunta che disciplinava la morosità incolpevole, ovvero i livelli
in cui una persona non poteva fare fronte con il proprio reddito
all'affitto che veniva richiesto, però la criticità veniva proprio
da questo: ma possibile che questa legge è del 2013 e dal 2013 ad
oggi, siamo nel 2019, non è mai stata fatta la delibera di Giunta
che stabilisce quali sono i limiti di reddito al di sotto dei quali
non si deve chiedere l'affitto? Questa è una domanda e ovviamente
va fatta a chi questa legge l'ha promossa, che siede a fianco a
lei, e chiaramente è un problema molto grave, perché stabilire che
ci deve essere una delibera di Giunta e poi non farla per sei anni
evidentemente crea dei problemi.
Visto che lei ha tirato fuori la questione delle passività,
allora mi permetto di parlare anche un attimo di questo. Lei
giustamente ci ha detto che ci sono 2 milioni di euro che si sono
accumulati di morosità. Benissimo, ma io non posso che unirmi ai
complimenti del lavoro di AREV che ha cercato... in questo momento
mi conforta che dice che sono partite 30 lettere a coloro che hanno
un reddito, perché la legge n. 3/2013 quella che disciplina le case
popolari ha un problema molto grave, ovvero non è stabilito alcun
limite di reddito per il quale si deve rimanere all'interno della
casa, ovvero se io oggi sono all'interno dei parametri di reddito,
quindi al di sotto di una certa soglia e ottengo l'assegnazione
della casa popolare, se il giorno dopo vinco alla Superenalotto un
miliardo di euro, io continuo a rimanere nella casa popolare. È una
cosa che non ha eguali in tutto il Paese. In tutte le altre Regioni
c'è un limite minimo e un limite massimo di permanenza, qui no e
questo ha portato al fatto che ci siano persone che superano
addirittura ad oggi nelle case popolari 100.000 euro di reddito
annui e continuano a rimanere in queste case e in alcuni casi
questi assommano delle morosità e credo che si possa parlare di
questi 30 casi di cui ha appena parlato l'Assessore. Questa quindi
è tutta l'assurdità della norma che si è previsto, ma perché forse
non si voleva scontentare qualcuno.
Visto che ha evocato anche il problema dell'aumento degli
affitti, mi permetto anche di segnalare una piccola notizia che
sono sicuro potrà interessare, perché effettivamente questo aumento
degli affitti è partito da quando? È partito da settembre 2018 se
non sbaglio ed è un'applicazione del regalo di Natale del 23
dicembre 2016 fatto dall'allora Assessore alle opere pubbliche
Mauro Baccega, che aveva operato un nuovo ricalcolo degli affitti
e, nel fare questo bel regalo alla cittadinanza, aveva detto: "gli
inquilini saranno sicuri di pagare il giusto canone in rapporto
alle loro capacità economiche, mentre saranno applicati canoni di
mercato per gli alloggi occupati da famiglie che, per fortuna loro,
hanno visto cambiare la situazione economica. Per alcuni casi
potrebbe esserci un aumento anche del 150 percento" e questo lo
diceva maniera molto orgogliosa. Ovviamente quindi se ci sono stati
degli aumenti si sa bene chi è il colpevole, ma la cosa più
divertente è stata che questi aumenti, pur essendo stati applicati,
approvati a dicembre 2016, non sono mai stati applicati dal 2016
fino a quando non è entrata in vigore la Giunta Spelgatti, che
finalmente li ha applicati; perché? Non lo so. È stato detto altre
volte: si rinvia per un anno, si fanno delle valutazioni, il caso
ha voluto che queste valutazioni coincidessero con i sei mesi prima
delle elezioni regionali e forse a qualcuno alzare il canone
d'affitto a sei mesi dalle elezioni regionali non è sembrata
un'ottima idea.
