Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3449 del 21 maggio 1992 - Resoconto
OGGETTO N. 3449/IX Approvazione dello schema di convenzione
per l'insediamento ed il finanziamento di attività produttiva in
comune di Pont-Saint-Martin - Società Syntax Processing
S.p.A.
Deliberazione Il Consiglio regionale
delibera
1) di approvare, nel testo allegato, lo schema di convenzione da
stipulare con la società Syntax Processing S.p.A.;
2) di approvare il conferimento di finanziamento previsto dal
punto 2.5.1. dello schema di convenzione allegato, da erogarsi a
decorrere dall'anno 1993, dando atto che i relativi oneri
graveranno sul fondo di dotazione di cui all'articolo 9 della legge
regionale 28 giugno 1982, n. 16 e successive modificazioni ed
integrazioni;
3) di subordinare la stipulazione della convenzione
all'acquisizione delle certificazioni di cui alla legge 19 marzo
1990, n. 55 e successive modificazioni, recante nuove disposizioni
per la prevenzione della delinquenza mafiosa e di altre gravi forme
di manifestazione di pericolosità sociale.
Presidente La parola all'Assessore dell'Industria, Commercio e
Artigianato, Mafrica.
Mafrica (PCI-PDS)
Con la presente convenzione, si va a
provare un'insediamento industriale che, credo, potrà risultare
come uno dei più importanti che si vanno a fare nella nostra
regione.
In effetti il nome Sintax non dice molto, in realtà si tratta
del principale centro di calcolo del gruppo Olivetti.
Il gruppo Olivetti ha costituito, per gestire i centri di
calcolo, collegati in rete in Europa, una società che ha preso il
nome di Syntax, che fa parte del gruppo O.I.S. (Olivetti
Information Service).
Il centro di calcolo di Ivrea è quello che controlla gli altri
due centri di calcolo italiani di Pozzuoli e Milano e controlla
anche i centri di calcolo di Francoforte, Parigi e Bruxelles.
La funzione di questo centro è quella di gestire in primo luogo
l'intero sistema produttivo e commerciale del gruppo Olivetti e di
essere poi messo a disposizione per gestire reti di servizi
informativi di qualunque natura.
Siamo in una fase in cui l'informatica subisce dei processi di
ristrutturazione complessi. Diciamo che l'informatica si può, dal
punto di vista produttivo, come ben noto, suddividere in tre parti:
la parte hardware, costruzione delle macchine; la parte software,
costruzione e elaborazione dei programmi e la parte servizi. Mentre
la parte hardware ha subìto per la diffusione delle tecnologie una
fase di flessione dei prezzi, la parte software continua ad essere
in espansione ed è in fortissima espansione la parte servizi.
Il settore dei servizi rappresenta in Italia il 35 percento
dell'intera spesa per l'informatica ed ha una crescita del 25-30
percento all'anno.
In Europa il fatturato dei servizi informatici ha raggiunto i
70.000 miliardi di lire ed è previsto in Europa il tasso medio di
crescita del 20 percento.
Sono in crescita questi servizi informatici anche in altri paesi
extraeuropei.
Qual'è, diciamo, l'interesse per la nostra regione per
l'insediamento di questa attività? Credo che si possano riassumere
alcuni punti significativi :
Innanzi tutto nella nostra regione, ogni anno, ci sono circa 100
giovani che conseguono un diploma di specializzazione nel settore
dell'informatica, nei giovani dell'Istituto Tecnico Industriale, ai
Ragionieri Programmatori, ai Tecnici delle Industrie Tecniche ed
Elettroniche. C'è poi la scuola speciale per le telecomunicazioni
del politecnico di Torino che ogni anno vede circa una trentina di
iscritti ai corsi triennali post-diploma.
Per questi giovani, che hanno una particolare specializzazione,
l'attività di una società come la Syntax può rappresentare uno
sbocco qualificato.
Secondo punto: avevamo pensato all'area di Pont-Saint-Martin
come ad un'area tecnologicamente avanzata, credo che il principale
centro di calcolo dell'Olivetti sia, nel settore dell'informatica,
l'attività più avanzata possibile.
La terza ragione è legata al raccordo che può essere stabilito
tra questa attività e le società d'informatica valdostane che in
questo periodo hanno dei problemi; credo che un collegamento, una
qualche forma di utilizzazione del personale rispetto alla Syntax,
possa essere previsto.
Credo anche che come valenza positiva, possa essere considerata
la presenza di persone molto qualificate in un campo di attività
che è decisamente in sviluppo e che quindi possano, in quella sede,
rappresentare un punto di aggregazione anche per attività culturali
e scientifiche.
La convenzione dal punto di vista pratico è molto semplice.
Prevede la costruzione da parte della Regione, dei fabbricati, per
9800 mq.; di questi fabbricati, 6800 sono utilizzati per il centro
di calcolo vero e proprio; 2000 vengono utilizzati per il personale
che svolge la parte più qualificata dell'attività stessa e 1000
sono utilizzati per una attività didattico scientifica, punto di
incontri, riunioni.
Oltre al fabbricato, il cui costo presumibile è sui 30 miliardi
di lire, la Regione interviene con un mutuo di 10 miliardi di lire,
rispetto ad un investimento previsto da parte della società di 65
miliardi. È prevista per la formazione professionale una spesa in
cinque anni di 10 miliardi ed è prevista un'occupazione di
personale valdostano di 75 persone, 15 all'anno.
Si tratta di giovani che avendo un diploma, avendo già una
specializzazione, devono essere formati a questa attività
particolare di alto livello e quindi richiedono corsi di formazione
professionale molto avanzati e di lunga durata.
Il completamento, diciamo, con questa attività delle previsioni
di insediamento nell'area di Pont-Saint-Martin, credo, rappresenti
anche un fatto significativo per la zona di Pont-Saint-Martin che
nel giro di un numero di anni, che per i lavoratori sicuramente è
stato lungo, ma dal punto di vista dell'evoluzione industriale è
ragionevole, vedrà sostituita una industria del campo siderurgico,
con una serie di attività molto più ampie e diversificate e in
settori tecnologicamente avanzati.
Presidente
La parola al Consigliere Andrione.
Andrione (UV)
Se l'Assessore volesse dare anche i
parametri dell'occupazione, del terreno degli eventuali addetti,
gliene sarei grato.
Presidente
Ancora la parola all'Assessore
dell'Industria, Commercio e Artigianato, Mafrica.
Mafrica (PCI-PDS)
L'occupazione di personale
valdostano è di 75 persone. Lo stabilimento occupa, diciamo, su tre
piani, 9800 mq. Ci sarà il secondo piano interrato con il cervello
protetto, un piano interrato con servizi rispetto al cervello, e
poi, ci saranno i piani destinati agli uffici.
Presidente
La parola al Consigliere Lanivi.
Lanivi (GM)
Volevo sapere la collocazione fisica di
questo stabilimento nell'area di Pont-Saint-Martin.
Presidente
La parola all'Assessore dell'Industria,
Commercio e Artigianato Mafrica, per un ultimo chiarimento.
Mafrica (PCI-PDS)
L'attuale previsione dell'area è la
seguente: partendo dalla Conner, nella superficie a monte della
stessa dovrebbe venire l'insediamento degli artigiani, sopra c'è la
"Valdostana Resine", a fianco dell'insediamento artigiani dovrebbe
venire la Syntax. Sopra la Converter, che è adiacente alla Conner,
dovrebbe venire il centro servizi di Epinière e l'"Invicta",
quindi, rimane il quel riquadro che è adiacente a quella che viene
riservata agli artigiani.
Presidente
La parola al Consigliere Rollandin.
Rollandin (UV)
Cette convention, même si prévoie un
engagement de dépense, n'a pas été présentée à la deuxième
commission, et par conséquent là il y a une série de problèmes qui
se posent. Je crois que la Syntax, l'Assesseur l'a dit, a une
certaine structure, certaines fonctions dans le domaine qui est
plutôt bouleversé dans ces derniers temps, car le problème de la
gestion de l'informatisation et de toute une série de procédures, à
présent est "
l'asse a Ivrea
" comme centre. Compte tenu que
quand même il y aura encore toute une série d'activités, même si
avec des évolutions. Il y aurait des questions à poser pour ce qui
est de la raison pour laquelle l'Olivetti va déplacer à
Pont-Saint-Martin un centre qui est un peu le point de repère de
toute une série d'activités.
Mois je ne sais pas si est tellement urgent de donner une
réponse, je ne sais pas s'il y a des accords particuliers qui
justifient une procédure d'urgence. Par conséquent on doit
l'analyser aujourd'hui, car à ce propos je ne sais pas si justifier
ou non, mais tout de même il y avait eu quelques prises de
position, même au niveau de la zone d'Ivrea, Scarmagno, et il y
avait là des interprétations un peu différentes de cette
initiative.
Quelqu'un disait qu'on veut transférer en Vallée d'Aoste un
secteur sans qu'il y ait des raisons valables, des raisons du point
de vue de l'organisation, car ce centre ou bien s'insère dans la
série d'initiatives Olivetti, autrement n'a pas de sens.
Compte tenu que la Conner n'est plus Olivetti, à
Pont-Saint-Martin se pose le problème de la gestion de certains
services, je crois que d'autre parts il y a un thème analogue, le
problème de la gestion des réseaux d'informatisation, des réseaux
coordonnés pour ce qui est de la Cogne. Il y a la question d'un
problème analogue pour ce qui pourrait passer avec la Pépinière, il
y aurait une série de problèmes à analyser.
Je pose la question à l'Assesseur, si juge indispensable qu'on
la discute aujourd'hui ou bien peut être déplacée. S'il y a des
arguments particuliers on la discute, autrement j'aurai préféré
faire ce débat dans une Commission en demandant de pouvoir
l'examiner, compte tenu que l'engagement est de douze, dix
milliards de lires, pour ce qui est de la construction de
l'emprunt. Après il y a quand même la contruction et c'est plutôt
engageant pour l'administration régionale.
"
La regione s'impegna a mettere a disposizione un immobile
della superficie di 9800 mq. completo degli impianti secondo le
specifiche concordate
"; je veux seulement rappeler que pour
d'autres installations on avait au moins mis un barème, c'est à
dire qu'on ne pouvait pas dépasser un certain limite de dépense.
Ici il n'y a pas des limites, je ne sais pas s'il y a une raison
particulière. À combien de milliards va se chiffrer cette
intervention de nouveau établissement d'à peu prés 10.000 mq?
Alors il y a une série de questions, je pose le problème si peut
être renvoyé ou non; si peut être accepté notamment une série de
questions, je les poserai en commission.
Président
Pour répondre à la question, sur le fait que
le problème n'a pas été renvoyé à la deuxième Commission, je vous
lie l'article 27 du règlement au deuxième alinéa: La Commission des
Affaires générales est saisie de tous les projets de loi qui
comportent des recettes ou des dépenses; elle exprime son avis sur
la compatibilité de poser avec les budgets annuels et cetera de la
Région.
Ce n'est pas un projet de loi, c'est un acte du Gouvernement qui
pas nécessairement doit être soumis à la deuxième Commission; pour
le restant je pense que l'Assesseur peut donner des réponses.
La parole all'Assesseur de l'Industrie, Commerce et Artisanat,
Mafrica.
Mafrica (PCI-PDS)
Esiste una certa urgenza per questo
motivo: per le necessità della società, più che per le
nostre.
Allora perché c'è questa relativa urgenza. In realtà la
convenzione era pronta prima che l'Olivetti avesse le sue grosse
questioni di ristrutturazione a livello nazionale, e su richiesta
della società è stata tenuta in sospeso perché prima si potessero
risolvere in qualche modo le vicende nazionali dell'Olivetti.
L'urgenza però rimane perché il centro di calcolo ha bisogno, dal
punto di vista tecnologico, di essere rifatto perché ha più di
trent'anni.
Esiste questa necessità per problemi di aggiornamento degli
impianti, di ristrutturare il centro di calcolo. Il motivo per cui
hanno scelto la Valle d'Aosta è duplice: da una parte perché
intendono sviluppare sempre più la parte di servizi, non soltanto
interni. Ritengono che spostarsi dalla culla materna e dislocandosi
anche all'esterno, sia più facile per loro, come società autonoma
che ha un fatturato proprio superiore ai 100 miliardi, riuscire a
presentarsi come una società operativa nel mercato dell'Outsurcing,
vale a dire dell'acquisizione della gestione di sistemi
informativi, molto complessi, di grandi reti, non di una azienda o
di una sola amministrazione e in questo senso hanno già fatto dei
passi in avanti.
Il secondo motivo è che ritengono la zona di Pont-Saint-Martin
vicina a Ivrea, soli 17 Km., come non difficile da raggiungere per
il personale. Fino a che non sarà tutto sostituito da personale
valdostano, sarà in gran parte personale attualmente alle
dipendenze dell'azienda.
E poi le zone di Pont-Saint-Martin e Aosta vengono ritenute più
sicure rispetto a problemi di sicurezza generale, perché l'area può
essere facilmente controllata e perché rifacendo lo stabilimento
nuovo, possono essere messi in opera sistemi di allarme, di
controllo di duplicazione moderni, che garantiscono molto meglio la
funzionalità di quel centro.
C'è da aggiungere probabilmente, la cosa ovvia, che l'intervento
regionale della costruzione del centro non è indifferente nelle
valutazioni economiche della convenzione e che i rapporti positivi
stabiliti dalla Regione, hanno fatto privilegiare questo tipo
d'intesa a livello interregionale. Non ci sono state, per quello
che mi risulta, grosse preclusioni a questo tipo di spostamento,
proprio perché ha queste logiche aziendali.
Presidente
Ha chiesto la parola il Consigliere
Rollandin.
Rollandin (UV)
Je remercie l'Assesseur pour les
précisions qui nous a donné. J'estime important d'avoir compris
quel est le sens de cette intervention et les raisons de l'urgence.
Je crois que si on pourrait l'examiner, même si je dois avouer que
le Président du Conseil a raison sur le principe, je voulais
seulement justifier le fait que je n'ai plus posé certaines
questions et j'ai du les poser dans cette salle.
J'estime que peut-être on pouvait un peu mieux approfondir
certains thèmes surtout au niveau des rapports avec l'
Olivetti
Ivrea
, pour savoir quelles sont les idées pour ce qui est du
développement futur. Tout de même j'espère que l'Assesseur a eut la
possibilité de voir un peut mieux ces différentes questions que
j'ai voulu soulever. Dans ce sens je crois que l'importance c'est
d'avoir la possibilité, petit à petit, d'augmenter quand même la
disponibilité de places de travail.
Dans ce sens on est d'accord de soutenir cette initiative.
Presidente
La parola al Consigliere Riccarand.
Riccarand (VA)
Non ho avuto risposta rispetto a una
domanda che è stata posta e che mi sembra importante ed è sui costi
che si prevedono di sostenere come amministrazione regionale, per
la realizzazione di questo stabilimento e il motivo per il quale
non è stata proposta una quota massima a carico
dell'amministrazione regionale, lasciando del tutto indeterminata
la cifra che verrà a costare alla Pubblica Amministrazione nella
realizzazione dello stabilimento.
Presidente
La parola all'Assessore dell'Industria,
Commercio e Artigianato, Mafrica.
Mafrica (PCI-PDS)
Il costo dell'opera è analogo a
quello che abbiamo dovuto affrontare per la Conner e che dovremo
affrontare per la Converter; intorno ai 30 miliardi di lire. Non è
stata inserita una cifra precisa, perché attendiamo di avere le
specifiche più esatte di questo intervento, cioè una valutazione
dell'ordine di grandezza che è di questo tipo.
Presidente
Passiamo alla votazione dell'oggetto n.
3449/IX.
Convenzione per l'insediamento di attività produttiva e di
servizi in Comune di Pont-Saint-Martin
tra
la Regione Autonoma Valle D'Aosta, codice fiscale 80002270074,
in persona del Presidente della Giunta regionale in esecuzione
della deliberazione del Consiglio regionale n.ro , in data ,
controllata dalla Commissione di Coordinamento il con il n.ro
e
la Società Syntax Processing S.p.A., codice fiscale
050074730010, con sede in Ivrea, via Jervis 77, capitale sociale
lire 3.800 milioni i.v., rappresentata dal sig. in qualità di a
questo atto autorizzato da
premesso che:
- la società Syntax Processing S.p.A., in seguito denominata
Società, è interessata a trasferire in Valle d'Aosta, la propria
attività di progettazione, realizzazione e gestione di sistemi
informativi;
- la regione Valle d'Aosta, in seguito denominata Regione, è
interessata al predetto inserimento al fine di mantenere
l'occupazione e favorire il processo di innovazione dei sistemi
informativi nel proprio territorio;
si conviene quanto segue
1. - La società si impegna a:
1.1 trasferire e mantenere nella regione Valle d'Aosta, per
tutta la durata del comodato e della locazione degli immobili di
cui al paragrafo 2., la sede sociale, legale e fiscale, nonché
l'attività produttiva. L'attività produttiva avrà inizio entro tre
mesi dalla consegna degli immobili sopracitati, che verrà
effettuata previa redazione di apposito verbale, a cura del
servizio Demanio e Patrimonio dell'Assessorato delle Finanze della
Regione;
1.2 garantire l'occupazione complessiva di 75 unità residenti in
Valle d'Aosta, entro cinque anni dalla stipulazione della presente
convenzione, assumendo 15 unità l'anno.
Qualora le esigenze di nuovi addestti superassero le 15 unità
all'anno, dette unità dovranno essere reperite comunque in loco,
sempre che le caratteristiche professionali lo consentano;
1.3 non distogliere, per il periodo di dieci anni decorrenti
dall'inizio dell'attività, da altre imprese operanti in Valle
d'Aosta, personale specializzato, fatti salvi eventuali accordi
interaziendali;
1.4 curare la formazione del personale mediante corsi teorici ed
esercitazioni pratiche, da concordare preventivamente con la
Regione, anche eventualmente con affiancamento sui posti di
lavoro;
1.5 effettuare investimenti in beni strumentali ammortizzabili
per un importo previsto in lire 65.000 milioni, nel quinquennio
successivo all'inizio dell'attività in Valle d'Aosta, con un minimo
nel primo triennio di annue lire 10.000 milioni;
1.6 comunicare all'Assessorato dell'industria, del commercio e
dell'artigianato, entro 10 giorni dall'assunzione, dimissione o
licenziamento di dipendenti, il nominativo degli stessi e, alla
fine di ogni esercizio, inviare una relazione concernente lo stato
dell'occupazione, degli investimenti, nonché la situazione
economica e finanziaria della società;
1.7 adempiere agli obblighi previsti dalla normativa vigente
riguardo alla difesa della salute dei lavoratori, allo smaltimento
dei rifiuti, alla qualità degli scarichi industriali e delle
emissioni atmosferiche ed, in generale, evitare qualsiasi attività
inquinante;
1.8 fornire tempestivamente all'Assessorato regionale dei Lavori
Pubblici la documentazione tecnica necessaria per l'ottenimento
delle autorizzazioni previste dalla normativa vigente per la
costituzione di stabilimenti industriali e relativi impianti fissi,
con particolare riferimento alle materie elencate nel punto
1.7;
1.9 rivolgersi per tutte le necessità di produzione beni o
prestazioni di servizi, a parità di prezzo e condizioni, ad aziende
operanti nella regione Valle d'Aosta, fermi i vincoli che derivano
alla Società dell'appartenenza al gruppo Olivetti;
1.10 effettuare preferibilmente nella Regione Valle d'Aosta le
operazioni di sdoganamento delle merci;
1.11 mettere a disposizione della Regione o della FINAOSTA
S.p.A. ogni qualvolta esse lo richiedano, il libro dei soci ed a
comunicare tempestivamente le variazioni che possono avvenire, sia
nella proprietà del capitale sociale, sia nella composizione degli
organi societari;
1.12 assicurare gli immobili per tutta la durata del comodato di
cui al successivo paragrafo 2, previa intesa con la Regione per
modalità e valori, nonché provvedere a tutte le coperture
assicurative necessarie alla gestione dell'attività;
2 - La Regione si impegna a:
2.1 mettere a disposizione della Società un immobile da
realizzarsi in Comune di Pont-Saint-Martin, della superficie totale
di circa 9.800 mq., completo degli impianti fissi ed idoneo allo
svolgimento dell'attività secondo le specifiche concordate;
2.2 concedere tale immobile alla Società, in comodato per la
durata di cinque anni decorrenti dalla data di consegna dello
stesso e, comunque, dall'inizio dell'attività;
2.3 concedere, alla scadenza del periodo di comodato, l'immobile
in locazione per la durata di quindici anni, ad un canone pari al
3,5 percento del valore di mercato del fabbricato determinato da
apposita perizia redatta da una terna di periti, di cui due
nominati dalle parti ed il terzo dai primi due o, in mancanza di
accordo, dal Presidente del Tribunale di Aosta;
2.3.1 il canone di locazione è soggetto ad aggiornamento annuale
a decorrere dall'inizio della locazione nella misura del 75
percento della variazione dell'indice dei prezzi al consumo per le
famiglie di operai e gli impiegati verificatesi nell'anno
precedente ed accertata dall'ISTAT ai sensi dell'articolo 81 della
legge 27 luglio 1978, n. 392, e successive modificazioni;
2.4 consentire alla Società, prima della scadenza del periodo di
comodato, di acquistare, compatibilmente con i programmi di
politica industriale riguardanti l'area ex ILSSA- VIOLA, gli
immobili al prezzo pari al valore di mercato, stabilito da una
terna di periti composta con le modalità indicate al punto
2.3.;
2.5 effettuare il seguente intervento di finanziamento a favore
della Società, ai sensi dell'articolo 5 della legge regionale 28
giugno 1982, n. 16 e successive modificazioni:
2.5.1 locazione finanziaria e/o mutuo fino ad un ammontare di
lire 10.000 milioni, per la durata massima di tre anni, per
l'utilizzo o per l'acquisto di beni strumentali nuovi. Nel caso che
i beni vengano acquistati direttamente da imprese del gruppo
Olivetti, il relativo valore sarà determinato sulla base di
apposita perizia;
2.5.2 il finanziamento sarà concesso, al tasso di interesse
determinato ai sensi dell'articolo 11 della convenzione stipulata
tra la regione e la FINAOSTA S.p.A. in data 20 giugno 1984,
repertorio n. 6758 e successive modificazioni ed il suo
perfezionamento è subordinato alla prestazione di garanzia
fideiussoria bancaria da parte della Società.
2.6 prendere in carico, relativamente la personale residente in
Valle d'Aosta, per un importo massimo di lire 2.000 milioni annui,
per la durata di cinque anni, decorrenti dalla stipulazione della
presente convenzione, l'ottanta per cento delle spese di formazione
del personale. La liquidazione avrà scadenza trimestrale con il
pagamento di un anticipo del 50 percento all'inizio del trimestre e
conguaglio su presentazione del consuntivo spesa al termine di
ciascun trimestre.
3. - Le spese per la manutenzione ordinaria e straordinaria
degli immobili e dei relativi impianti fissi sono a carico della
Società conduttrice, eccettuate quelle dipendenti da difetti di
costruzione oggettivamente riscontrati e la manutenzione
straordinaria delle strutture murarie e di copertura dei
fabbricati.
4. - La Regione avrà la facoltà di effettuare sugli immobili i
controlli che riterrà opportuni per verificarne lo stato di
conservazione e la destinazione.
Per ogni altra condizione si fa riferimento ad appositi
contratti di comodato e locazione che saranno stipulati dalle
parti.
5. - Le spese contrattuali e di registrazione sono a carico
della Società.
Esito della votazione:
Presenti, votanti e favorevoli: 31
Il Consiglio approva.
