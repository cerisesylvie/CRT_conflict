Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 230 del 29 luglio 1972 - Resoconto
OGGETTO N. 230/72 - Esame del disegno di legge regionale
concernente norme ed interventi nel settore dell'agricoltura per la
conservazione del paesaggio agricolo montano e per la protezione
della natura. (Ritiro di mozione)
Manganoni
(P.C.I.) -
Dunque, io naturalmente non
conosco neanche questa legge; comunque, io non entro nel merito
della legge, non conoscendola, per me è urgente che questa legge
vada avanti.
Ora qui, ma io non conosco la legge nei particolari, conosco la
sostanza della legge, perché la sostanza di questa legge - e mi si
corregga se vado errato - la legge prevede la concessione di un
contributo, di un sussidio, chiamiamolo come vogliamo, agli
allevatori di bestiame della Valle d'Aosta, ed è una conseguenza
della mozione che noi Gruppo comunista abbiamo presentato alcuni
mesi fa in Consiglio regionale e che la Giunta ha risposto: non
solo noi accettiamo quella mozione ma informiamo il Consiglio che
un progetto di legge è già in elaborazione perché la Giunta sta
esaminando; al che noi abbiamo risposto: ci felicitiamo con la
Giunta che sta già preparando il progetto di legge.
Quindi, come dettagli della legge no, ma come sostanza era
quella contenuta nella nostra mozione io penso, no? Che la Giunta
ha detto noi abbiamo già in allestimento la legge; però, per
accelerare e non prolungare la discussione, questa mattina si è
discusso di questo problema e c'è stata la discussione tra il
Consigliere Bordon e l'Assessore Maquignaz, cioè si è detto, dice
Bordon: noi Consiglio veniamo tagliati fuori, perché questa legge
che dovrebbe, si riferiva a un'altra legge questa mattina, quella
sui frutteti mi pare, il Consiglio non è a conoscenza. Quando
arriva la legge dal MEC, dice l'Assessore, possiamo discutere, ecc.
È vero, però se noi la modifichiamo sostanzialmente quella legge
decade perché deve andare di nuovo al MEC, quindi non ne usciremo
più. Allora, qual è la proposta che io farei? La proposta che farei
è questa: quando una legge sull'agricoltura o su altri aspetti deve
passare al MEC, l'Assessore la porti in Consiglio non per
l'approvazione, perché diceva bene, stamattina, al MEC devono
pervenire i progetti di legge e non le leggi, allora portandola a
conoscenza del Consiglio, il Consiglio potrà anche dare i suoi
suggerimenti; ma non approvandola in Consiglio quello rimane un
progetto di legge, però il Consiglio non viene scavalcato ed è a
conoscenza che questo progetto di legge è stato trasmesso al MEC.
Quindi, la proposta che io farei per evitare tute le polemiche,
ecc., sarebbe questa: che, come ho detto prima, le proposte di
legge che vanno al MEC passino in Commissione, vengano portate per
conoscenza al Consiglio e approvate, no, in modo che rimangano
sempre progetti di legge, e in seguito vanno al MEC. Al loro
ritorno il Consiglio li approverà definitivamente.
Se questa proposta regge va beh, anche questa mozione
cesserebbe, verrebbe ritirata.
Siggia
(P.C.I.) -
Risponde l'Assessore
Maquignaz.
Maquignaz
(D.P.) -
Ho già precisato stamattina
che, secondo la prassi stabilita dalle disposizioni del Trattato di
Roma, noi dobbiamo seguire quella via. Dobbiamo inviare dei
progetti di legge, cioè la preventiva approvazione per sapere se il
provvedimento che intendiamo adottare non contrasta, oppure va bene
secondo le direttive comunitarie.
Però, come ripeto, se noi lo abbiamo mandato subito a Bruxelles
dopo che è stato approvato dalla Giunta è per guadagnare tempo, in
quanto che a Bruxelles i provvedimenti non vengono esaminati subito
e, quindi, abbiamo ritenuto di inviarlo immediatamente al Ministero
affari esteri perché faccia la sua trafila e giunga a Bruxelles.
Posso dire che, in questo momento, il provvedimento non è stato
esaminato ancora dalla Comunità economica europea, però è già
pervenuto a Bruxelles. Non ho nulla in contrario di accettare la
proposta che faceva il Consigliere Manganoni. Già stamattina glielo
dicevo, quindi il Consiglio verrebbe a esaminare il provvedimento
che noi intendiamo inviare a Bruxelles: però naturalmente non lo
approva, fa le sue osservazioni. Ci serve come indirizzo per
eventualmente modificarlo e noi dopo lo mandiamo. Quindi, su questa
via da seguire io sono perfettamente d'accordo.
Per il provvedimento in discussione, visto che noi lo abbiamo
già trasmesso, appena la Commissione dell'agricoltura lo avrà
esaminato, noi lo porteremo in Consiglio perché sen e faccia questa
presa d'atto; se ci saranno delle modificazioni noi provvederemo a
inviare subito a Bruxelles anche le modificazioni proposte dal
Consiglio, quindi come testo definitivo. Penso che possiamo così
venire incontro al rispetto delle norme comunitarie e nello stesso
tempo, non scavalcare il Consiglio regionale. Quindi, accetto la
proposta.
Siggia
(P.C.I.) -
I presentatori della mozione la
vogliono votare? Va bene la risposta data dall'Assessore? La
raccomandazione è accolta?
Manganoni
(P.C.I.) -
Dunque, questa, come la
precedente non ha più valore nel senso che il Regolamento è stato
modificato, no, entro i tre mesi dal primo. Qui sarebbe sorta la
discussione su Bruxelles che abbiamo approvato in via di intesa,
che per me è accettabile, e pertanto possiamo ritirare anche
questa.
Siggia
(P.C.I.) -
Esaurito l'ordine del giorno il
Consiglio è chiuso. Auguro buone ferie a tutti, arrivederci a
ottobre.
---
La seduta è tolta alle ore 18,55.
