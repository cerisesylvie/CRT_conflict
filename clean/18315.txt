Classificazione
SANITÀ VETERINARIA E ZOOTECNIA
Zootecnia


Resoconto integrale del dibattito dell'aula
Oggetto del Consiglio n. 1408 del 21 giugno 2000 - Resoconto
OGGETTO N. 1408/XI Eventuale privatizzazione della "Centrale
Laitière". (Interpellanza)
Interpellanza Considerate le dichiarazioni fatte
dall’Assessore all’Agricoltura in
merito ad una precedente interrogazione sulla situazione economica
e finanziaria della Centrale del latte;
Preso atto del perdurare di una oggettiva situazione di crisi
dei punti di pareggio necessari illustrati
dall’Assessore stesso;
Appresa la crescente difficoltà finanziaria nonostante
l’illustrazione di relativi modici incrementi di
fatturato non coerenti con lo sviluppo dei costi e dei punti di
pareggio necessari;
i sottoscritti Consiglieri regionali
Interpellano
l’Assessore competente per conoscere:
se nei piani dell’Amministrazione si prevede di
privatizzare la Centrale del latte così come già avvenuto in altre
regioni.
F.to: Lattanzi - Frassy
Président
La parole au Conseiller Lattanzi.
Lattanzi (FI)
In merito ad un'interpellanza presentata con
il Consigliere Lanièce riguardo alla Centrale del Latte avevamo
avuto dall'Assessore tutta una serie di elementi, di dati e anche
di prospettive, che sostanzialmente ci confermavano quelle che
erano state alcune impressioni che ormai erano consolidate, cioè
quelle di un perdurare, pur in presenza di un aumento del
fatturato, di una situazione di una certa difficoltà nel
funzionamento, nell'operatività e soprattutto nell'equilibrio
finanziario della Centrale stessa, che probabilmente alla chiusura
di questo semestre presenterà ancora dei conti in rosso e
altrettanto farà, immaginiamo, per quanto possa essere buono
l'incremento del fatturato, un bilancio in rosso anche alla fine di
quest'anno.
Bilanci che ricordiamo sono poi di norma ripianati
dall'Amministrazione regionale; l'ultima volta furono circa 3 i
miliardi che la Regione dovette inserire nelle casse della Centrale
del Latte di Gressan.
Alla luce di quelle considerazioni, che parlavano di punti di
pareggio che si potevano identificare per una sufficienza di
funzionamento della Centrale intorno ai 13-14 miliardi di
fatturato, in presenza di un fatturato di 7-8 miliardi, proprio
alla luce di quei punti di pareggio che finalmente anche dalla
direzione della Centrale del Latte venivano individuati come punti
di pareggio che avevamo anticipato l'anno scorso, se lei si
ricorda, Assessore, come quelli che noi consideravamo i punti di
pareggio prevedibili; preso atto che anche la direzione della
Centrale del Latte prende atto che quelli sono i punti di pareggio;
preso atto anche del perdurare di questa oggettiva situazione di
difficoltà e di crisi, ci siamo chiesti se nelle intenzioni
politiche dell'Assessorato non ci potesse essere la prospettiva di
cominciare a valutare con serietà e concretezza un eventuale
processo di privatizzazione di questa azienda.
Faccio una premessa, che ritengo importante nel momento in cui
vado a illustrare l'interpellanza. Siamo consapevoli, come
Valdostani, che la Centrale del Latte può e deve diventare uno
snodo importante della produzione del latte, che sappiamo ha tutta
una serie di requisiti qualitativi che inducono chi acquista questo
latte a doversi assumere l'onere finanziario di una qualità
maggiore del prodotto e quindi di un onere maggiore finanziario, ed
è evidente che sia questa amministrazione gestionale, sia chiunque
anche privato dovesse mai un giorno gestire quella Centrale del
Latte, non potrebbe che orientarsi a un mercato di altissima
qualità, proprio per la qualità che noi vediamo come fattore e
valore importante nel commercio, e quindi verso delle "nicchie di
mercato".
È evidente che se la nicchia di mercato viene ricercata con il
sistema commerciale che oggi abbiamo denunciato come insufficiente,
la nicchia si trasforma in un buco rosso.
Invece riteniamo che, proprio per la peculiarità del prodotto
base, il latte valdostano, prodotto con certi criteri che sono
funzionali alla produzione della fontina e di tutti i prodotti
tipici della Valle d'Aosta, questa particolarità e questo valore
devono trovare nella Centrale del Latte la trasformazione in
prodotti di altissima qualità e non nicchia di mercato rispetto
alla pochezza del fatturato, ma nicchia di mercato rispetto al
mercato globale, che però deve essere di ampio respiro.
Fatta questa premessa doverosa, consapevoli dell'importanza del
ruolo che gioca la Centrale, ci chiediamo se a questo punto non
sarebbe opportuno prendere contatti in maniera più seria e concreta
con aziende che, operando nel grande mercato, abbiano interesse,
come sta avvenendo in grandi aziende - cito la Centrale del Latte
di Milano che con fatturati di circa 200 miliardi e utili per circa
20 miliardi è sotto le attenzioni di grandi gruppi come "Granarolo"
o come "Yomo" - ad andare a sviluppare prodotti di altissima
qualità e di nicchia.
Un caso per tutti è "Raggio di Sole", che fa solo prodotti
caseari e lattieri di alta qualità perché biologici e quindi puri
sotto l'aspetto della qualità.
Ci chiediamo se non sia ormai una considerazione da fare in
maniera concreta, quella di cercare dei partner o addirittura
qualcuno che possa assumersi la gestione, visto l'occasione in
ambito valdostano di un sito industriale che è fra i più
all'avanguardia in Europa per la sua qualità e la sua
efficienza.
Chiedo all'Assessore se in questo senso ci può dare qualche
lume.
Président
La parole à l'Assesseur à l'agriculture et aux
ressources naturelles, Perrin.
Perrin (UV)
Ma réponse sera lapidaire, car l'Assessorat
conformément aux indications du Gouvernement régional, a donné
mandat à Finaosta d'analyser la situation économique et de gestion
de la Centrale Laitière d'Aoste.
Le rapport vient de nous être consigné et face à la situation
délicate dans laquelle la Centrale se trouve, afin surtout d'en
garantir l'activité, soit pour ce qui concerne le ramassage et
l'écoulement du lait, mais aussi justement pour ce qui concerne le
maintien de la production et la vente des produits de qualité de la
Centrale, nous avons invité dans cette phase Finaosta à rechercher
des partenaires pour atteindre une éventuelle privatisation. Tout
cela bien sûr dans le respect des lignes programmatiques que nous
nous sommes données, concernant le secteur laitier dans son
ensemble, et que le Gouvernement entre autres a approuvées. Ce sont
des lignes qui vont dans la direction de valoriser toute la filière
lait et qui ont été souscrites par tous les acteurs de la
filière.
Donc c'est dans ce sens que nous allons procéder à évaluer
l'éventuelle opportunité de trouver un partenaire pour la gestion
de la Centrale Laitière.
Président
La parole au Conseiller Lattanzi.
Lattanzi (FI)
È stato breve, conciso e anche molto chiaro.
Mi scusi, Assessore, quando è stato dato mandato a Finaosta di
cercare i partner?
(interruzione dell'Assessore Perrin, fuori microfono)
? ah, in questi giorni. Dicevo, è stato molto chiaro e preciso e
questo non può che farci piacere se l'indirizzo è quello di cercare
dei partner che nelle linee programmatiche della maggioranza
possano essere interessati ad assumersi, secondo noi, l'opportunità
della gestione della Centrale del Latte.
Vorrei fare solo due riflessioni. In questi giorni abbiamo
assistito a tutta una serie di incontri di economia in Valle
d'Aosta, l'ultimo citato scherzosamente dal Consigliere
Marguerettaz stamani e riferito al vicepresidente del CNEL, che in
questi giorni diceva in maniera molto chiara che la nostra Regione
soffre di un assistenzialismo in economia che è devastante prima di
tutto per noi stessi. Assistenzialismo che, se in certi periodi
della nostra storia poteva essere giustificato, oggi diventa una
palla al piede che non permette all'economia valdostana di poter
pensare di avere delle prospettive di sviluppo e di benessere per
noi stessi, perché di questo stiamo parlando, di come garantirci il
futuro benessere.
In questa ottica credo che sia assolutamente condivisibile lo
sforzo che la Giunta fa di tutelare un'agricoltura difficile, e non
c'è dubbio che si debba partire da questo presupposto, perché
l'agricoltura di montagna non è come l'agricoltura di pianura e
pertanto necessita non tanto di assistenza, ma di vero e proprio
sostegno; viceversa, non esisterebbe, nel senso che se non
esistesse l'agricoltura di montagna, non esisterebbe di conseguenza
la montagna perché sarebbe l'abbandono totale. E sui grandi
principi credo che siamo d'accordo.
Il problema è che se non usciamo da delle linee programmatiche e
politiche di esclusivo assistenzialismo, diventa difficile pensare
che la nostra agricoltura possa anche decollare. Credo che la
politica dell'agricoltura non possa limitarsi solo al sostegno, ma
debba mirare al sostegno allo sviluppo, che è cosa molto diversa.
Su questo ritengo che si debba aprire un confronto cogliendo
l'occasione della privatizzazione del sito industriale che
trasforma il prodotto base, che evidentemente ha una sua
peculiarità, un confronto sereno, ma anche attento con gli stessi
allevatori.
Dobbiamo chiederci insieme agli allevatori quale deve essere il
futuro nostro. Può anche essere quello di mantenere un sostegno che
è giustificato sotto l'aspetto di principio, ma se questo poi ci
porta alla fame, forse è il caso che facciamo delle
riflessioni.
Ribadisco che secondo noi la Centrale del Latte deve orientarsi
anche nella sua gestione privatistica a una nicchia di mercato,
quindi di altissima qualità perché ha tutti i presupposti per fare
un'operazione di questo tipo, però c'è dall'altra parte la
consapevolezza che così come in questo caso si parla della Centrale
del Latte, si parla del latte, del prodotto dell'agricoltura e
quindi del sostegno che all'agricoltura e agli agricoltori viene
dato per rimanere in un certo ambito l'agricoltura, lo stesso
ragionamento vale per molte altre aziende.
Dobbiamo fare uno sforzo e ci vuole coraggio; lei ha tre anni
ancora di tempo, mi auguro che questo coraggio ce l'abbia, il
coraggio di affrontare da gestore delle politiche, della Giunta
evidentemente, ma soprattutto sue, mettendosi di fronte agli
agricoltori, di affrontare questo problema, perché l'alternativa è:
o continuiamo a sperare che qualcuno ci assista e moriremo
probabilmente di fame, oppure troviamo delle soluzioni diverse,
magari dei compromessi, magari meno vantaggiosi nel breve, ma con
l'opportunità di stare sul mercato nel medio e lungo termine e
probabilmente di mantenere bene o male un benessere che
nell'agricoltura è conquistato con estremo sacrificio. La vita di
un agricoltore credo infatti sia paragonabile in Valle d'Aosta a
pochissime altre attività sotto l'aspetto del sacrificio
personale.
In questa ottica sono contento che l'Assessore abbia colto anche
lui dall'ultima interpellanza l'esigenza di cominciare a guardarsi
intorno, di mettere fuori la testa e di cominciare ad affrontare,
prendendo "il toro per le corna", mi scusi la similitudine con
l'agricoltura, si potrebbe dire meglio: "la vacca per le corna",
affrontare in una maniera veramente importante la soluzione della
privatizzazione o comunque della migliore gestione della Centrale
del Latte, perché tutto il settore che fa capo a quell'azienda
potrebbe averne un beneficio finanziario ed economico.
