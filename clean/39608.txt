Classificazione
ENTI LOCALI
Comunità montane - Unité des communes



Oggetto del Consiglio n. 2738 del 9 maggio 2017 - Resoconto
OGGETTO N. 2738/XIV - Disegno di legge: "Disposizioni in
materia di enti locali in adeguamento alla legge regionale 5 agosto
2014, n. 6 (Nuova disciplina dell'esercizio associato di funzioni e
servizi comunali e soppressione delle Comunità montane).
Modificazioni alla legge regionale 7 dicembre 1998, n. 54 (Sistema
delle autonomie in Valle d'Aosta)".
Fosson (Presidente)
- Punto n. 24.01 dell'ordine del
giorno. Ha chiesto la parola il Consigliere Fabbri per la sua
relazione; ne ha facoltà.
Fabbri (UVP) -
Il disegno di legge che oggi viene portato
all'attenzione del Consiglio regionale risponde all'esigenza di
adeguare le disposizioni contenute nella legge regionale n. 54/1998
alle disposizioni previste dalle nuove leggi regionali:
in
primis
la legge regionale n. 6/2014, che ha profondamente
modificato l'assetto organizzativo e funzionale degli enti locali
con l'introduzione della "Nuova disciplina dell'esercizio associato
di funzioni e servizi comunali e soppressione delle Comunità
montane" e di tutte le successive modifiche, integrazioni e
disposizioni attuative che sono intervenute negli anni successivi
all'approvazione della suddetta legge regionale n. 6/2014. Analoga
necessità di modificazione è stata imposta dalla legge regionale n.
1/2015 per porre rimedio alle problematiche insorte in fase di
applicazione della riforma del sistema elettorale valdostano. Viene
inoltre attuato l'adeguamento resosi necessario dall'introduzione
nel regime di contabilità degli enti locali dell'armonizzazione
contabile alle disposizioni previste dal decreto legge n. 118/2011.
L'occasione della modifica della n. 54/1998 rende inoltre possibile
l'introduzione di disposizioni integrative e di modificazione
resesi necessarie da esigenze di completamento di disposizione e di
adeguamento operativo alla legge stessa.
Tale legge, che oggi si sottopone all'approvazione del Consiglio
regionale, si compone di 36 articoli così suddivisi: articoli per
l'adeguamento della legge n. 54 alla legge n. 6/2014, e
precisamente gli articoli 1, 7, 36, 10, 19, 24, 21, 34, 25, 30, 31
e 36; articoli per l'adeguamento delle modifiche legislative
intervenute nella legislazione statale, e precisamente gli articoli
4, 7, 36, 34 e 17; articoli per il coordinamento rispetto alla
legge regionale n. 1/2015 (Riforma del sistema elettorale degli
enti locali), e precisamente gli articoli 9, 10, 11, 13, 14 e 34;
gli articoli per le necessarie disposizioni integrative alla legge
n. 54/1998 collegate alle esigenze emerse nel corso degli anni, e
precisamente gli articoli 2, 34, 27, 29, 5, 6, 10, 12. Tutto ciò
per adeguare la famosa legge sulle autonomie locali, una legge che
ha profondamente modificato e vivificato i nostri enti locali.
Sono inoltre sottoposti all'approvazione del Consiglio quattro
emendamenti, con i quali è stato puntualizzato come applicare a
livello locale le disposizioni contenute nel decreto legge n.
267/2000 nell'articolo 52 bis della legge regionale n. 54/1998, e
come disciplinare la pubblicazione degli atti del CPEL. Il quarto
emendamento, che non è quello precedentemente illustrato in II
Commissione, verrà sostituito con un emendamento che è stato
depositato in aula e sarà illustrato dal Presidente della
Giunta.
Presidente -
È aperta la discussione generale su questo
disegno di legge. Ha chiesto la parola il Consigliere Cretier.
Cretier (PD-SIN.VDA) -
Io non sono membro della
Commissione, però ho partecipato ai lavori e vorrei esprimere
qualche concetto.
Presentare un ulteriore emendamento in aula sembrava
un'operazione poco corretta e pasticciata, perché avevamo già visto
dei testi in Commissione. Capisco il recuperare del tempo in quanto
la lettera era giunta solo il 4 maggio 2017 malgrado il parere del
CELVA fosse del 26 aprile, ma noi avremmo preferito poter leggere e
valutare con più calma e procedere con un passaggio al CELVA, che è
sempre doveroso e ragionato.
Punto secondo: permane un contrasto su come sono reperite le
risorse; la scelta poteva essere fatta diversamente da come viene
presentata. Le risorse sono reperite sulle economie tecniche - così
ci è stato spiegato - e sull'armonizzazione dei bilanci e quindi
non sono, secondo il mio modesto punto di vista, risorse aggiuntive
o
ex novo
, ma - se ho capito bene - fatte dalle economie
puntuali attraverso i monitoraggi del Consiglio permanente degli
enti locali che vengono distribuite direttamente. Praticamente non
aggiungo nessuna somma, ma le sposto solo con un altro nome
finanziario, se volete. Sappiamo solo che oggi tocca al Comune di
Roisan, ma non sappiamo in futuro cosa possa succedere per altri
Comuni, e forse ci troveremmo nuovamente a modificare le norme in
essere.
Presidente -
Ci sono altri interventi? Siamo in
discussione generale, se c'è qualcuno che vuole prendere la parola,
sennò chiudiamo la discussione generale. Ha chiesto la parola il
Consigliere Perron.
Perron (UV) -
Se cortesemente mi vuole accordare una
piccola sospensione per una riunione dei gruppi di minoranza.
Presidente -
Sospensione concessa.
La seduta è sospesa alle ore 16:34 e riprende alle ore
17:06
.
Fosson (Presidente) -
Possiamo riprendere i lavori.
Ricordo che siamo in discussione generale sul punto n. 24.01.
Qualcuno chiede la parola? Ha chiesto la parola il Consigliere
Rollandin; ne ha facoltà.
Rollandin (UV) -
Le projet de loi reprend un texte déjà
présenté en son temps et donc je crois que dans son ensemble il ne
peut qu'être partagé.
Au contraire, je crois que l'amendement présenté ne peut pas
être reçu pour une série de raisons. Je pense que les collègues ou
quand même les responsables de l'Assesseur ont reçu une lettre de
la part du CPEL qui va dans la direction de s'exprimer sur ce texte
et le texte ne correspond pas aux attentes, car dans la Commission
on avait imaginé de présenter un amendement. Cet amendement
prévoyait d'allouer 140 mille euros à la Commune de Roisan pour les
raisons que nous connaissons, pour les difficultés de la Commune
même, mais ces 140 mille euros étaient en quelque sorte utilisés
dans le montant de 500 mille euros prévus pour une série des
Communes.
La requête du CPEL visait à demander à l'Administration
régionale de trouver une autre façon de financement, c'est-à-dire
de trouver un chapitre qui soit à même de soutenir cette dépense
sans utiliser les fonds des Communes. Toutefois, l'amendement
présenté va dans la direction d'enlever au CPEL l'argent lié au
fonctionnement du CPEL même. Cela est inacceptable, n'est pas
possible, étant donné que la lettre même du CPEL, que je crois a
été reçue, dit: "La volontà degli enti locali di aiutare
concretamente il Comune a evitare il dissesto finanziario,
permettendo una logica di temporaneo utilizzo di parte delle
risorse stanziate all'interno del fondo di premialità per
l'attuazione [...] necessità che tale somma sia reintegrata in sede
di assestamento di bilancio 2017 con risorse di finanza regionale,
quindi senza ridurre ulteriormente le già esigue risorse di finanza
locale. Alla luce di quanto sopra, si segnala l'inopportunità al
limite del provocatorio di recuperare tale somma dalle risorse
destinate al finanziamento delle risorse degli enti locali di cui
alla "34" (ricordo che tali risorse sono già estremamente ridotte
rispetto al fabbisogno). La proposta dell'emendamento è quindi
inapplicabile". Je crois qu'il n'y a rien de plus clair.
Sur le restant de la loi c'est inutile d'y revenir.
Pour ce qui concerne l'amendement, je demande de le retirer ou
de le réexaminer dans son ensemble, afin de trouver une solution
qui soit compatible avec les requêtes faites de la part du CPEL.
Évidemment on est contraires à une non-solution ou, pire encore,
comme on dit, qui est à la limite du provocatoire. Par conséquent
je demande de retirer cet amendement et de réexaminer dans son
ensemble ce texte pour le présenter la prochaine fois, autrement il
risque vraiment d'être mal reçu de la part des toutes les
Communes.
Presidente -
Ha chiesto la parola il Consigliere
Gerandin; ne ha facoltà.
Gerandin (GM) -
Parliamo di un disegno di legge
presentato dalla precedente maggioranza, per cui ritengo inutile
confrontarsi sui contenuti, anche perché vi sono tutta una serie di
adeguamenti alla normativa che sono senz'altro necessari. Dirò
invece qualcosa in merito al discorso dell'emendamento. Mi pare
corretto fare una ricostruzione di quello che è stato e di come è
nata l'esigenza di questo emendamento.
C'è stato un primo parere del Consiglio permanente in cui,
all'interno dell'assemblea, sono emerse una serie di difficoltà per
il Comune di Roisan a chiudere il bilancio di previsione 2017 e,
chiaramente, quello triennale. C'era stata una disponibilità da
parte dell'assemblea del Consiglio permanente, la quale ha proposto
di attingere al fondo di solidarietà di 500 mila euro per dare
questo aiuto
una tantum
al Comune di Roisan. Dopodiché c'è
stata una comunicazione fatta direttamente dal Consiglio permanente
alla Regione in cui si diceva di non assegnare direttamente a
finanza locale questo fondo di solidarietà, ma per il momento di
congelarlo in attesa di utilizzarlo eventualmente con questo
scopo.
C'è stato poi un primo confronto all'interno della II
Commissione in cui, presente anche il Presidente del Consiglio
permanente, è stata manifestata l'intenzione di procedere
provvedendo con questo emendamento. Il testo è stato inviato al
Consiglio permanente per un parere, e qua tengo solo a sottolineare
che è un'anomalia, è del tutto nuova, perché normalmente quando un
testo di legge va al parere del Consiglio permanente, anche quando
arriva con osservazioni oppure viene emendato in aula, non fa mai
un secondo passaggio. Probabilmente si è voluto eccedere in questo
confronto - che io dico doveroso - con il Consiglio permanente e si
è inviato questo parere. L'assemblea lo ha valutato e la lettera di
trasmissione della stessa, datata 3 maggio 2017, dice (non sto a
ripetere tutto quello che è stato detto): "ci porta a richiedervi
che le risorse che saranno destinate al Comune di Roisan vengano
previste in assestamento al bilancio regionale, in modo da
reintegrare il fondo di premialità della somma stornata,
permettendo quindi ad alcuni enti di mantenere in esso gli
equilibri di bilancio". Anche perché - e tengo a sottolinearlo -
questo fondo di premialità, essendoci già un criterio di
ripartizione, era già stato scritto da alcuni enti quale risorsa di
bilancio per quanto riguardava l'anno 2017.
Ora io penso che ci sia stato quantomeno un esame poco attento
di questo emendamento da parte del Consiglio permanente, e leggo la
nota che è pervenuta. È vero, come sosteneva il collega Rollandin,
che questo fondo viene finanziato attingendo dalle risorse
dell'anno 2017, dalle risorse che vengono destinate al
funzionamento del CELVA, e ritengo sia stato fatto assolutamente in
buona fede, ma c'è una mancanza di confronto probabilmente con le
strutture regionali che magari ha portato chi è intervenuto prima a
cavalcare questo rischio e a dire: "togliamo una parte delle
risorse al funzionamento del Consiglio permanente", ma così non
è.
Lei sa, collega Rollandin, in quanto lo ha predisposto lei, che
il bilancio di quest'anno è sulla contabilità armonizzata. È vero
che probabilmente quando l'avete deciso e studiato non sapevate
ancora di andare in questa direzione, perché per l'anno di
competenza 2017 nel capitolo di stanziamento sono previsti 1,305
milioni, che era lo stanziamento destinato al funzionamento annuale
del Consiglio permanente. Però, come lei ben sa, il trasferimento
avviene in due
tranche
: l'80 percento viene erogato nel
2017, ma il saldo del 20 percento viene erogato nel 2018, al
rendiconto. Pertanto, viaggiando con il bilancio armonizzato, non
sarebbe stato possibile erogare queste risorse nell'annualità 2018.
Con questa procedura, che io ritengo del tutto legittima, e non
solo, del tutto in linea con quello che ci è stato richiesto dal
Consiglio permanente, che chiedeva di rimpinguare questo fondo, con
questo atto, addirittura non tocchiamo il fondo di premialità. Non
andiamo ad incidere sugli stanziamenti già previsti a bilancio, ma
si fa meramente un discorso contabile, per cui si attinge a quel 20
percento che non sarebbe stato erogabile - in quanto sono 261 mila
euro - nell'annualità 2017, il che non significa che io non darò
quanto previsto, perché l'80 percento viene erogato nel 2017 e il
20 percento viene erogato nel 2018. Sul triennale nel 2018 si
erogherà il 20 percento a saldo del 2017 e l'acconto 2018, per cui
non c'è un euro in meno al funzionamento del Consiglio permanente.
Non solo: in quest'aula si evita di prendersi un impegno di
rimpinguare in sede di assestamento di bilancio, quando non si è
ancora in sede di assestamento di bilancio.
Io penso che sia stata probabilmente una sottovalutazione,
perché in questo caso è assolutamente in linea con quello che ha
richiesto il Consiglio permanente. Loro addirittura chiedevano di
ripescare in sede di assestamento. Qui non si fa neanche questa
operazione, si dice: "i 500 mila li avete iscritti nel fondo di
premialità, potete utilizzarli", pertanto io penso che sia una
soluzione assolutamente in linea con quello che ha detto, perché
non si toglie un euro al Consiglio permanente. Io vengo da quel
mondo, per cui probabilmente avrei fatto anche attenzione avessero
dovuto avere questi tipi di difficoltà. Ma, torno a dire - io penso
in buona fede, sia da parte del Consiglio permanente, sia da parte
vostra che probabilmente avete letto questa nota e c'è stato questo
tipo di interpretazione - non è assolutamente così. Posso
rassicurare gli ex colleghi del Consiglio permanente che avranno
tutte le disponibilità previste nella legge di bilancio.
Aggiungo anche che, se non veniva fatta questa operazione,
addirittura i 261 mila euro sarebbero andati in avanzo
d'amministrazione, chiaramente per il primo anno, per cui avremmo
fatto una doppia operazione che non avrebbe avuto veramente nessun
senso. In questo caso è un equilibrio di bilancio e un utilizzo di
risorse che sono palesemente e totalmente in linea con la volontà
del Consiglio permanente che, sottolineo, va sicuramente difesa in
tutta la sua espressione.
Dalle ore 17:11 riassume la presidenza il Presidente
Rosset.
Rosset (Presidente) -
Siamo in discussione generale, ci
sono altre richieste di intervento? Ha chiesto la parola il
Consigliere Rollandin per il secondo intervento; ne ha facoltà.
Rollandin (UV) -
Solo per dire al collega che i 268 mila
euro vanno liquidati a consuntivo, non del 2018, questo è chiaro.
Non li imputo nell'anno successivo, sono del 2017; se io li tolgo
non posso darli a consuntivo! Questo si può verificare e noi
l'abbiamo verificato. Sennò è logico, prendevo qui... ma allora non
li avrei messi, perché nel momento in cui li mettevo avrei dovuto
immediatamente imputarli sul 2018, dato che è un bilancio
pluriennale, invece sono sul 2017, a consuntivo, quindi sono
erogati nel 2017. È la ragione per cui il CPEL ha mandato quella
lettera molto chiara. Non è un equivoco, quindi, l'equivoco è il
contrario, perché se si tolgono questi soldi io non posso più
erogarli, è questa la differenza. Quindi non avanzano.
Adesso io non entro nel merito del discorso dell'avanzo
d'amministrazione, sapevamo dell'armonizzazione, quando abbiamo
fatto il bilancio sapevamo che c'era l'armonizzazione e l'abbiamo
scritto proprio per quello. Pertanto il
distinguo
è
estremamente chiaro: quello va nel consuntivo del 2017, non va nel
2018.
Presidente -
Ha chiesto la parola il Consigliere Gerandin
per il secondo intervento.
Gerandin (GM) -
Non voglio fare alcun intervento
finalizzato in una sorta di dialogo a due.
Lei capisce, collega - e sicuramente ne sa molto più di me - che
i principi dell'armonizzazione di bilancio prevedono che l'impegno
sia fatto nell'anno in cui si perfeziona l'obbligazione. Questi
sono i principi del bilancio armonizzato, per cui come può il
Consiglio permanente rendicontarli a fine anno 2017 ed erogarli?
Rendiconterà, e il perfezionamento dell'impegno verrà fatto quando
vengono erogati. È così! Io dico che il principio
dell'armonizzazione prevede che l'impegno sia fatto nell'anno in
cui si perfeziona l'obbligazione. Non può essere impegnata l'intera
somma quest'anno se una parte viene erogata a consuntivo. Questo è
il principio del bilancio consolidato. È così! Se è riferita
all'annualità 2017, come può perfezionarsi a consuntivo nel 2017,
erogarla nel 2017? Non può essere così, è un problema
probabilmente.
Quello che è certo e che mi preme sottolineare è che gli enti
locali avranno a disposizione dal Consiglio permanente il milione e
i 305 mila previsti nel bilancio. Non c'è alcun dubbio, per cui
loro continueranno con il perfezionamento del consuntivo, verrà
erogato nell'annualità 2018, non perderanno un euro perché
nell'annualità del triennale ci sono 1,305 milioni, per cui ci
saranno le risorse sufficienti per erogare il saldo 2017 e
l'acconto 2018.
Presidente -
Ci sono altri interventi? Chiedo ai colleghi
di prenotarsi per prendere la parola. Non ci sono altri interventi.
Dichiaro chiusa la discussione generale. Per la replica da parte
del Governo, ha chiesto la parola il Presidente della Regione; ne
ha facoltà.
Marquis (SA) -
Vorrei ringraziare il relatore, il
Presidente della I Commissione Bertin che, anche lui, ha esaminato
in Commissione il disegno di legge, e tutti i partecipanti alle
Commissioni, nonché chi è intervenuto in aula portando il suo
contributo.
È un disegno di legge importante ed è stato già descritto;
interviene su quattro aree tematiche di modifica della legge n.
54/1998, in cui sono previsti: l'adeguamento alla legge n. 6/2014,
l'adeguamento alla disciplina statale, il coordinamento rispetto
alla legge regionale n. 1/2015 e, in ultimo, le disposizioni
integrative.
A questa legge abbiamo anche presentato quattro emendamenti;
l'ultimo, quello più di interesse e discusso, è a favore degli enti
locali e ha preso in carico la problematica sollevata in sede di
bilancio dal Comune di Roisan con la manifestazione delle sue
difficoltà a poter chiudere il bilancio previsionale 2017. A
seguito di questa difficoltà è stato avviato un confronto con il
Consiglio permanente degli enti locali e con il Comune di Roisan
sulla possibilità di intervento per come risolvere la problematica.
Siamo riusciti, dopo direi un serrato dibattito con il Consiglio
permanente degli enti locali, ad arrivare a questa soluzione, che
prevede la presentazione dell'emendamento n. 4, e a definire la
questione.
Posso confermare che i termini stanno così come li ha descritti
e presentati il collega Gerandin. Il fondo di premialità non verrà
toccato, quindi i Comuni avranno la possibilità di avere nelle loro
disponibilità gli importi già previsti per ciascuno e che erano
stati assegnati ma congelati nella prima fase.
Per quanto concerne l'iniziativa di recupero delle risorse,
questa è di natura prettamente contabile ed è possibile grazie
all'applicazione del bilancio armonizzato, non inciderà per nulla
con il bilancio degli enti locali e non andrà ad interferire con le
loro disponibilità nell'anno 2017. Ringrazio tutti per il
contributo dato.
Presidente -
Qualcuno intende prendere la parola per
dichiarazione di voto? Non ci sono dichiarazioni di voto. Possiamo
procedere con la votazione articolo per articolo.
Articolo 1. Dichiaro aperta la votazione. La votazione è
chiusa.
Esito della votazione:
Presenti: 32
Votanti           
: 31
Favorevoli: 31
Astenuti: 1 (Cognetta)
Il Consiglio approva.
Articolo 2: stesso risultato. Articolo 3: stesso risultato.
Articolo 4: stesso risultato. Articolo 5: stesso risultato.
Articolo 6: stesso risultato. Articolo 7: stesso risultato.
Articolo 8: stesso risultato. Articolo 9: stesso risultato.
Articolo 10: stesso risultato. Articolo 11: stesso risultato.
Articolo 12: stesso risultato. Articolo 13: stesso risultato.
Articolo 14: stesso risultato. Articolo 15: stesso risultato.
Articolo 16: stesso risultato.
All'articolo 16 bis c'è l'emendamento n. 1 della I e II
Commissione. Ci sono richieste di intervento? Metto in votazione.
Dichiaro aperta la votazione. La votazione è chiusa.
Esito della votazione:
Presenti: 32
Votanti           
: 18
Favorevoli: 18
Astenuti: 14 (Baccega, Bianchi, Cognetta, Contoz, Cretier,
Farcoz, Follien, Guichardaz, Isabellon, Lanièce, Marguerettaz,
Perron, Rini, Rollandin)
Il Consiglio approva.
Articolo 17. Dichiaro aperta la votazione. La votazione è
chiusa.
Esito della votazione:
Presenti: 32
Votanti: 31
Favorevoli: 31
Astenuti: 1 (Cognetta)
Il Consiglio approva.
Articolo 18: stesso risultato. Articolo 19: stesso risultato.
Articolo 20: stesso risultato. Articolo 21: stesso risultato.
Articolo 22: stesso risultato.
Articolo 23, c'è l'emendamento n. 2 della I e II Commissione.
Dichiaro aperta la votazione. La votazione è chiusa.
Esito della votazione:
Presenti: 32
Votanti: 18
Favorevoli: 18
Astenuti: 14 (Baccega, Bianchi, Cognetta, Contoz, Cretier,
Farcoz, Follien, Guichardaz, Isabellon, Lanièce, Marguerettaz,
Perron, Rini, Rollandin)
Il Consiglio approva.
Articolo 24. Dichiaro aperta la votazione. La votazione è
chiusa.
Esito della votazione:
Presenti: 32
Votanti: 31
Favorevoli: 31
Astenuti: 1 (Cognetta)
Il Consiglio approva.
Articolo 25: stesso risultato.
Articolo 26. Abbiamo l'emendamento n. 3 della I e II
Commissione. Metto in votazione l'articolo con l'emendamento.
Dichiaro aperta la votazione. La votazione è chiusa.
Esito della votazione:
Presenti: 32
Votanti: 18
Favorevoli: 18
Astenuti: 14 (Baccega, Bianchi, Cognetta, Contoz, Cretier,
Farcoz, Follien, Guichardaz, Isabellon, Lanièce, Marguerettaz,
Perron, Rini, Rollandin)
Il Consiglio approva.
Metto in votazione l'articolo 27. Dichiaro aperta la votazione.
La votazione è chiusa.
Esito della votazione:
Presenti: 32
Votanti: 31
Favorevoli: 31
Astenuti: 1 (Cognetta)
Il Consiglio approva.
Articolo 28: stesso risultato. Articolo 29: stesso risultato.
Articolo 30: stesso risultato. Articolo 31: stesso risultato.
Articolo 32: stesso risultato. Articolo 33: stesso risultato.
Articolo 34: stesso risultato.
Articolo 35. Abbiamo l'emendamento n. 4 della I e II Commissione
che inserisce l'articolo 35 bis sostituito dall'emendamento n. 1
del Presidente della Regione. Metto in votazione l'emendamento n. 1
del Presidente della Regione. Dichiaro aperta la votazione. La
votazione è chiusa.
Esito della votazione:
Presenti: 32
Votanti: 32
Favorevoli: 18
Contrari: 14
Il Consiglio approva.
Metto in votazione l'articolo 36. Dichiaro aperta la votazione.
La votazione è chiusa.
Esito della votazione:
Presenti: 32
Votanti: 31
Favorevoli: 31
Astenuti: 1 (Cognetta)
Il Consiglio approva.
Metto in votazione il disegno di legge nel suo complesso.
Dichiaro aperta la votazione. La votazione è chiusa.
Esito della votazione:
Presenti: 32
Votanti: 18
Favorevoli: 18
Astenuti: 14 (Baccega, Bianchi, Cognetta, Contoz, Cretier,
Farcoz, Follien, Guichardaz, Isabellon, Lanièce, Marguerettaz,
Perron, Rini, Rollandin)
Il Consiglio approva.
