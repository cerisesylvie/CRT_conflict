Classificazione
CASA DA GIOCO
NOMINE E INCARICHI DI CONSULENZA E SPECIALI
Nomine


Resoconto integrale del dibattito dell'aula
Oggetto del Consiglio n. 732 del 2 giugno 1994 - Resoconto
OGGETTO N. 732/X - Nomina del commissario straordinario
nell'ambito della gestione straordinaria regionale della Casa da
gioco di Saint-Vincent.
Deliberazione - Il Consiglio
Richiamata la delibera n. 4125 in data 23 maggio 1994 con la
quale, in attuazione della legge 21 dicembre 1993, n. 88, la Giunta
propone al Consiglio l'istituzione della gestione straordinaria
regionale per l'esercizio della Casa da gioco di Saint?Vincent;
Richiamata la propria delibera n. 731/X, in data odierna,
relativa all'istituzione della gestione straordinaria per
l'esercizio della Casa da Gioco;
Ritenuto necessario, al fine di assicurare il regolare
funzionamento della gestione stessa a decorrere dal 1° luglio 1994,
provvedere alla nomina del Commissario straordinario;
Visti i pareri rilasciati dal Capo di Gabinetto e dal Dirigente
del Servizio Affari Generali e Legali della Presidenza della
Giunta, ai sensi del combinato disposto dell'articolo 72 della
Legge regionale
 n. 3/1956 e successive modificazioni, e dell'articolo 21 della
Legge regionale n. 18/1980 e successive modificazioni, in ordine
alla legittimità della presente deliberazione;
Sulla proposta del Presidente della Giunta regionale, di
procedere alla nomina del Dr. Alberto Arrigoni;
Delibera
1) di nominare Commissario straordinario della gestione
straordinaria regionale per l'esercizio della Casa da gioco di
Saint?Vincent, il dottor Arrigoni Alberto, nato a Varese il 14
marzo 1945, residente a Milano;
2) di stabilire che il Commissario dovrà svolgere l'incarico
secondo quanto previsto dalla Legge regionale 21 dicembre 1993, n.
88 e con le modalità fissate per la gestione straordinaria dalla
deliberazione del Consiglio regionale n. 731/X in data odierna;
3) di stabilire che al medesimo, ai sensi dell'articolo 10 della
legge regionale 21 dicembre 1993, n. 88, verrà corrisposto, a
carico della gestione straordinaria, il compenso mensile lordo di
lire 12.500.000=;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 1 del
decreto legislativo 13 febbraio 1993, n. 40, come corretto dal
successivo 10 novembre 1993, n. 479, e di darne esecuzione.
Presidente -
Ha chiesto la parola il Presidente
della Giunta Viérin Dino.
Viérin D. (UV) -
Après avoir institué la gestion
extraordinaire de la maison de jeu de Saint-Vincent, gestion qui a
été approuvée à l'unanimité par le Conseil (je crois que ce vote
donnera plus de force à la dite gestion; au point de vue politique,
c'est un acte qui a eu l'accord unanime de cette assemblée) il
s'agit maintenant de pourvoir à la nomination du commissaire. La
loi régionale n° 88 établit les conditions requises pour remplir
cette fonction, et l'article 4 de la loi établit ces mêmes
conditions.
En tenant compte donc de ces indications, sur la base des
compétences et en voulant assurer le maximum d'énergies disponibles
pour le fonctionnement de la maison de jeu de Saint-Vincent, au nom
de la majorité je vous propose comme commissaire extraordinaire
pour cette gestion de la maison de jeu de Saint-Vincent M. Alberto
Arrigoni. C'est un monsieur qui exerce une profession libérale, une
activité professionnelle qualifiée, il est licencié en économie et
commerce à l'université Bocconi de Milan.
Actuellement il exerce l'activité professionnelle de
Dottore
Commercialista
inscrit au registre de Milan, il remplit
également d'autres fonctions que vous pouvez vérifier sur le
curriculum vitae
qui vous a été distribué ce matin. Il nous
semble donc à même de remplir au mieux ces fonctions de
commissaire, de façon à pouvoir assurer cette gestion efficace de
la maison de jeu de Saint-Vincent.
Presidente -
É aperta la discussione generale.
Ha chiesto la parola il Consigliere Chiarello.
Chiarello (RC) -
Il
curriculum vitae
di
questa persona proposta dalla maggioranza mi è stato dato questa
mattina; sono convinto che abbiate altri elementi di conoscenza che
non sono scritti in queste righe. Ritengo in questo momento di non
essere in grado di proporre il commissario del casinò, perché la
mia funzione non è questa e ritengo che sia giusto che la
maggioranza proponga il commissario e ne risponda, per cui mi
asterrò su questa nomina.
Presidente -
Ha chiesto la parola il Consigliere
Tibaldi.
Tibaldi (LN) -
Effettivamente il nome che ci viene
proposto questo pomeriggio lo abbiamo conosciuto questa mattina.
Abbiamo qui un curriculum che brevemente racconta le sue qualità
professionali, le sue esperienze professionali, che sono tutte di
rispetto, però forse è un po' tardi. Posso capire le difficoltà che
avrà avuto la Giunta per scegliere questo nominativo, però le
stesse difficoltà, anzi con qualche momento temporale in meno, le
abbiamo noi adesso.
Quindi anche arrivare a raccogliere elementi sufficienti per
esprimere una valutazione sulla persona in questo momento almeno io
personalmente non li possiedo.
Tuttavia vorrei fare alcune osservazioni. Mi pare che da uno
sguardo sommario di questo curriculum, professionalità analoghe
avremmo potuto trovarle anche nella nostra regione. Non penso che
ci siano valdostani che abbiano nulla da invidiare al soggetto
presentato.
Resta difficile per noi una valutazione anche per ragioni più
profonde, squisitamente politiche. Mi pare, e questo è stato un po'
l'oggetto della risoluzione presentata ieri, che determinati nomi,
determinate questioni e trattazioni del commissario fossero stati
avanzati in altra sede, in sedi un po' meno opportune di questa, e
con toni che hanno raccapricciato un po' tutti quanti: come
commissario per il casinò mettiamo uno che ci dia le garanzie di
seguire la cosa in un determinato modo.
Ecco che un'area d'ombra comunque è stata gettata sul nome del
commissario che oggi ci viene proposto. Ovviamente non si possono
mescolare le due cose, però cercate di capire quale difficoltà da
un punto di vista politico possono avere determinate forze
politiche che in questo momento sono soggette al controllo
dell'operato dell'amministrazione, nell'esprimersi su un nome che
ha avuto come preludio determinati documenti abbastanza
scandalosi.
Quindi forse sarebbe opportuno andare verso una nomina di altro
tipo, una nomina di carattere un po' più istituzionale, e penso che
come minoranza qualcun altro poi provvederà a formulare un
nominativo. Anche perché mi pare che le giustificazioni che sono
state addotte questa mattina da qualcuno della maggioranza
relativamente a queste pubblicazioni che sono avvenute sui
giornali, siano assolutamente insufficienti e scriteriate. Il nome
che abbiamo proposto non coincide con quello che era scritto sul
giornale, forse è una risposta che soddisfa voi, ma non soddisfa
senz'altro noi e tanto meno i valdostani.
Chiedo quindi alcune precisazioni che gradirei mi fossero
fornite dal presidente, visto che siamo qui anche per discutere sul
nome. Vorrei sapere, ai sensi dell'articolo 5, comma IV, della
legge 88 se non esistono i requisiti negativi che sono iscritti in
questo articolo, ovvero se il soggetto non ha avuto nel quinquennio
precedente rapporti di natura economica, professionale o di
consulenza con impresa che al momento in cui viene istituita la
gestione straordinaria ha la concessione della casa da gioco o con
società da essa controllate.
Secondo alcune indiscrezioni pare che sia stato consulente di
Sitav e questo dovrà essere smentito o confermato dal Presidente
della Giunta. Dalle indicazioni che sono riuscito a raccogliere in
brevissimo tempo, pare che il professionista - se è lui, e anche
qua chiedo conferma, ed uso il condizionale, al Presidente della
Giunta - eserciti in via Guastalla n. 1 a Milano, e guarda caso in
via Guastalla n. 15 c'è un altro professionista di grido, il prof.
Casella, che è fiduciario di un pacchetto azionario Sitav. Se poi
nel corso della replica il presidente riesce a tranquillizzare non
solo il sottoscritto, ma tutto il Consiglio su questa faccenda, gli
sarò grato.
Presidente -
Ha chiesto la parola il Consigliere
Marguerettaz.
Marguerettaz (PpVA) -
Si corre già il rischio di
ripetersi, ma credo sia giusto anche da parte mia fare qualche
osservazione rispetto a questa nomina.
La prima cosa che c'è da dire è che personalmente, ma anche come
gruppo dei Popolari per la Valle d'Aosta ci auguriamo che il
nominativo indicato dalla Giunta sia quanto di meglio si possa
trovare sul mercato, come suol dirsi, anche perché davvero il
compito che si appresta a svolgere questa persona è
delicatissimo.
Tutti i discorsi che abbiamo fatto nei mesi passati, tutti i
discorsi che abbiamo fatto ancora questa mattina, poi dovranno
comunque fare i conti con le capacità e la limpidezza di una
gestione che sarà affidata in primo luogo a questa persona.
Quindi da parte nostra c'è davvero un'attesa positiva, se posso
così dire, nei confronti del candidato proposto dalla Giunta.
Tuttavia, come ricordava Tibaldi, non possiamo non dire che la
minoranza non può votare il candidato che è stato proposto, pur non
conoscendone i requisiti, pur avendo avuto per motivi penso anche
plausibili il
curriculum vitae
solo questa mattinata. Non lo
può votare perché a questa opposizione spetta, come più volte
ricordato, un compito di controllo e questa opposizione voleva
svolgere la sua funzione principalmente nella giornata di ieri, con
quella risoluzione nella quale si invitava il Consiglio a
confrontarsi su un argomento a nostro avviso decisamente grave per
le istituzioni della nostra regione.
Non è stato possibile affrontare ieri questo argomento, quindi
non perdiamoci sopra queste tematiche, sulle quali ci sarà
sicuramente occasione di ritornare; ma nel momento in cui siamo
chiamati a votare il commissario del casinò, non possiamo non
ricordare quello che già ricordava il collega Tibaldi.
C'è un'ombra di sospetto non sulla persona, ripeto, ma sulla
nomina in quanto tale. Le parole, delle quali sono a conoscenza
solo perché sono state riportate da un quotidiano nazionale, e che
sono state dette nel dialogo fra le due persone che tutti noi
conosciamo, sono: "mettiamo uno che ci dia le garanzie di seguire
la cosa in un certo modo"; questa, che potrebbe anche essere una
nobile frase, inserita nel contesto generale della conversazione
assume più facilmente connotati di tipo diverso.
Non vogliamo con questo assolutamente fare un processo alle
intenzioni di questa Giunta né di questa maggioranza, sulla quale
tuttavia non possiamo avanzare delle riserve nel momento in cui
questa maggioranza, seppur fortunatamente con ampie
diversificazioni, impedisce un confronto su questa e su altre
argomentazioni che erano frutto di quel dialogo.
A fronte di tutto ciò, crediamo che come minoranza ci spetti un
obbligo, che è quello di proporre non una persona che abbia delle
particolari capacità dal punto di vista del curriculum, ma che sia
istituzionalmente fuori da ogni ombra. Questa persona è Mauro
Alliod, poteva essere una qualsiasi altra persona, ma che noi
candidiamo in quanto commissario regionale nel casinò.
In particolare la candidatura di Alliod ci fa anche piacere in
quanto valdostano e avente i titoli per poter essere il gestore
straordinario della casa da gioco. Crediamo, come qualcuno ha già
detto prima di me, che era possibile trovare nella nostra regione
persone qualificate che avessero i requisiti per poter portare
avanti la gestione straordinaria del casinò. Non voglio pensare che
non si sia percorsa questa strada, anzi sono certo che la strada
sarà stata percorsa; non so il motivo per cui non si è trovato un
candidato in questo senso. Evidentemente si saranno ricevuti dei
dinieghi, per così dire dei gentili declini dell'invito, ma di
fatto ci troviamo oggi ad avere come candidato questo dott.
Arrigoni.
Ripeto il significato della candidatura di Alliod, che non ha
assolutamente nulla di personale, ma noi riteniamo importante in
questo momento che si candidi al Consiglio regionale il commissario
regionale al casinò.
Un'ultima osservazione: a prescindere da tutto un ragionamento
che ho fatto che è di tipo politico, obiettivamente ci sarebbe
piaciuto avere qualche giorno prima, se posso dire così, la
conoscenza del nome del candidato, proprio per avere maggiori
garanzie dal punto di vista delle forze di opposizione sulla
persona che veniva proposta. Certo è che per noi, come dicevo
all'inizio, si tratta di trovarsi davanti ad un curriculum sul
quale non c'è nulla da eccepire, ma di fatto ci dovremmo trovare a
votare un perfetto sconosciuto.
Presidente -
Ha chiesto la parola il Consigliere
Lanièce.
Lanièce (GA) -
Anch'io per dichiarare che non
voterò il dott. Arrigoni, non perché abbia un fatto personale
contro il dottore Arrigoni, anche perché non lo conosco, ma perché
solo stamani ho ricevuto il
curriculum vitae
e non sono in
grado di poter verificare se abbia i requisiti necessari, ed anche
perché ritengo opportuno sottolineare il fatto che si poteva
trovare all'interno della Valle d'Aosta una persona in grado di
avere i requisiti necessari per poter essere il commissario
straordinario del casinò.
Forse questa è una mania che è troppo tipica delle Giunte degli
ultimi anni, quella di cercare sempre di affidare degli incarichi
ad esterni, cosa che avevo già sollevato con una interpellanza
precedentemente.
Quindi non voterò il dott. Arrigoni, comunque gli faccio gli
auguri affinché possa ridare uno slancio al casinò di Saint-Vincent
e possa permettere con il suo operato di togliere dalla difficoltà
il personale dipendente e rilanciare una struttura che è molto
importante per la nostra Valle, sia dal punto di vista economico
che da quello occupazionale.
Presidente -
Ha chiesto la parola il Consigliere
Secondina Squarzino.
Squarzino (VA) -
Rispetto a questa candidatura
vorrei sottolineare due aspetti. É vero che abbiamo pochi elementi
per conoscere questa candidatura ed è vero che ci sono per quanto
mi riguarda delle difficoltà a capire chi è questo personaggio, nel
senso che non abbiamo un curriculum dettagliato di questa persona,
quindi non sappiamo esattamente qual è la sua storia, quali sono le
sue competenze. Capisco d'altra parte l'esigenza di giungere in
tempi brevi ad individuare un candidato, quindi a questo punto
direi che la necessità di giungere ad indicare oggi un candidato
forse ha impedito di fare una ricerca più dettagliata e a più largo
raggio. Sono d'accordo fra l'altro di prendere un candidato fuori
dalla Valle d'Aosta che sia un po'
super partes
, se è
possibile.
Quello che chiedo - mi sembra che nella legge ci siano già
queste condizioni, ma queste condizioni vorrei proprio che fossero
chiarite in questa sede - è che ci sia la garanzia che i requisiti
indicati all'articolo 5 siano rispettati. Rispetto ai requisiti che
sono quelli di tipo più oggettivo credo che non sia molto difficile
trovare la possibilità di indicarli, e per quanto riguarda i
requisiti indicati al comma IV dell'articolo 5, che sono proprio
quelli di cui prima parlavano i colleghi, e cioè "non possono
rivestire la carica di commissario straordinario i soggetti che
abbiano o abbiano avuto nel quinquennio precedente rapporti di
natura economica, professionale o di consulenza con l'impresa che
al momento in cui viene istituita la gestione straordinaria ha la
concessione della casa da gioco, o con società da essa controllate
o ad essa collegate", credo che questi siano requisiti importanti
che vanno garantiti.
Chiederei al presidente della Giunta che ci dia la sicurezza che
questi requisiti sono rispettati. A fronte di questo, a mio avviso,
questa candidatura è accettabile.
Presidente -
Altri che intendono intervenire? Se
nessun altro intende intervenire, chiudo la discussione
generale.
Poiché in sede di dibattito sono intervenuti altri nominativi,
vorrei richiamare l'attenzione del proponente a quanto disposto
espressamente all'articolo 4 della legge 88 del 21 dicembre 1993,
che recita testualmente: "Il commissario straordinario viene
nominato dal Consiglio regionale su proposta della Giunta, in
deroga a quanto previsto dalla legge regionale 27 marzo 91, n. 12
"Criteri per le nomine e le designazioni di competenza regionale".
In virtù di questo disposto credo che la proposta di un ulteriore
nominativo sia improponibile.
Ha chiesto la parola il Consigliere Marguerettaz.
Marguerettaz (PpVA) -
É solo per chiedere una
questione procedurale. Come avviene la votazione del candidato
proposto come da legge? Su scheda? La ringrazio.
Presidente -
Ha chiesto la parola il Presidente
della Giunta, Viérin Dino.
Viérin D. (UV) -
Le commissaire extraordinaire
doit évidemment remplir toutes les conditions établies à l'article
5 de la loi; c'est la condition indispensable pour pouvoir remplir
ses fonctions et donc nous ne nous contenterons pas de proposer sa
candidature, mais de plus nous veillerons que toutes ces conditions
soient dûment certifiées. Donc à cet égard une déclaration
certifiée notamment en ce qui concerne le 4ème alinéa de l'article
5, de façon que toutes les conditions soient remplies.
Pour les autres remarques qui ont été formulées, hier M. Louvin
a déjà exposé la raison pour laquelle on n'a pas discuté de ce
thème soulevé aujourd'hui. Je crois également que sur cet aspect il
ne faudrait pas, M. Marguerettaz, toujours chercher midi à 14
heures; au cas contraire je ne me rappelle pas si M. Marguerettaz
faisait partie ou non de cette délégation qui sollicitait la
reconduction de M. Nardo. Mais je ne crois pas que c'est le cas
aujourd'hui, sur la base de ces affirmations, d'ouvrir un débat.
Nous aurons la possibilité et l'occasion de le faire. Ce n'est pas
qu'on a voulu éviter le débat, mais il est peut-être mieux de ne
pas chercher midi à 14 heures.
Presidente -
Chi chiede la parola per
dichiarazione di voto?
Ha chiesto la parola il Consigliere Tibaldi.
Tibaldi (LN) -
Ho posto alcuni quesiti ai quali
non ho ricevuto risposta. Se il presidente può fornirmi una
risposta esauriente ed attendibile, lo ringrazio; altrimenti avrò
una motivazione in più per astenermi.
Presidente -
Ha chiesto la parola il Consigliere
Marguerettaz.
Marguerettaz (PpVA) -
Evidentemente rispetto alla
proposta che avevo fatto prima, la quale, come da richiamo del
vicepresidente, non è possibile votare, tuttavia rimane la proposta
politica che è stata fatta. Il nome da me avanzato, soprattutto in
quanto rappresentante già ora della Regione in seno al casinò,
rimane a testimoniare una volontà politica che la Giunta non ha
voluto perseguire, perché evidentemente ha presentato un altro
candidato, con altre caratteristiche, con un altro ruolo.
Ancora una volta la proposta che è stata avanzata sta ad
indicare come la volontà delle forze di opposizione in questo
Consiglio non sia distruttiva, non sia strumentale, ma voglia
essere propositiva. Non abbiamo avuto un'altra occasione finora in
cui avanzare un eventuale nostro contributo alla nomina del
commissario del casinò, ci sembrava giusto farlo in aula.
Evidentemente, data la modalità tecnica di votazione, a questo
punto i Popolari della Valle d'Aosta si asterranno dal votare il
candidato espresso dalla maggioranza.
Presidente -
In base alla proposta che è emersa, i
colleghi consiglieri possono esprimere il loro voto attraverso un
sì o un no sul nominativo di Alberto Arrigoni, anche perché si
tratta di un'unica candidatura.
Presenti: 33
Votanti: 25
Astenuti: 8 (Bavastro, Chiarello, Collé, Lanièce, Linty,
Marguerettaz, Tibaldi e Marco Viérin)
Voti espressi sulla proposta di nominare il dott. Arrigoni
Alberto:
Sì: 22
No: 3
Presidente -
Esaurito l'ordine del giorno, si
dichiara chiusa la seduta.
La seduta è tolta.
L'adunanza termina alle ore 16,57.
