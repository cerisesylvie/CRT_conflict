Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 565 del 28 ottobre 1982 - Resoconto
OGGETTO N. 565/VII - APPROVAZIONE DI UN ORDINE DEL GIORNO
SULL'AUMENTO DELL'INDENNITÀ DI ABBATTIMENTO AGLI ALLEVATORI CHE
DEBBONO ELIMINARE BOVINI RICONOSCIUTI AFFETTI DA TUBERCOLOSI E
BRUCELLOSI.
PRESIDENTE:
Do lettura del testo dell'ordine del
giorno.
Il Decreto Ministeriale 1° marzo 1982, pubblicato sulla
Gazzetta Ufficiale del 31.5.1982, n. 147, fissa la misura delle
indennità di abbattimento, distinte per categoria, da corrispondere
agli allevatori che devono eliminare bovini riconosciuti affetti da
tubercolosi o brucellosi.
Le indennità di che trattasi non possono superare l'importo
massimo di £ 240.000 a capo (legge 28.5.1981, n. 296) ad eccezione
degli allevamenti con un numero di capi bovini non superiore a 10
al momento della esecuzione delle prove diagnostiche, per i quali
sono aumentate del 50%.
Le indennità fissate dalle vigenti norme statali sono
assolutamente insufficienti a compensare in misura adeguata il
danno subito dall'allevatore valdostano per i seguenti
motivi:
1)
particolarità delle razze bovine valdostane,
allevate in una ristretta area situata in zona di montagna e con un
ridotto numero di capi;
2)
difficoltà di reperimento di animali da rimonta in
caso di abbattimento di un numero elevato di capi, data la limitata
zona di allevamento, con inevitabile conseguente aumento dei prezzi
aggravati anche dal tasso annuale di inflazione;
3)
reddito delle attività agricole è ovviamente
ridotto rispetto alle zone di pianura e dove i costi di esercizio
sono notevolmente più elevati;
4)
le razze bovine valdostane, in particolare la
pezzata-rossa, costituiscono un cespite di guadagno per gli
agricoltori per la vendita di capi destinati ad altre Regioni, che
viene a mancare in caso di numerosi abbattimenti.
Si aggiunge inoltre che la corresponsione di indennizzi
insufficienti stimola l'allevatore a procrastinare l'eliminazione
dei capi infetti e talvolta a ricorrere a sotterfugi per evitare
l'abbattimento, con tutte le conseguenze facilmente
immaginabili.
Quanto sopra premesso, il Consiglio regionale della Valle
d'Aosta, riunito nella seduta del giorno 28 ottobre 1982
chiede
che le indennità di abbattimento da corrispondere agli
allevatori valdostani vengano aumentate in
misura adeguata
al reale danno derivante dall'abbattimento dei bovini infetti
e
formula voti
affinché il Ministero della Sanità - Direzione Generale dei
Servizi veterinari, esamini favorevolmente la presente richiesta,
intesa ad assicurare un sensibile aiuto finanziario agli allevatori
ed un contributo alla salvaguardia del patrimonio zootecnico della
Regione, costituito da razze bovine autoctone particolarmente
adatte alle caratteristiche geografiche del territorio.
PRESIDENTE:
La parola all'Assessore alla Sanità ed
Assistenza Sociale Rollandin, ne ha facoltà.
ROLLANDIN - (U.V.):
Avant tout je veux dire que cet ordre
du jour ne veut pas aborder le sujet. Dans quelques jours cet
argument sera porté à l'examen des Commissions préposées. C'est
seulement à cause du fait que actuellement on est en train
d'examiner le problème concernant les subventions de l'Etat prévues
pour les plans d'assainissement dans la Région. Or, en
considération de cela, nous croyons juste faire relever qu'il y
a quand même une différence entre les problèmes de la race
valdôtaine, du patrimoine régional et les autres races.
C'est pour cette raison et en tenant compte du décret qui
prévoit la possibilité, chaque année, d'élever le pourcentage des
subventions, à niveau national, pour les éleveurs qui doivent
perdre beaucoup d'argent à cause de cette loi, que je considérais
plus correcte envoyer cet ordre du jour au Ministère compétent,
parce qu'il soit renseigné sur les problèmes de la Vallée
d'Aoste.
PRESIDENTE
: E' aperta la discussione; la parola al
Consigliere Péaquin, ne ha facoltà.
PEAQUIN - (P.C.I.):
Siamo favorevoli all'approvazione di
questo ordine del giorno perché le considerazioni fatte noi le
condividiamo in quanto giuste. Voglio ribadire quanto ha detto
l'Assessore, cioè che questo ordine del giorno non deve servire per
distogliere l'attenzione dal problema del risanamento, che è
tutt'ora aperto. Voglio inoltre ricordare - ed anche questo è stato
detto dall'Assessore - che le Commissioni stanno aspettando le
posizioni della Giunta sul documento elaborato. Pertanto è
intenzione delle Commissioni far portare la proposta in Consiglio e
mi auguro che al più presto arrivi la decisione della Giunta a
questo proposito.
PRESIDENTE:
Altri chiedono la parola sull'oggetto n. 565?
Lo metto in approvazione per alzata di mano.
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
