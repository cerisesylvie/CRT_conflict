Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2931 del 24 giugno 1987 - Resoconto
OGGETTO N. 2931/VIII - DISEGNO DI LEGGE CONCERNENTE:
"ISTITUZIONE DEL CENTRO DI RICERCHE PER LA VITICOLTURA MONTANA
(CERVIM)".
PRESIDENTE:
Ha chiesto di parlare l'Assessore
all'Agricoltura, Foreste ed Ambiente Naturale Perrin, ne ha
facoltà.
PERRIN - (U.V.):
Le Conseil régional avait déjà voté
l'année dernière cette loi et donc je ne illustre pas les buts
qu'elle se propose, puisqu'ils sont très bien connus.
Cette loi votée par le Conseil, avait été repoussée par le
Président de la Commission de Coordination pour deux raisons: l'une
puisqu'il nous reprochait d'être intervenus dans le domaine
international en appelant cet Institut "Centro Internazionale per
la ricerca sulla viticoltura montana". Le Président de la
Commission de Coordination a dit que nous n'avons pas le pouvoir
d'établir des rapports internationaux. La deuxième raison c'était
le rappel pour les indemnités des membres du Conseil
d'Administration à la diaria des Conseillers régionaux. Nous avons
donc modifié cette loi après avoir eu des longs pourparlers avec le
Ministère de l'Agriculture et avec la Commission de Coordination.
Dans l'art. 1 on ne parle plus de Centre international, mais
simplement de
"Centro di ricerche per la viticoltura montana a
cui possono aderire organizzazioni nazionali o
internazionali".
Il y a quelques petites modifications dans la composition du
Conseil d'Administration, où les membres experts sont descendus à
deux au lieu de trois, les membres représentants des organisations
qui peuvent adhérer au Centre, à deux par rapport à cinq, ceci pour
rendre plus agile le Conseil d'Administration. Pour ce qui concerne
les indemnités aux membres du Conseil d'Administration on a fait
référence à l'indemnité de présence des membres de la Commission
régionale de contrôle.
PRESIDENTE:
Si passa all'esame dell'articolato. Do
lettura dell'art. 1:
ART. 1
(ISTITUZIONE)
1. È istituito, con sede in Valle d'Aosta, il "Centro di
Ricerche per la Viticoltura Montana" (CERVIM) a cui possono aderire
organizzazioni nazionali e internazionali, sotto gli auspici
dell'O.I.V. (Office International de la Vigne et du Vin), che
perseguono gli obiettivi indicati all'art. 2.
PRESIDENTE:
Pongo in votazione l'art. 1 testé letto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Do lettura dell'art. 2:
ART. 2
(OBIETTIVI)
1.
Il Centro persegue l'obiettivo di salvaguardare la
viticoltura montana in condizioni orografiche difficili (forti
pendenze, terrazzamenti, ecc.), minacciata dall'abbandono a causa
dei costi elevati, proponendo le soluzioni per la protezione del
territorio, per ridurre i costi di produzione e per valorizzare la
qualità dei prodotti vitivinicoli scaturenti da ricerche
scientifiche, attraverso esperienze collaudate e discusse in campo
nazionale ed internazionale.
2.
Rientrano negli scopi del Centro tutte le
iniziative tecniche, scientifiche e culturali inerenti questa
tipologia di viticoltura.
3.
Il Centro intrattiene rapporti con tutti gli
organismi interessati. Il Centro aderisce formalmente, collabora e
fornisce il suo contributo scientifico e sperimentale agli
organismi creati per la protezione della vite e del vino.
PRESIDENTE:
Pongo in votazione l'art. 2 testè letto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Do lettura dell'art. 3:
ART. 3
(ORGANI)
1.
Il CERVIM è retto da un Consiglio di
Amministrazione costituito con decreto del Presidente della Giunta
regionale.
2.
Sono inoltre organi del CERVIM:
1)
il Consiglio Scientifico;
2) l'Assemblea;
3)
il Collegio dei Revisori dei Conti.
PRESIDENTE:
Pongo in votazione l'art. 3 testè letto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Do lettura dell'art. 4:
ART. 4
(CONSIGLIO DI AMMINISTRAZIONE)
1. Il Consiglio di Amministrazione è composto da:
- il Presidente nominato dalla Giunta regionale su proposta
dell'Assessore all'Agricoltura, Foreste ed Ambiente
Naturale;
- 3 membri esperti in viticoltura ed enologia, nominati dalla
Giunta regionale su proposta dell'Assessore all'Agricoltura,
Foreste ed Ambiente Naturale;
- 1 rappresentante del Ministero dell'Agricoltura e delle
Foreste;
- il Presidente del Consiglio Scientifico di cui al successivo
art. 7 o suo delegato;
- 1 rappresentante dell'O.I.V. (Office International de la Vigne
et du Vin), in quanto ente aderente;
- 2 rappresentanti degli organismi che aderiscono al Centro,
designati dall'Assemblea.
2. Il direttore del Centro assicura le funzioni di
Segretario.
3. I membri del Consiglio di Amministrazione sono nominati
per la durata di 3 anni ed il loro mandato può essere
rinnovato.
PRESIDENTE:
Pongo in votazione l'art. 4 testè letto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Do lettura dell'art. 5:
ART. 5
(COMPITI DEL CONSIGLIO DI AMMINISTRAZIONE)
1. Il Consiglio di Amministrazione gestisce sul piano
amministrativo il Centro, in particolare:
1)
nomina il Direttore;
2)
prepara il budget;
3) decide i mezzi per la realizzazione delle proposte del
Consiglio Scientifico;
4) delibera sull'organigramma del personale, sulle locazioni e
sugli impegni pluriennali, decide sulle quote annuali di adesione
al Centro;
5) propone le modifiche statutarie in collaborazione con il
Consiglio Scientifico.
PRESIDENTE:
Pongo in votazione l'art. 5 testè letto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Do lettura dell'art. 6:
ART. 6
(FUNZIONAMENTO)
1. Il Presidente del Consiglio di Amministrazione è di diritto
il Presidente del Centro.
2. Detiene la firma e rappresenta il Centro in materia
amministrativa e giuridica, convoca il Consiglio di Amministrazione
che può essere anche riunito su richiesta di almeno tre membri del
Consiglio, fissa l'ordine del giorno e presiede le sedute.
3. In caso di necessità, può prendere provvedimenti d'urgenza
con l'obbligo di sottoporli alla ratifica nella prima riunione del
Consiglio.
4. In assenza del Presidente, le sue funzioni saranno assicurate
dal suo delegato.
5.
Il Consiglio di Amministrazione è convocato dal suo
Presidente.
6. Le delibere del Consiglio non possono essere dichiarate
valide se almeno la metà dei membri non è presente.
7.
Le decisioni sono prese a maggioranza dei voti
espressi.
8. Il Consiglio si riunisce almeno una volta all'anno per
l'approvazione del bilancio di previsione.
PRESIDENTE:
Pongo in votazione l'art. 6 testè letto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Do lettura dell'art. 7:
ART. 7
(IL CONSIGLIO SCIENTIFICO)
1. Il Consiglio Scientifico è composto da esperti di diversi
Paesi, che perseguono gli obiettivi di cui all'art. 2.
2. I membri del Consiglio Scientifico nominano un Presidente del
Consiglio Scientifico che è scelto tra tutti gli esperti
dell'O.I.V.
3. Il Presidente del Consiglio Scientifico è assistito da due
Vice-Presidenti, il primo è eletto dal Consiglio Scientifico,
l'altro è di diritto il Presidente del Consiglio di Amministrazione
o un suo delegato.
4.
Il Consiglio Scientifico nomina un suo
segretario.
5. Il mandato dei membri del Consiglio Scientifico dura tre anni
e può essere rinnovato.
PRESIDENTE:
Pongo in votazione l'art. 7 testè letto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Do lettura dell'art. 8:
ART. 8
(COMPITI DEL CONSIGLIO SCIENTIFICO)
1. È compito del Consiglio Scientifico di preparare il
programma scientifico del Centro. Questo programma deve essere
sottoposto all'approvazione del Consiglio di
Amministrazione.
PRESIDENTE:
Pongo in votazione l'art. 8 testè letto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Do lettura dell'art. 9:
ART. 9
(FUNZIONAMENTO)
1. Il Presidente del Consiglio Scientifico può rappresentare il
Centro a livello scientifico presso gli organismi nazionali ed
internazionali.
2.
Il Consiglio Scientifico è convocato dal Presidente
o da un Vice-Presidente con la notifica all'ordine del giorno della
riunione, almeno 30 giorni prima della data di tale riunione, o con
un telegramma 15 giorni prima della data citata.
3.
Se un membro del Consiglio Scientifico non
partecipa, senza una ragione valida, a tre sedute consecutive,
risulta decaduto dalle sue funzioni.
4.
Il Consiglio Scientifico si riunisce almeno una
volta all'anno; la data deve essere fissata in modo da lasciare al
Consiglio di Amministrazione il tempo per deliberare sul
bilancio.
PRESIDENTE:
Pongo in votazione l'art. 9 testè letto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Do lettura dell'art. 10:
ART. 10
(L'ASSEMBLEA )
1. È costituita dai rappresentanti di tutti gli organismi
aderenti al Centro.
2. Essa è presieduta e convocata dal Presidente del Centro e si
riunisce almeno una volta all'anno, anche in concomitanza a
riunioni del Centro.
3. È suo compito nominare 2 rappresentanti del Consiglio di
Amministrazione e 2 membri effettivi ed uno supplente del Collegio
dei Revisori.
4. L'ammissione al Centro è subordinata al parere favorevole del
Consiglio Scientifico.
PRESIDENTE:
Pongo in votazione l'art. 10 testè letto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Do lettura dell'art. 11:
ART. 11
(COLLEGIO DEI REVISORI DEI CONTI)
1. L'amministrazione del Centro è controllata da un collegio dei
Revisori dei Conti composto da 3 membri e 2 supplenti.
2. Il Presidente del Collegio ed un membro supplente sono
nominati dalla Giunta regionale; gli altri membri sono nominati
dall'Assemblea.
3. I membri del Collegio in particolare debbono:
1)
partecipare alle riunioni del Consiglio di
Amministrazione;
2)
procedere insieme almeno una volta ogni 3 mesi od
ogni volta che lo giudicano necessario, al controllo della gestione
del Centro, verificando il rispetto delle disposizioni dello
Statuto e redigendo un verbale;
3)
verificare le regolarità delle registrazioni e
delle scritture contabili;
4)
controllare il bilancio e dare un parere scritto al
Consiglio di Amministrazione prima delle decisioni di
quest'ultimo.
4. I Revisori dei Conti potranno ricevere gli onorari
determinati dal Consiglio di Amministrazione.
PRESIDENTE:
Pongo in votazione l'art. 11 testè letto:
ESITO DELLA VOTAZIONE
Presenti, votanti e favorevoli:
27
Il Consiglio approva all'unanimità
PRESIDENTE:
Do lettura dell'art. 12:
ART. 12
(IL DIRETTORE DEL CENTRO)
1. Il Direttore del Centro è nominato dal Consiglio di
Amministrazione. Esegue le decisioni del Consiglio di
Amministrazione, è responsabile della buona esecuzione del
programma e del personale del Centro. Partecipa ai lavori del
Consiglio Scientifico.
PRESIDENTE:
Pongo in votazione l'art. 12 testè letto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Do lettura dell'art. 13:
ART. 13
(I PROVENTI DEL CENTRO)
1. Il Centro provvede alle proprie spese con i seguenti
proventi:
1)
contributi ordinari e straordinari della Regione
Valle d'Aosta;
2)
contributi ordinari e straordinari dei Ministeri,
Amministrazioni locali, Istituti di Credito o di organizzazioni
italiane o straniere sia che appartengano o meno al Centro;
3)
proventi derivanti dalle prestazioni o dai servizi
resi a seguito della vendita eventuale delle pubblicazioni del
Centro.
PRESIDENTE:
Pongo in votazione l'art. 13 testè letto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Do lettura dell'art. 14:
ART. 14
(SPESE DI FUNZIONAMENTO)
1.
Ai componenti del Consiglio di Amministrazione ed
al Consiglio Scientifico è corrisposta una indennità di presenza
nella misura prevista per i componenti della Commissione regionale
di controllo e, qualora non risiedano nel Comune di Aosta, il
rimborso delle spese viaggio.
2.
Ai membri del Consiglio di Amministrazione e del
Consiglio Scientifico sono rimborsate - in misura e con prassi
analoghe a quelle dei dipendenti regionali - le spese vive
sostenute per l'esecuzione di compiti specifici definiti dal
Consiglio di Amministrazione o dal suo Presidente che dovrà
informarne il Consiglio di Amministrazione.
PRESIDENTE:
Pongo in votazione l'art. 14 testè letto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Do lettura dell'art. 15:
ART. 15
(SCIOGLIMENTO DEL CONSIGLIO DI AMMINISTRAZIONE)
1.
In caso di persistenti e gravi irregolarità o di
mancato funzionamento del Consiglio di Amministrazione, il
Presidente della Giunta regionale, su proposta dell'Assessore
all'Agricoltura, Foreste ed Ambiente Naturale e previa conforme
deliberazione della Giunta regionale, procede allo scioglimento
dell'organo, nominando in sua vece un Commissario, che curerà la
gestione del Centro fino alla costituzione del nuovo Consiglio di
Amministrazione.
2.
Il nuovo Consiglio di Amministrazione dovrà essere
costituito entro i sei mesi successivi alla nomina del
Commissario.
PRESIDENTE:
Pongo in votazione l'art. 15 testè letto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Do lettura dell'art. 16:
ART. 16
(DISPOSIZIONI FINANZIARIE)
1.
È autorizzato a favore del CERVIM un finanziamento
di lire 150 milioni per l'anno 1987 e di lire 100 milioni annui,
aggiornati in base all'indice di svalutazione stabilito in base ai
dati ISTAT, a partire dall'anno 1988, con imputazione della
relativa spesa allo istituendo capitolo 33465 dello stato di
previsione della spesa del bilancio preventivo della Regione per
l'esercizio finanziario 1987 e sui corrispondenti capitoli dei
bilanci per i successivi esercizi finanziari.
2. Alla copertura dell'onere di cui al comma precedente si
provvede:
per l'esercizio 1987 mediante riduzione per lire 150 milioni
dallo stanziamento iscritto sul cap. 50100 "Fondo globale per il
finanziamento di spese per ulteriori programmi di sviluppo - Spese
correnti - a valere sull'apposito accantonamento previsto".
Allegato n. 8 del bilancio per l'anno in corso. Per gli esercizi
1988 e 1989 mediante utilizzo per lire 200 milioni delle risorse
disponibili relative al programma 2.2.2.04 Assistenza tecnica del
bilancio pluriennale 1987 e 1989.
A decorrere dall'anno 1988 la spesa necessaria sarà iscritta
con la legge di approvazione dei relativi bilanci.
PRESIDENTE:
Pongo in votazione l'art. 16 testè letto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Do lettura dell'art. 17:
ART. 17
(VARIAZIONI DI BILANCIO)
1. Al bilancio di previsione della Regione per l'esercizio
finanziario 1987 sono apportate le seguenti variazioni:
Parte Spesa
Variazioni in diminuzione:
Cap. 50100 "Fondo globale per il finanziamento di spese per
ulteriori programmi di sviluppo - Spese correnti".
L. 150 000.000
Variazioni in aumento:
Cap. 33465 (di nuova istituzione) codificazione
2.1.6.2.2.10.10.04 "Contributo annuo per il funzionamento del
"Centro Internazionale di ricerca per la viticoltura montana"
(CIRVIM)
L.R. n.
L. 150.000.000
PRESIDENTE:
Pongo in votazione l'art. 17 testè letto:
ESITO DELLA VOTAZIONE
Presenti, votanti e favorevoli; 27
Il Consiglio approva all'unanimità
PRESIDENTE:
Pongo in votazione la legge nel suo complesso
per scrutinio segreto:
VOTAZIONE A SCRUTINIO SEGRETO
ESITO DELLA VOTAZIONE
Presenti: 28;
Votanti: 28;
Favorevoli: 27;
Contrari: 1;
Il Consiglio approva
