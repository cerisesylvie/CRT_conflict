Classificazione
ASSISTENZA SANITARIA E OSPEDALIERA
Presidio ospedaliero



Oggetto del Consiglio n. 228 del 13 novembre 2013 - Resoconto
OGGETTO N. 228/XIV - Interpellanza: "Tempistica e modalità di
realizzazione del Presidio unico ospedaliero regionale di
Aosta".
Président
- Pour l'illustration, la parole au collègue
Guichardaz.
Guichardaz (PD-SIN.VDA)
- Grazie Presidente.
Non c'è molto da dire su quest'interpellanza, sottoscritta tra
l'altro dai rappresentanti di tutti i quattro gruppi di
opposizione, come scritto in premessa, è interesse
dell'opposizione, ma credo di tutto il Consiglio poter disporre di
un quadro aggiornato della situazione relativa al progetto di
ampliamento e ristrutturazione del Presidio unico ospedaliero
Umberto Parini. Poiché, come è noto, sono intervenuti dei ritardi
sul cronoprogramma dovuti anche a fattori esterni
all'Amministrazione regionale, recentemente il TAR si è espresso
sulla cosiddetta "seconda fase", e visto che l'ospedale rientra tra
le grandi opere che non hanno subito ristrutturazioni, contenimenti
o soppressioni, riteniamo utile un passaggio in V Commissione,
peraltro abbiamo indicato un tempo ragionevole, cioè 30 giorni,
quindi oltre il periodo di analisi e di deliberazione del bilancio
della legge finanziaria, per avere un aggiornamento sul progetto,
sui tempi e sui costi di esecuzione. Crediamo che questo passaggio
in V Commissione sia utile, peraltro non pregiudica in alcun modo
né le tempistiche, né le modalità esecutive in atto, anche
considerato il fatto che la composizione del Consiglio si è
largamente rinnovata in questa legislatura, quindi credo sia
interesse di tutti poter avere un quadro aggiornato della
situazione. Grazie.
Président
- La parole à l'Assesseur Fosson.
Fosson (UV)
- Merci Président.
Sulla risposta...non c'è molto da dire, nel senso che la Giunta
regionale, con la delibera 719 del 26 aprile 2013 ha approvato il
progetto definitivo per la realizzazione del presidio unico
dell'ospedale che fissa modalità e costi del progetto, che non sono
cambiati, è cambiato invece il cronoprogramma in seguito alla
sentenza del TAR che modificava il punto 2 delle cinque fasi del
programma. Il Consiglio di Stato si pronuncerà il 3 dicembre
sull'aggiudicazione dello scavo archeologico e ci dirà se
l'aggiudicamento fatto precedentemente era corretto o no, quindi la
tempistica sarà anche determinata chiaramente da questa sentenza, e
comunque cambierà il cronoprogramma. Il CUP interpellato da noi su
questo ci ha prima detto che i costi e le modalità rimangono quelli
fissati dalla delibera e che il cronoprogramma potrà essere
cambiato, ma sempre vedendo la sentenza del 3 dicembre, di 8 mesi,
perché riprendendo la possibilità di fare lo scavo certo nei mesi
di gennaio-febbraio non si potrà operare, successivamente sì.
Sul fatto di un passaggio in commissione, di un'illustrazione in
commissione di tutto il progetto, le varie fasi, anche tenendo
conto giustamente che molti non lo hanno visto, c'è un impegno di
tutti i progettisti di venire in commissione ad illustrare il
progetto, le fasi e a mostrare ai nuovi Consiglieri il progetto
definitivo, su questo il Presidente della V Commissione è stato
informato e concorderete voi insieme la data. Grazie.
Président
- Merci. Pour la réplique, la parole au
collègue Guichardaz.
Guichardaz (PD-SIN.VDA)
- Per ringraziare l'Assessore per
aver accolto la nostra richiesta di passaggio in V Commissione,
come da protocollo, concorderemo i tempi possibilmente entro quelli
indicati nell'interpellanza. Grazie.
Président
- Merci. Point 12 à l'ordre du jour...pardon je
m'excuse, collègue Morelli.
Morelli (ALPE)
- Pas de problèmes Madame la
Présidente.
Soltanto per riconoscere, insomma, con favore l'accoglimento da
parte dell'Assessore riguardo a questo passaggio in commissione,
passaggio che sarà utile anche a chi era già presente nella scorsa
legislatura, perché il progetto definitivo non era stato portato a
conoscenza del Consiglio la scorsa legislatura, anche perché i
tempi di approvazione della delibera sono coincisi con l'avvio
della campagna elettorale, quindi con molto interesse parteciperemo
a questa seduta della V Commissione. Grazie.
Presidente
- Grazie collega Morelli. Le chiedo scusa.
Possiamo passare al punto 12 all'ordine del giorno.
