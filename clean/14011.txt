Classificazione
TRASPORTI E VIABILITÀ
Strade di interesse regionale


Resoconto integrale del dibattito dell'aula
Oggetto del Consiglio n. 534 del 14 marzo 1994 - Resoconto
OGGETTO N. 534/X - Presa d'atto della petizione concernente:
"Sistemazione ed allargamento della strada regionale per
Roisan".
Petizione - Gli abitanti della frazione di Porossan del Comune
di Aosta e gli utenti della strada regionale per Roisan:
- Ricordato che il problema della sistemazione e
dell'allarga­mento della strada regionale in questione è stato più
volte af­frontato in Consiglio regionale;
- Sottolineato che l'Assessore regionale dei Lavori Pubblici, in
risposta alla interrogazione con risposta scritta, in data
03/01/1992, indicò puntualmente le procedure per poter addi­venire
all'appalto dell'opera;
- Constatato che tutt'oggi, nonostante il pesante incremento
abitativo subito dalla frazione di Porossan (in conseguenza delle
scelte del P.R.G. del Comune di Aosta) e il relativo aumen­to della
circolazione privata su una strada dissestata (anche a causa del
transito continuo degli automezzi pesanti al servizio del cantiere
per la costruzione del raccordo autostradale per il Gran San
Bernardo ed ai cantieri per la costruzione edilizia),
sottodimensionata e divenuta pericolosa, nulla è stato predi­sposto
in merito;
chiedono
1) Che l'Assessore regionale dei Lavori Pubblici, d'intesa con
il Comune di Aosta e con la massima tempestività, voglia
intra­prendere gli atti necessari all'appalto dell'opera che si
rende indispensabile per la salvaguardia dell'incolumità degli
utenti;
2) Che il Consiglio di Frazione venga regolarmente e
formal­mente informato dell'iter delle procedure attivate.
Aosta 29 ottobre 1993
Seguono 384 firme di cittadini.
Presidente -
Ha chiesto la parola il Presidente
della Giunta, Viérin Dino.
Viérin D. (UV) -
Simplement pour confirmer, suite
à la présentation de cette pétition, les éclaircissements qui ont
été fournis et par l'assessorat des Travaux publics et par la
Présidence du Gouvernement. A savoir qu'il est de l'intention de
l'Administration régionale d'insérer dans le plan des travaux 1994,
une première partie des travaux concernant cette route, pour un
montant présumé de 2.300 millions de lires, montant couvrant la
période 1994-1996. A cet égard il est nécessaire d'obtenir
l'autorisation de la commune d'Aoste, ainsi que la disponibilité
des terrains concernés.
Sur les contacts qu'ont été pris avec la commune d'Aoste et donc
sur la volonté qui avait été exprimée d'effectuer une visite sur
les lieux afin de concerter la procédure ou les éléments
nécessaires pour accélérer l'exécution de cet ouvrage - sur lequel
le moins que l'on puisse dire c'est qu'il y a eu un retard
considérable qui s'est accumulé, à partir du mois de mai 1987, où
pour la première fois un expert avait été chargé du projet
concernant la mise à jour de ce tronçon -, je voulais apporter un
complément d'information, compte tenu du fait que la commune
d'Aoste, à la fin janvier, nous a communiqué que la Commission pour
l'urbanisme, dans sa séance du 20 janvier 1994, a demandé une mise
à jour du projet n'a donc pas accordé l'autorisation
nécessaire.
Par conséquent, tout en confirmant la volonté exprimée, il n'est
pas possible pour l'instant de procéder à l'appel d'offres des
travaux y afférents, parce que l'on doit au préalable élaborer de
nouveau le projet d'exécution, qui devra successivement être
présenté à la Commune d'Aoste.
A cet égard, les délais administratifs nécessaires pour que le
dossier soit complet peuvent, sur la base d'une estimation faite
par l'assessorat des Travaux publics, être évalués à 3-4 mois.
Cette procédure achevée il pourra donc être procédé à l'appel
d'offres.
Entre-temps je crois que nous aurons pu, en approuvant le plan
des travaux publics 1994, approuver aussi l'intervention pour la
route de Roisan.
Presidente -
Ha chiesto la parola il Consigliere
Marguerettaz.
Marguerettaz (PpVA) -
Questa petizione all'oggetto
credo esprima lo stato d'animo dei residenti nella zona indicata da
Aosta, Porossan, a Roisan.
É un disagio che si protrae da diversi anni, sia per la
morfolo­gia della strada che è stretta e molto pericolosa, sia per
la tota­le inadeguatezza della strada stessa, rispetto allo
sviluppo ur­banistico che ha avuto la zona interessata, con tutto
ciò che comporta soprattutto a livello di parcheggi. Ad ognuno di
noi sarà capitato di percorrere quella strada, e si sarà reso conto
di come il problema "parcheggi" sia particolarmente grave
soprat­tutto nella zona dei vari
hameaux
di Porossan. Spesso
le auto vengono abbandonate lungo il ciglio della strada perché non
ci sono altre possibilità; questo diventa, tra l'altro, molto
pericolo­so per gli automobilisti che percorrono quel tratto di
strada.
É una lamentela che oltre alla necessità di allargare,
modifica­re e ammodernizzare tutta la strada e i servizi, esige al
tempo stesso una migliore manutenzione della strada. Il fondo di
questa strada è disastrato, direi ancor di più dal momento in cui
sono stati effettuati i lavori del raccordo autostradale con la SS
27, che hanno visto percorrere il fondo stradale da mezzi pe­santi,
i quali hanno disfatto il fondo. Mi permetterei di chiede­re, se
possibile, di intervenire comunque prima dell'appalto del grosso
lavoro che c'è da fare, proprio con interventi di ordinaria
manutenzione su questa strada.
Per quanto riguarda invece il progetto, non ho avuto qui il
te­mpo di ripercorrere tutto l'iter che questo progetto ha fatto,
ma ricordo a memoria che quando lavoravo presso l'Assessorato
all'ambiente (parlo di più di un anno fa) tale progetto era già
depositato presso questo Assessorato, penso in attesa del pare­re
del VIA.
C'erano state delle questioni intorno a detto proget­to, in
particolare per un punto che ritengo sia importante nella
progettazione di questo allargamento, che riguarda la possibili­tà
di dare lo svincolo da questa strada sull'attuale circonvalla­zione
nord. Ciò aveva creato alcuni problemi, tanto che mi sembra fosse
stato richiesto addirittura di cancellare questa possibilità. Anche
qui non so precisamente come sia la questio­ne, ma mi sento di
spendere una parola in più perché si vedano tutti i modi possibili
di permettere questo accesso direttamente dalla strada regionale
per Roisan alla circonvallazione nord.
Dicevo che ricordo di aver visto questo progetto più di un anno
fa. Lo stesso Presidente della Giunta sottolineava i ritardi, e non
posso che essere d'accordo con lui, nel senso che siamo ar­rivati
al marzo del 1994 e, da quanto ho capito dalla relazione del
Presidente, la situazione è ancora abbastanza in alto mare.
Una cosa mi è sfuggita dalle parole dette dal Presidente: nella
relazione si fa presente che il Comune di Aosta il 14 dicembre
scorso aveva, nel corso della riunione della Commissione edili­zia,
deciso di riaggiornare la riunione, quindi di procrastinare la
decisione, perché chiedeva un incontro con i progettisti e i
tecnici dell'Amministrazione regionale e con i responsabili
co­munali per definire meglio il problema. La data alla quale
face­va riferimento il Presidente del 20 gennaio 1994 è la data in
cui questo incontro è stato fatto? Quindi la riunione della
commis­sione è stata fatta insieme ai progettisti ed insieme ai
tecnici dell'Amministrazione regionale, ed è stato chiesto
un'ulteriore rielaborazione del progetto.
Si ha l'impressione davvero di tro­varsi davanti ad una storia
infinita. Anche qui, un grosso sol­lecito da parte mia perché si
faccia un progetto che dia soprat­tutto fiato per quanto concerne i
parcheggi e l'allargamento della strada con tutte le modifiche
necessarie, ma che si inter­venga davvero il più in fretta
possibile.
Presidente -
Si tratta di una presa d'atto.
Il Consiglio prende atto della petizione e della
documentazione ad essa relativa.
