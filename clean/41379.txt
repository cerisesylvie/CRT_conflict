Classificazione
AMMINISTRAZIONE REGIONALE
Ordinamento degli uffici e del personale



Oggetto del Consiglio n. 513 del 20 marzo 2019 - Resoconto
OGGETTO N. 513/XV - Interrogazione: "Stato della procedura di
riorganizzazione della struttura regionale".
Rini (Presidente)
-
Punto 18 all'ordine del
giorno. Per la risposta, la parola al presidente Fosson.
Fosson (GM)
- "Quale sia lo stato attuale della procedura
di riorganizzazione della struttura regionale con la nomina dei
dirigenti di primo livello". La Giunta regionale ha approvato con
deliberazione n. 294 dell'8 marzo scorso la ridefinizione della
struttura organizzativa dell'Amministrazione regionale a decorrere
dal 1° aprile 2019, a integrazione e modificazione delle precedenti
deliberazioni in merito. La deliberazione citata ha anche disposto
l'avvio delle procedure di pubblicità per i posti dirigenziali
disponibili, rispetto ai quali le manifestazioni di interesse sono
state presentate entro lunedì 18 marzo scorso.
Presidente
- Per la replica la parola al collega
Aggravi.
Aggravi (LEGA VDA)
- Grazie, Presidente, per la difesa
d'ufficio. Io risponderò come mi ha risposto lei, con una battuta
riguardo alla deliberazione di riorganizzazione della "micro" come
viene chiamata in gergo. Nella mozione di sfiducia presentata alla
Giunta Spelgatti veniva detto: "consci dell'attuale preoccupante
situazione politica regionale caratterizzata da un sostanziale
immobilismo dell'azione amministrativa che a oggi impedisce di
fornire risposte adeguate ai tanti problemi che affliggono la
nostra Valle d'Aosta". Penso che di nuovo sul fronte occidentale
non ci sia nulla. Finalmente siamo arrivati alla riorganizzazione
della micro, però comunque quanto è riportato all'interno
dell'interrogazione è veritiero e forse questo immobilismo ancora
caratterizza la Giunta che lei presiede.
