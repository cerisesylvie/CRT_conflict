Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 117 del 24 giugno 1970 - Resoconto
OGGETTO N. 117/70 - Legge regionale concernente: "Concessione
di contributi a comuni e a consorzi di comuni per l'acquisto di
mezzi meccanici da adibirsi al servizio di sgombro neve nelle
strade comunali".
Rollandoz
(D.P.) -
È noto che l'estendersi della
rete stradale comunale, a seguito dell'intervento della Regione in
questo campo, ha permesso di raggiungere quasi tutti gli
insediamenti, abitati permanentemente, che siano di una certa
consistenza.
Questo comporta una rete stradale comunale di una notevole
estensione, specie per i Comuni più frazionati e comprendenti a
volte decine di villaggi diversi. Le accresciute legittime esigenze
della popolazione comportano la necessità, da parte anche della
Amministrazioni comunali, di provvedere alla funzionalità della
rete stradale in ogni stagione; del resto, senza questa
preoccupazione, notevole capitale investito nelle strade resterebbe
inutilizzato per diversi mesi l'anno.
Vari Comuni hanno quindi provveduto all'acquisto di mezzi per
sgombro neve e l'iniziativa è opportuna per i motivi sopra
esaminati e da incoraggiare; tenuto conto che lo sgombro neve
eseguito con mezzi pubblici, anziché tramite appalti a ditte
private consente una maggior efficienza per il carattere non
speculativo del servizio, la maggiore rapidità di intervento e
soprattutto per la maggiore elasticità di impiego su strade diverse
e di diverse caratteristiche.
Per tali motivi si ritiene che sia oltremodo opportuno un
intervento finanziario regionale e segnatamente al fine di
consentire alle Amministrazioni Comunali l'acquisto dei mezzi più
adatti, anche se a volte più costosi, per garantire un servizio
efficiente e che consenta quindi migliori economie di gestione.
Sempre per tendere alla riduzione dei costi di gestione,
mediante una più completa utilizzazione dei mezzi, si propone di
estendere la corresponsione del contributo anche ai Consorzi
intercomunali che potranno essere costituiti, specialmente nelle
zone in cui l'entità e la durata delle precipitazioni nevose sono
minori e pertanto lo stesso mezzo può essere utilizzato nel
territorio di due o più comuni.
La misura dei contributi regionali di cui si tratta dovrà essere
condizionata all'accertamento da parte della Regione dell'effettiva
idoneità dei mezzi da acquistare allo scopo di evitare l'acquisto
da parte del Comune di mezzi meccanici idonei ad usi promiscui, ma
non particolarmente idonei al solo servizio di sgombro neve; dovrà
inoltre essere dimostrata la disponibilità di locali idonei per il
deposito dei mezzi meccanici.
Manganoni
(P.C.I.) -
Io penso che anche in questo
campo abbiamo incominciato a fare qualche cosa perché mi pare che
da circa due anni avevamo presentato una mozione, e quindi dopo
circa due anni, un anno e mezzo, si traducono le parole in
fatti.
Però penso che questo doveva passare alla Commissione dei Lavori
Pubblici; caro Assessore ai Lavori Pubblici, non è passata alla
Commissione!
Montesano (P.S.D.I.) -
No, Manganoni, io preciso, questa
è una legge già presentata, già passata alla Commissione, già
presentata il 27 febbraio... (
voce in lontananza
) ...preciso
io Manganoni, questa legge è stata già portata il 27 febbraio, come
scritto qui, passata già in Commissione, poi non venne
discussa.
Manganoni
(P.C.I.) -
Al Signor Mappelli, volevo
solo dire, dato che l'interpellante, c'è scritto: "il sottoscritto
Signor Mappelli", e allora, adesso ti chiamerò Signor Mappelli, è
veramente la nostalgia, qualsiasi cosa è sempre la vecchia Giunta,
la vecchia Giunta, ma abbia pazienza, però i fatti, io non ti...la
nuova Giunta, perché l'aspettiamo al varco, la nuova Giunta si
comporterà come la vecchia Giunta, da parte mia si sentirà quello
che si deve sentire, questo sia chiaro, però è proprio una
nostalgia inguaribile. Sono stato anch'io Assessore e poi "ba di
zoc", anch'io come te, ma non è che la nostalgia abbia fatto di me
una persona che non pensa altro che alla vecchia Giunta, caro
Mappelli, si va e si viene, "su di zoc e ba di zoc", come abbiamo
fatto noi e si continua come prima.
Savioz
(P.C.I.) -
Volevo porre una domanda non
tanto in merito ai mezzi meccanici che mi sembra che possa andar
bene, però sul problema invece che avevo sollevato a suo tempo per
quelle strade che sono di collegamento tra i Comuni, che non sono
comunali, non sono regionali, nessuno se ne occupa e di cui
l'allora Assessore ai Lavori Pubblici aveva promesso di fare uno
stralcio e di riportarlo in Consiglio.
Vorrei pregarVi di tenere conto di questa situazione, prima
dell'inverno, se no succederà come l'anno scorso che per esempio il
tratto di strada da Jovençan ad Aymavilles è rimasto con la neve
perché né Jovençan né Aymavilles si sentivano in dovere di aprire
la strada, mentre i mezzi della Regione arrivavano fino al punto X
- al punto Y e quel tratto lo lasciavano perché era una strada che
non era regionale. Non è una grande questione però, per il
cittadino che abita in quel tratto di strada e che non si vede
togliere la neve, il transito è impedito, oppure quell'automezzo
che arriva fino a un certo punto e poi non può proseguire è un
handicap non indifferente; quindi vorrei pregare il nuovo Assessore
ai Lavori Pubblici di rivolgersi al suo ex-assessore e vedere un
po' questa questione e rimuoverla prima che sia troppo tardi.
Manganone
(D.C.) -
Sarebbe stato opportuno che
l'Assessore Geom. Rollandoz, avesse iniziato nella sua relazione
anche una statistica riguardante i Comuni che sono già dotati dei
mezzi sgombro neve, e quelli che ancora ne sono sprovvisti.
Io conoscevo personalmente tali dati...l'assessore avrà trovato
allegati al fascicolo riguardante il disegno di legge che stiamo
discutendo. Certamente si sono avute variazioni in questo periodo,
ma non sono intervenuto non tanto per conoscere tali dati ma per
pregare l'Assessore competente di tenere in considerazione le
domande di contributo inoltrate già nell'anno 1969 in quanto tale
legge, già arrivata in aula, già durante il periodo della Giunta
Bionaz, è stata migliorata con la Giunta Bordon e presentata tale e
quale dalla Giunta Dujany. Ritengo quindi che sia doveroso e giusto
concedere il contributo previsto dalla legge ai Comuni che hanno
acquistato nell'anno 1969/70 o meglio nella stagione invernale
1969/70 i mezzi di sgombro neve.
Vorrei inoltre conoscere, e sono convinto che l'Assessore
Rollandoz ne possiede ormai i dati definitivi, le somme stanziate
per il servizio sgombro neve della Valle di Rhêmes, Valsavaranche e
Valgrisanche.
È certo che tale importo supera i 75 milioni di spesa: è una
spesa rilevantissima, se si considera che tali somme non sono
certamente produttive. Il servizio sgombro neve è stato assicurato
in modo encomiabile, perché, sebbene qualche Consigliere allora
avesse fatto diverse considerazioni, dicendo che i mezzi impiegati
non erano sufficienti, lassù invece erano operanti i migliori mezzi
sgombro neve della Regione.
Bè...attraverso questa breve polemica, invitando il Presidente
della Commissione Lavori Pubblici Fosson a voler convocare la
Commissione per analizzare con la dovuta attenzione queste spese
che sono a totale carico regionale e che possono essere contenute
in cifre inferiori a quelle erogate quest'anno, o meglio impiegate
in investimenti per la costruzione di opere permanenti a
salvaguardia dell'incolumità del luogo...(
non si capisce
)
penso proprio che la soluzione più economica e certamente
vantaggiosa possa esistere e che si possa mantenere ugualmente il
collegamento con le popolazioni delle tre Valli interessate
impiegando ...(
non si capisce
)  che si stanno
annualmente spendendo. Soluzioni ce ne sono ed una prima spesa che
dovrebbe essere affrontata è quella di dotare i Comuni di un
centro... per il collegamento diretto. Ripeto, certamente ci sono
altre soluzioni che possono essere obiettivamente valutate in sede
di Commissione, ci potrebbero essere i collegamenti fatti con mezzi
aerei, sicuramente meno costosi.
Fosson
(U.V.) -
Je m'excuse avec le Conseiller
Manganone dans le sens que je n'entendais pas bien avant, parce
qu'il y avait du bruit dans le microphone et quand il a bougé le
Conseiller Chabod, et alors après on a entendu bien, alors pour ne
pas faire répéter et pour ne pas intervenir sur ce qu'a dit, mais,
comme m'avait interpellé come Président de le Commission, je dirai
au Conseiller Manganone qu'en tout cas il me dise ce qui m'a
dit.
Un mot seulement sur l'article 3 de la loi: il est prévu que les
contributions soient données, soient concédées avec délibération du
Conseil régional, de la Junte, selon les compétences, après avoir
donné un avis favorable de l'Assessorat régional des Travaux
Publics, sur les moyens pour ces chasse-neiges.
Moi je dirai, il faudra bien voir d'établir quels sont les
principes, parce qu'il y a...dans la loi, j'ai déjà dit, dans la
relation, on a dit qu'il faut qu'il y a des moyens adaptés pour les
différentes localités, on parle de Consorces de Communes, il faut
voir aussi que ces moyens soient adaptés pour la partie de la
viabilité, parce que si à un certain moment on a un moyen qui doit
desservir dans le même temps une viabilité trop grande, à un
certain moment on reste sans pouvoir enlever la neige on l'enlever
trop tard dans certaines zones.
Donc, c'est seulement une recommandation dans le ce sens que
l'Assessorat devra tenir compte pas seulement du type de
chasse-neige dont on doit doter la Commune, ou le Consorce des
Communes, mais aussi quel est le rayon où doit travailler ce
chasse-neige de façon qu'il donne un rendement, et qui puisse
déblayer la neige en temps voulu et pas après une partie d'une
Commune dans un moment et une autre après quatre ou cinq jours,
quand probablement il y a de nouveau une chute de neige et alors
pratiquement...
Rollandoz
(D.P.) -
Al Consigliere Savioz devo dire
che presso l'Assessorato è allo studio una classificazione di
queste strade di collegamento intercomunali per studiare
l'eventuale possibilità di farle passare regionali od eventualmente
di studiare per questo inverno prossimo, anche pur rimanendo
comunali, la possibilità di far intervento con i nostri mezzi per
mantenerle aperte.
Io non sono un pozzo di scienza infusa e neanche penso di avere
eccelse capacità mentali, e quindi non mi ricordo bene le
statistiche e i dati, dato che in un mese non si riesce a ricordare
molte cose a memoria, mi fa piacere che il mio predecessore mi
abbia ricordato che questo inverno sono stati spesi 75 milioni per
lo sgombro della neve e sono convinto che se questi lavori per lo
sgombro della neve vengono fatti direttamente vi può essere
un'economia anche per i motivi che ho esposto prima relazionando
sulla...circa la polemica di quest'inverno per lo sgombro della
neve che vi può essere stata, è stata la polemica sollecitata dagli
abitanti di queste vallate laterali.
Chi si è recato sul luogo può essersi reso conto delle
difficoltà in cui si trovavano queste popolazioni, dei disagi in
cui si sono trovate le popolazioni, tipo Valgrisanche, che sono
investite dalle valanghe di neve e a questo proposito accennerò che
stimo predisponendo un intervento dell'Amministrazione
regionale.
Per quanto mi compete come Assessorato ai Lavori Pubblici per i
fabbricati di civile abitazione, interverremo con il 50%; per
quanto compete all'Assessorato all'Agricoltura mi risulta che
l'Assessore Maquignaz sta predisponendo l'analogo intervento per i
fabbricati rurali.
Quindi giusto quanto dice il Consigliere Fosson, che dovranno
essere studiati dei mezzi adeguati - Comune per Comune e, se vi
saranno, per Consorzi di Comune - dei mezzi che vadano per tutto il
comprensorio, quindi non potranno essere gli stessi mezzi di
Pont-Saint-Martin, al mezzo che verrà per la Thuile, quindi
l'ufficio, in base alle esperienze che ha già per il passato, farà
uno studio adeguato e darà anche dei consigli; o potenziamento dei
mezzi richiesti dal Comune, oppure consiglio di prendere mezzi più
adeguati e magari meno potenti.
Montesano (P.S.D.I.) -
Altri che chiedono la parola?
Allora si passa alla votazione del disegno di legge.
Art. 1 - Chi è favorevole alzi la mano. Contrari? Astenuti? Il
Consiglio approva.
Art. 2 - Chi è favorevole alzi la mano. Contrari? Astenuti? Il
Consiglio approva.
Art. 3 - Chi è favorevole alzi la mano. Contrari? Astenuti? Il
Consiglio approva.
Art. 4 - Chi è favorevole alzi la mano. Contrari? Astenuti? Il
Consiglio approva.
Art. 5 - Chi è favorevole alzi la mano. Contrari? Astenuti? Il
Consiglio approva.
Si passa alla votazione a scrutinio segreto.
Risultato della votazione: presenti; trentadue; votanti:
trentadue; favorevoli trentuno; contrari: uno.
Il Consiglio approva.
Si passa all'esame dell'oggetto n. 12.
