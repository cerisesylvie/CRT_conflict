Classificazione
AMBIENTE



Oggetto del Consiglio n. 106 del 25 settembre 2013 - Resoconto
OGGETTO N. 106/XIV - Interrogazione: "Eventuale adeguamento
normativo della legge regionale che disciplina la raccolta dei
funghi".
Presidente -
Ha chiesto la parola l'Assessore Testolin,
per la risposta da parte del Governo; ne ha facoltà.
Testolin (UV)
- Merci.
"Se gli agenti del Corpo forestale valdostano, del Comitato
regionale della caccia, del Consorzio regionale della pesca e gli
organi di Polizia locale incaricati alla sorveglianza e
dell'applicazione dell'articolo 10 della legge regionale 16/77
hanno dovuto intervenire con delle sanzioni e quale sia l'entità
delle sanzioni"
stesse: come recita l'articolo 10 della legge
regionale 16/77, che stabilisce che sono incaricati della
sorveglianza e dell'applicazione della legge gli agenti del Corpo
forestale valdostano, del Comitato regionale caccia, del Consorzio
regionale pesca, gli organi di Polizia locale e, su richiesta del
Presidente della Giunta, gli organi di pubblica sicurezza, noi
siamo in possesso dei dati inerenti alle sanzioni amministrative
elevate dal Corpo forestale della Valle d'Aosta che, nel corso del
2013, ammontano a n. 26 per un totale di 1.262,85 centesimi di euro
relativi a kg. 60,55 di funghi sequestrati.
"Se sia allo studio un adeguamento normativo"
: si
segnala...come pur nel sottolineare che al momento non è allo
studio alcun adeguamento normativo...si precisa quanto segue: la
normativa regionale in materia di raccolta di funghi, come
segnalato dagli stessi Consiglieri interroganti, è stata approvata
nel 1977, più di 35 anni fa; essa si poneva, all'epoca, come una
norma lungimirante di gran lunga all'avanguardia sui temi della
tutela e della conservazione degli ecosistemi naturali rispetto al
restante panorama nazionale. La legge quadro nazionale in materia,
infatti, è stata approvata solo nel '93, legge 352 del 23 agosto
1993. Quest'ultima non ha introdotto sostanziali novità sulla
modalità di raccolta dei funghi rispetto all'impianto normativo
della legge regionale, che rimane tuttora in linea con le
disposizioni nazionali. Ancora oggi le disposizioni inerenti alla
raccolta di funghi contenute nella legge regionale assicurano
pienamente la tutela e la conservazione degli ecosistemi vegetali.
Vero è che, in relazione alle normative e disposizioni approvate
nel frattempo da altre Regioni italiane, si potrebbe introdurre
anche in Valle d'Aosta eventuali nuove disposizioni, quali ad
esempio l'autorizzazione della raccolta di funghi mediante il
rilascio di specifici tesserini subordinati al superamento di un
esame in materia, oppure al pagamento di una somma economica. Tale
tema effettivamente potrebbe essere oggetto di un approfondimento
da effettuare in collaborazione con gli Enti locali a cui in altre
Regioni è demandata la questione.
Merci.
Si dà atto che dalle ore 11,36 riassume la presidenza il
Presidente Emily Rini.
Rini (Président)
- Pour la réplique, la parole au
collègue Donzel.
Donzel (PD-SIN.VDA)
- Grazie Presidente.
Caro Assessore, una tematica che dal nostro punto di vista aveva
forti rilievi di carattere anche ambientale, ma sappiamo che
l'Assessore all'ambiente qui si occupa solo esclusivamente di
rifiuti, credo...no, no...e pertanto, riprendendo una battuta che
faceva poco fa l'Assessore Marguerettaz, che diceva: c'è una
vecchia legge del '97, vecchia, non so che termine usare per la
legge del '77! Nel frattempo altre disposizioni sono state prese da
altre Regioni, e giustamente lei raccoglie al volo il fatto citando
per esempio sistemi che sono applicati nella Provincia di Trento,
che in effetti ha una legge provinciale del '91 - quindi in qualche
modo si è attivato successivamente - che è stata oggetto di
ulteriori adattamenti fino al '96.
Uno dice: occuparsi di funghi non è una cosa di particolare
rilievo...invece lo è, perché lei stesso ammette che delle sanzioni
sono state erogate dal Corpo forestale, quindi non è che le cose
che accadono in Valle d'Aosta siano così normali! C'è un uso del
territorio che in altri luoghi è stato disciplinato molto meglio
che da noi e, ripeto, questa cosa in Trentino non ha avuto effetti
negativi sul turismo, anzi esistono specifiche pubblicità
turistiche che invitano a venire a raccogliere i funghi nella
Provincia di Trento, naturalmente nel quadro di una legge che sia
più rispettosa dell'ambiente e fornisca anche indicazioni che,
nella nostra pur lungimirante legge del lontano '77, oggi non sono
presenti: per esempio l'utilizzo di particolari raccoglitori e di
particolari tecniche di raccolta che da noi non sono previste in
legge, per cui la nostra legge va urgentemente adeguata.
Lei si è preso un impegno; non mi interessa mettere delle
scadenze, delle date precise, però, se a questo impegno non
seguiranno fatti contestuali nelle commissioni competenti,
provvederemo noi a sollecitare un provvedimento legislativo che ci
metta in linea con delle Regioni limitrofe come il Piemonte, perché
non si capisce perché noi, in Piemonte, dobbiamo rispettare certe
regole se andiamo in Piemonte, e i piemontesi possono venire qui,
da noi, in un altro contesto...e sono norme che Regioni, Province
autonome come quella di Trento hanno dimostrato essere sicuramente
più efficaci per il rispetto degli ecosistemi vegetali, che invece
da noi in qualche modo stiamo trascurando. Grazie.
Président
- Merci. Point 18 à l'ordre du jour.
