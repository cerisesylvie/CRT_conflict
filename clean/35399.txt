Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.



Oggetto del Consiglio n. 2887 del 27 marzo 2013 - Resoconto
OGGETTO N. 2887/XIII - Interpellanza: "Interventi per ridurre
i tempi di attesa per l'erogazione di alcuni importanti esami
sanitari da parte delle strutture dell'Azienda USL".
Presidente -
Per l'illustrazione, la parola alla collega
Fontana.
Fontana (PD)
- Grazie Presidente.
Oggi penso che dobbiamo fare i complimenti al Presidente, perché
ha assunto bene l'onere da Assessore, perché tutta la mattinata
abbiamo visto che i problemi sono quelli della sanità, però penso
che si dovrebbe veramente impegnare non solo a prendersi gli oneri,
ma a risolvere le problematiche che da cinque anni portiamo in
questo Consiglio e che non riusciamo a risolvere: parlo dei
problemi delle liste d'attesa, che più volte in questo Consiglio
non solo noi del Partito Democratico, ma anche i colleghi dell'ALPE
hanno sollevato. L'Assessore si era preso l'impegno di andare nella
direzione veramente di ridurre le liste d'attesa, però abbiamo
visto che, per le ecografie, le risonanze, le visite pneumologiche,
i tempi sono veramente lunghissimi, ma la cosa vergognosa è che, se
si va nella direzione opposta, a pagamento, i tempi sono di due,
tre giorni, io questo veramente lo ritengo inaccettabile!
Inaccettabile in un momento in cui i cittadini veramente sono
sommersi di tasse, di problemi, la perdita del lavoro...e noi
continuiamo con quelle piccole pensioni, o con quegli stipendi che
ci sono...che non sanno come sopravvivere, purtroppo, quando si
tratta di fare una visita urgente, devono rinunciare magari a
mangiare, però andare a farsi una visita a pagamento. Questo
veramente, Presidente, glielo chiedo, si prenda l'impegno, la
sanità...veramente bisogna mettersi in testa che bisogna fare il
possibile per risolvere queste problematiche. Sono tante le risorse
che ci sono nel settore della sanità e bisogna veramente prendersi
l'impegno di risolvere questi problemi, è inaccettabile che, per
fare una risonanza, si debbano aspettare cinque mesi, un'ecografia
magari tre, quattro mesi, cioè bisogna veramente risolverli! Io mi
affido a lei, vediamo se è in grado di risolvere questo problema,
ci spero veramente tanto, non tanto per me, ma veramente per i
cittadini che sono fuori, che non ne possono più di questa
situazione. Grazie.
Président
- Merci. La parole au Président Rollandin.
Rollandin (UV)
- Sì, grazie. Ringrazio la collega per la
fiducia, ma credo che ci siano alcuni problemi che sono piuttosto
delicati, nel senso che su alcune situazioni obiettivamente...è una
questione anche collegata, per quello che riguarda la parte
pubblica, al fatto che le macchine per esempio per le visite, le
risonanze magnetiche tengono conto anche di quella che è l'utenza
interna, cioè ospedaliera, in più deve esserci collegato con quella
che è l'esigenza di esami, che è aumentata...anche perché nel
contempo dobbiamo dire le "macchine", tra virgolette, che noi
abbiamo messo sono sicuramente moderne e da altre parti, anche in
Piemonte, non ci sono, per cui abbiamo un afflusso di gente anche
che viene da fuori Valle che si mette in coda per fare questi
esami. Credo comunque che il suo ragionamento sia corretto, cioè
quello che...evidentemente si cerca di ridurre quelli che sono i
tempi d'attesa...
Per quanto riguarda le sue richieste di chiarimento, a marzo
2013 presso l'Ospedale Parini il tempo di attesa per la prima
visita pneumologica è stato pari a 52 giorni, mentre i tempi di
attesa per risonanze magnetiche sono stati: risonanza magnetica
neurologica, colonna ed encefalo 9 giorni, qui il discorso era
abbastanza...mentre per la risonanza magnetica della colonna,
quindi patologie ortopediche, 96 giorni e risonanza magnetica corpo
74 giorni. Per quanto riguarda la prima visita pneumologica, si
segnala che, purtroppo, presso la struttura di pneumologia da
gennaio 2013 si sono verificate momentanee, ma importanti carenze
d'organico anche medico, che sono andati... Per quanto riguarda
invece i tempi di attesa delle risonanze magnetiche, le motivazioni
sono da addebitare alla chiusura al 31 dicembre 2012 di una parte
delle agende di prenotazione, che fino all'anno scorso erano
gestite con la questione della libera professione e quindi
chiaramente i tempi venivano accelerati. Sono pertanto rimaste
attive solo le agende di prenotazione di risonanza magnetica in
regime di attività istituzionale, cioè negli orari normali, perché
non ha funzionato più quella che era la libera professione per le
ragioni che già abbiamo spiegato prima e quello chiaramente ha
ulteriormente rallentato quello che è il tempo. Adesso, come ho
detto, avendo creato le premesse per un collegamento con altri
professionisti, sempre che possano utilizzare...dovrebbe essere
possibile ridurre già così...però la logica porterebbe a dire che
se non puoi fare istituzionalmente, lo fai in intramoenia, perché
c'è la possibilità di farlo, però il prezzo è fissato a livello
nazionale, noi non possiamo derogare, perché è la vertenza che lei
conosce.
"Se e come intende intervenire per arginare la
situazione..."
: per la prima visita pneumologica, i tempi
tecnici necessari alla sostituzione del medico cessato per
pensionamento hanno consentito la copertura del posto vacante nel
corrente mese di marzo, per cui si ritiene che i tempi di attesa
possano rientrare a breve nei limiti della norma. Per le risonanze
magnetiche, l'azienda ha attualmente in corso una trattativa per la
struttura privata accreditata per dirottare su di esse parte della
domanda di prestazione al fine di riportare i tempi di attesa nei
limiti previsti. Con questi due accorgimenti che, come dico, sono
degli accorgimenti provvisori, perché la logica dovrebbe essere che
all'interno si può fare tutto...però con questo la lista d'attesa
si ridurrà senz'altro, adesso magari non nei limiti che c'erano
quando c'era la libera professione con i metodi che conosciamo,
perché questo sarà difficile, però i tempi si ridurranno.
Président
- Merci. La parola per la replica alla collega
Fontana.
Fontana (PD)
- Finiamo questa legislatura e proviamo a
sognare un po', anche perché non abbiamo altro da fare...sono
cinque anni che portiamo avanti queste problematiche senza
successo! Finiamo la legislatura, noi abbiamo portato di nuovo
questa problematica perché i cittadini ci sollecitano a risolvere
queste cose, mi auguro veramente che quello che lei ha detto,
Presidente, funzioni e che si vada avanti, noi, anche se non saremo
più in Consiglio regionale, continueremo comunque a seguire questo
iter per vedere se le cose miglioreranno. Grazie.
Président
- Collègues, comme vous vous voulez, si vous
êtes d'accord, on peut affronter aussi la motion, le dernier point
à l'ordre du jour, et après reprendre avec les interpellations.
Oui? Alors point 32 à l'ordre du jour.
