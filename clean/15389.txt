Classificazione
AGRICOLTURA
ASSETTO DEL TERRITORIO
Difesa ed uso del suolo - Sistemazione idrogeologica


Resoconto integrale del dibattito dell'aula
Oggetto del Consiglio n. 251 del 25 novembre 1998 - Resoconto
SÉANCE DU 25 NOVEMBRE 1998 (APRÈS-MIDI)
OGGETTO N. 251/XI Approvazione dell'esecuzione diretta da parte
della Regione dei lavori di sistemazione del "Ru Chevrère" tra il
torrente Chalamy e il torrente Chevrère in Comune di Champdepraz ai
sensi dell'articolo 7, comma 6, della legge regionale 6 luglio
1984, n. 30. Approvazione ed impegno di spesa.
Deliberazione Il Consiglio
Richiamato l'articolo 7, 6° comma della legge regionale del 06
luglio 1984, n. 30 e successive modificazioni che recita: "Qualora
le opere siano di rilevante importanza ai fini dell'esercizio
dell'agricoltura, su richiesta dei Consorzi e previa verifica
tecnico-economica effettuata dalla commissione tecnica prevista
dall'art. 19 del R.R. 07/94, possono essere eseguiti dalla Regione,
con spese a totale carico del bilancio regionale";
Rilevato che il Presidente del Consorzio di miglioramento
fondiario "Ru Chevrère et Montjovet", in data 06 febbraio 1997, ha
presentato domanda per il finanziamento e l'esecuzione dei lavori
di sistemazione del "Ru Chevrère" in Comune di Champdepraz;
Considerato che il Geom. Giovanni Trevisan, facente parte dello
Studio TRE.VA. s.s., con sede in Aosta, tecnico incaricato dal
Consorzio di miglioramento fondiario "Ru Chevrère et Montjovet", ha
fatto pervenire il progetto esecutivo con l'indicazione dei lavori
necessari per la sistemazione del Ru Chevrère tra il torrente
Chalamy e il torrente Chevrère (sezioni 0-48 e 79-148) in comune di
Champdepraz che prevede una spesa complessiva di £. 3.233.160.000
comprensiva di I.V.A. così ripartita:
- per lavori a base d'asta:
- Lire 2.454.317.514 per lavori a corpo e a misura
- Lire 111.807.000 per opere in economia
arrotondato a Lire 2.566.000.000
- somme a disposizione per imprevisti, spese tecniche e per
lavori non prevedibili al momento del contratto Lire
128.300.000
- per oneri I.V.A. Lire 538.860.000;
Considerato che, ai sensi del comma 4 - art. 15 - L.R. 12/96, le
lavorazioni valutate a misura sono state motivate dal progettista
con nota prot. n. 25663/Prom. S. A. del 24.08.98;
Rilevato che tale progetto è stato verificato dal competente
Ufficio tecnico della Direzione Promozione Sviluppo Agricolo, il
quale ha ritenuto che il progetto stesso sia realizzabile secondo
gli elaborati presentati e che i prezzi, indicati nell'apposito
elenco, consegnato a corredo della documentazione tecnica, siano
congrui;
Evidenziato che tale progetto è stato sottoposto, con esito
positivo, alla verifica tecnico-economica della commissione tecnica
prevista dall'articolo 19 del regolamento regionale n. 7/1994, così
come previsto dall'articolo 7, 6° comma della Legge regionale n.
30/1984 e successive modificazioni, introdotto dall'articolo 2
della Legge regionale 23 maggio 1997, n. 19;
Ritenuto di approvare il progetto esecutivo di cui si tratta e
di stabilire che l'esecuzione dell'opera sia realizzata tramite
appalto, mediante pubblico incanto, con il criterio previsto
dall'articolo 25 della Legge regionale 20 giugno 1996, n. 12,
precisando che non saranno ammesse offerte in aumento;
Considerato, infine, che in data 14 agosto 1998 il comune di
Champdepraz ha rilasciato la concessione edilizia necessaria per
l'esecuzione delle opere, avendo preventivamente acquisito tutti i
pareri e le autorizzazioni indispensabili per la legittimità della
concessione medesima;
Vista la Legge regionale 20 giugno 1996, n. 12;
Vista la Legge regionale 06 luglio 1984, n. 30;
Vista la Legge regionale 07/12/1979, n. 66, in particolare
l'articolo 1 lettera d), che stabilisce la competenza del Consiglio
regionale in merito all'approvazione della costruzione e
sistemazione straordinaria di strade, di opere idrauliche e di
altri lavori pubblici di interesse regionale oltre il limite di
spesa di competenza della Giunta;
Richiamata la deliberazione della Giunta regionale n. 4853 in
data 30 dicembre 1997 concernente l'approvazione del bilancio di
gestione per l'anno 1998 e per il triennio 1998/2000, con
attribuzione alle strutture dirigenziali di quote di bilancio e
degli obiettivi gestionali correlati e di disposizioni applicative,
nonché la circolare n. 2 in data 15 gennaio 1998, prot. n.
861/5FIN;
Visto, inoltre, l'obiettivo gestionale n. 142101 "Attuazione di
iniziative finalizzate al miglioramento ed incremento delle
produzioni" del bilancio di gestione per l'anno 1998;
Visto l'articolo 8 del decreto legislativo 22 aprile 1994, n.
320, come modificato dall'articolo 1 del decreto legislativo 16
febbraio 1998, n. 44, in ordine alla sottoposizione dell'atto a
controllo;
Visto il parere favorevole rilasciato, dal Direttore della
Direzione promozione sviluppo agricolo dell'Assessorato Agricoltura
e risorse naturali, ai sensi del combinato disposto degli articoli
13, comma 1, lettera e) e 59, comma 2 della legge regionale 23
ottobre 1995, n. 45, sulla legittimità della presente
deliberazione;
Visto il parere della III Commissione consiliare permanente;
Delibera
1) di approvare l'esecuzione dei lavori di sistemazione del "Ru
Chevrère" tra il torrente Chalamy e il torrente Chevrère (sezioni
0-48 e 79-148) in Comune di Champdepraz per un importo complessivo
di £. 3.233.160.000 (I.V.A. compresa) di cui al progetto
esecutivo;
2) di stabilire che l'esecuzione dell'opera sia realizzata
tramite appalto, mediante pubblico incanto, ai sensi dell'articolo
24, comma 1, della Legge regionale n. 12/96, per un importo a base
d'asta di £. 2.566.000.000;
3) di approvare e impegnare la spesa complessiva di £.
3.233.160.000
(tremiliardiduecentotrentatremilionicentosessantamila), I.V.A.
compresa, nel modo seguente:
- per Lire 1.149.000.000 (unmiliardocentoquarantanovemilioni)
con imputazione al fondo iscritto al capitolo 41760 "Spese per
opere di miglioramento fondiario", richiesta n. 862 "Spese per
costruzione di impianti di irrigazione a pioggia" del bilancio di
previsione della Regione per l'anno 1998 (sul fondo di Lire
1.149.000.000 proveniente dall'esercizio finanziario 1997 - impegno
n. 9190 - mantenuto ai sensi del 2° comma dell'art. 64 della L. R.
27/12/1989, n. 90 introdotto dall'art. 10 della L.R. 07/4/1992, n.
16) che presenta la necessaria disponibilità;
- per Lire 1.372.160.000
(unmiliardotrecentosettantaduemilionicentosessantamila) con
imputazione al capitolo 41760 "Spese per opere di miglioramento
fondiario", richiesta n. 862 "Spese per costruzione di impianti di
irrigazione a pioggia" del bilancio di previsione della Regione per
l'anno 1998, che presenta la necessaria disponibilità;
- per Lire 300.000.000 (trecentomilioni) con imputazione al
capitolo 41760 "Spese per opere di miglioramento fondiario",
richiesta n. 862 "Spese per costruzione di impianti di irrigazione
a pioggia" del bilancio pluriennale 1998/2000 della Regione, per
l'anno 1999, che presenta la necessaria disponibilità;
- per Lire 412.000.000 (quattrocentododicimilioni) con
imputazione al capitolo 41760 "Spese per opere di miglioramento
fondiario", richiesta n. 862 "Spese per costruzione di impianti di
irrigazione a pioggia" del bilancio pluriennale 1998/2000 della
Regione, per l'anno 2000, che presenta la necessaria
disponibilità;
4) di demandare agli organi e strutture competenti gli
adempimenti necessari per l'esecuzione della presente
deliberazione.
Président La parole au Conseiller Curtaz.
Curtaz (PVA-cU) Voteremo a favore di questo provvedimento, io
però avrei piacere che venissero rappresentati al Consiglio i
motivi per cui alcuni dei punti portati oggi all'ordine del giorno
con l'ordine del giorno suppletivo e che erano già stati previsti
per il prossimo Consiglio, sono stati anticipati ieri o l'altro
ieri.
Président La parole à l'Assesseur à l'agriculture et aux
ressources naturelles, Perrin.
Perrin (UV) Seulement pour permettre l'exécution de l'appel
d'offres avant la fin de l'année pour ce qui concerne ces deux
actes.
Président La parole au Conseiller Tibaldi.
Tibaldi (FI) Sarebbe interessante avere qualche delucidazione su
questa deliberazione che, come ha detto Curtaz, è anticipata
all'esame odierno del Consiglio regionale.
In particolare l'opera ci pare di un certo rilievo perlomeno da
un punto di vista finanziario perché prevede un impegno di spesa
complessivo di 3,2 miliardi.
Trattandosi però di un'opera edilizia che viene inserita in un
contesto ambientale e paesaggistico particolare, sappiamo che il
torrente Chalamy fa parte del bacino del Parco del Mont Avic,
adesso non so se questi interventi in tutto o in parte rientrino
nell'ambito di questo Comprensorio, però sarebbe opportuno per
un'analisi più approfondita conoscere che tipologia di interventi
viene fatta relativamente alla sistemazione del ru de Chevrère tra
il torrente Chalamy e il torrente Chevrère, se si tratta cioè dei
soliti interventi, delle tipologie cementizie che più volte sono
state utilizzate per la regimentazione dei corsi d'acqua regionali
che spesso purtroppo costituiscono anche degli scempi da un punto
di vista ambientale e paesaggistico.
Président La parole à l'Assesseur à l'agriculture et aux
ressources naturelles, Perrin.
Perrin (UV) L'iter di questa progettazione è stato
particolarmente lungo proprio per il fatto che è stato concordato
metro per metro con la Sovrintendenza, quindi anche la consistenza
della spesa è dovuta al fatto che si va ad intervenire in un sito
particolare qual è quello del Parco del Monte Avic per una parte e
per l'altra parte su un terreno di natura geologica abbastanza
delicata; per cui, invece di costruire la solita pista si è
previsto il trasporto del materiale con elicottero. Diciamo che il
ru è a cielo aperto, mentre tutto quanto è emergente è fatto con
malta e pietrame. Questo è un "surplus" economico che paghiamo per
il rispetto dell'ambiente.
Per quanto riguarda la valutazione agronomica, questo ru, che va
a caricare le acque nel torrente Chalamy, irriga un comprensorio di
circa 140 ettari; l'altitudine dei terreni da irrigare va da 1.500
metri ai 500 metri di Montjovet, poiché scende fino sulla destra
orografica della Dora in quel di Montjovet e con colture prevalenti
di prati irrigui fino ai vigneti e le colture orticole della parte
bassa.
Si tratta del secondo lotto di questo ru che fornisce l'acqua
tra l'altro ad un impianto di irrigazione, che a valle è già stato
per una parte realizzato, aumentandone la potenzialità.
Président Je soumets au vote le point 21.2:
Conseillers présents et votants: 29
Pour: 29
Le Conseil approuve à l'unanimité.
