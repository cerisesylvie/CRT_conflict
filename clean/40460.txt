Classificazione
FINANZA REGIONALE E LOCALE
LAVORO
Politica del lavoro



Oggetto del Consiglio n. 3250 del 20 febbraio 2018 - Resoconto
OGGETTO N. 3250/XIV - Interpellanza: "Predisposizione di un
piano per il rilancio dell'economia e dell'occupazione".
Farcoz (
Président) -
Point n° 18 de l'ordre du
jour. La parole au collègue Padovani pour l'illustration.
Padovani (CC-MOUV) -
Con questa iniziativa vogliamo
portare all'attenzione dell'aula uno dei grossi problemi che
colpisce anche la nostra regione oltre al resto d'Italia: il
problema dell'occupazione. Tra le priorità che vi eravate dati
nella mozione di sfiducia costruttiva che ha ristabilito lo
status quo
dell'"
ancien régime
" c'era il rilancio
dell'economia e dell'occupazione. A noi pare che questa priorità
sia un po' sparita e quindi siamo a chiedere che fine ha fatto,
anche perché (dati IRES) il tasso di occupati nel 2017 è in calo,
soprattutto tra i lavoratori autonomi e il saldo tra assunzioni e
cessazioni dei rapporti di lavoro è negativo. Una grossa fetta di
queste cessazioni riguarda i contratti precari, ciò vuol dire che
dalla precarietà se ne esce soltanto senza un posto di lavoro. Le
retribuzioni medie sono in calo, la disoccupazione è all'8,5
percento ed è in aumento quella di lunga durata. La disoccupazione
giovanile - ne parlavate prima durante l'illustrazione
dell'iniziativa del collega Norbiato - è in aumento (siamo al 28,4
percento) ed è più che triplicata rispetto agli anni pre-crisi ed è
in costante aumento la disoccupazione dei
cinquantacinque-sessantaquattrenni e questo è altrettanto grave, ma
forse ancora più preoccupante perché chi ormai in età avanzata
perde il posto di lavoro sempre di più non riesce a trovarne uno
nuovo. Ne parlavate nell'iniziativa di prima, è vero che i NEET
sono in diminuzione, lei prima, Assessore, lo aveva detto, è anche
vero però che la percentuale rimane importante e quindi è un dato
sul quale riflettere.
Quello che riguarda l'occupazione riguarda anche l'iscrizione e
la cessazione di imprese nella nostra regione, il saldo rimane
negativo e questo saldo negativo perdura ormai dal 2008. Il
permanere del tasso di disoccupazione a livelli molto più elevati
rispetto agli anni pre-crisi, l'aumento della disoccupazione di
lunga durata e di quella riguardante gli uomini in età adulta, che
poi porta alla crescita della quota di persone che si trovano in
una condizione di deprivazione materiale che, come si vede in
quest'analisi dell'IRES, è quasi raddoppiata tra il 2011 e il 2015,
ci portano a chiedere se abbiate previsto un piano per
l'occupazione in grado di dare delle risposte strutturali a chi
ancora un lavoro non ce l'ha e lo sta cercando, o chi lo ha perso
perché prima aveva un contratto precario e questo contratto
precario non è stato rinnovato.
Président -
La parole à l'Assesseur Guichardaz pour la
réponse.
Guichardaz (PD-SIN.VDA) -
Solo una battuta al collega
Padovani, lei cita dati 2017. Come lei sa, noi ci siamo insediati a
metà dell'ottobre 2017, gli altri mesi se i dati sono negativi, non
sono imputabili quanto meno al sottoscritto. Sicuramente poi nel
2018 avrete possibilità di imputare eventualmente a questa Giunta
gli insuccessi delle politiche del lavoro.
Per il resto, riguardo alle questioni che lei pone, mi preme
segnalare che in questi mesi si è fatto un duplice lavoro: da una
parte, si è operato un attento e articolato monitoraggio degli
strumenti ancora in uso, utilizzati nel recente passato finalizzati
proprio al rilancio dell'occupazione, in particolare in riferimento
ai più giovani, monitoraggio che si propone di valutare anche
l'efficacia degli interventi già attivati, faccio il caso di
Garanzia giovani, ad esempio, di cui ho parlato già prima con il
collega Norbiato; dall'altra, mira all'individuazione di ulteriori
strumenti, che si rivolgono principalmente proprio allo specifico
target
al quale fate particolare riferimento
nell'interpellanza: quello dei più giovani. Voglio però solo far
rilevare che lo studio comunque di strategia occupazionale non può
prescindere dal considerare come critiche anche altre categorie,
come gli
over
50, i disoccupati, gli inoccupati che si
approssimano alla pensione, disabili e via dicendo.
L'elaborazione di un nuovo "piano per l'occupazione" - come
l'avete definito voi - richiede intanto cognizione degli strumenti
a ciò finalizzati, l'analisi delle ricadute, l'implementazione e
l'eventuale modifica degli stessi, l'individuazione delle fonti di
finanziamento, ma anche dei percorsi utili a garantirne la
fattibilità. È necessario, ad esempio, individuare le strutture
competenti al trattamento e all'erogazione di questi strumenti di
sostegno e di aiuto o di indirizzo e anche accertare il livello di
sostenibilità sia in termini organizzativi che logistici. Un unico
piano organico delle politiche del lavoro soprattutto rivolto ai
giovani è una priorità di questo Governo e mi preme spiegare,
rispondendo così anche al collega Norbiato, che di sicuro non si
può pensare di attivare un piano organico delle politiche del
lavoro in tempi ristretti e nei tempi ristretti di una fine
legislatura. Tra l'altro, il fatto che in cinque anni non lo si sia
fatto non è che giustifichi un ulteriore rinvio, ma dice comunque
della complessità di progettare e soprattutto di attivare un
progetto collegato e coerente. Sicuramente è possibile, si sta
andando in quella direzione: definire entro la fine della
legislatura un iter operativo, che io non chiamerei "piano per
l'occupazione", ma piuttosto una sorta di strategie di rilancio per
l'occupazione o linee guida per la costruzione di un nuovo e
organico piano per l'occupazione che sarà a disposizione - lo
stiamo studiando e lo stiamo elaborando - di chi arriverà dopo di
noi, nell'ottica di costruire le basi per l'elaborazione di un
piano di attuazione per l'occupazione con particolare riferimento a
quella giovanile, che oggi è oggettivamente l'emergenza più
importante, come avete ben rilevato nella vostra iniziativa.
Tuttavia questo non significa che non siano in atto tutta una serie
di azioni di politica attiva del lavoro, ve ne cito alcune: nel
campo, per esempio, degli interventi destinati ai soggetti
disoccupati - ne parlavo con il collega Norbiato - i tirocini
cofinanziati FSE per giovani NEET e adulti, di cui ho già accennato
- parliamo di 310 tirocini da attivare nel biennio -; i corsi di
formazione e di orientamento per giovani e adulti disoccupati; la
formazione orientativa di base per piccoli gruppi, giovani e adulti
(
les
Semaines des métiers
), i due FSE, l'incontro
domanda e offerta tra aziende e disoccupati di cui ho già parlato.
Nel campo degli interventi destinati a categorie svantaggiate
disoccupate: la formazione e l'inserimento lavorativo rivolto agli
iscritti del collocamento mirato, i corsi di avvicinamento al
lavoro per disabili intellettivi, corsi di avvicinamento al lavoro
per detenuti, corsi di avvicinamento al lavoro nel turismo per
giovani disabili, i moduli formativi brevi per migranti, le borse
lavoro per persone disabili o in grave situazione di svantaggio, i
progetti per lavori di utilità sociale, interventi di politica
attiva a sostegno dei patti di inclusione per i beneficiari delle
misure proprie della legge regionale (n. 18/2015, legge sul
sostegno attivo al lavoro). Vi sono poi ancora i servizi a sostegno
del collocamento mirato e avvicinamento al lavoro per persone
svantaggiate. Peraltro sappiamo che generalmente si allarga questa
locuzione a tutte le persone che cercano lavoro da tempo e che
hanno difficoltà. Noi facciamo continuamente colloqui di
orientamento, servizi di incontro domanda e offerta, la gestione
delle chiamate pubbliche su presenza. Lei può venire quando vuole,
un intero piano del nostro Assessorato è dedicato a questo. Infine,
per quanto concerne gli interventi destinati a soggetti occupati e
imprese, segnalo i corsi di aggiornamento e riqualificazione di
personale operante nelle aziende valdostane, la cosiddetta
"formazione continua" che effettuiamo attraverso i nostri centri
accreditati.
A queste misure già in atto aggiungeremo a breve due ulteriori
interventi, che, a nostro giudizio, daranno forte sostegno
all'occupazione, soprattutto a quella giovanile. Il primo
intervento sarà denominato "Percorsi informativi integrati per la
promozione, il sostegno e l'incentivazione della creazione di nuove
imprese e dell'avvio di lavoro autonomo", con un impegno
finanziario complessivo previsto in euro 900 mila, sono risorse in
parte FSE per un triennio. L'azione è stata affidata alle Politiche
del lavoro ed è mirata a favorire l'accesso all'occupazione delle
persone in cerca di lavoro e inattive, compresi i disoccupati di
lunga durata e le persone ai margini del mercato. Posso dirle che
la struttura Politiche del lavoro ad oggi ha provveduto alla
predisposizione di due inviti: uno alla formazione per
l'autoimpiego e l'altro agli incentivi economici all'autoimpiego e
poi ha predisposto già un documento metodologico relativo
all'individuazione dell'importo forfettario da erogare nei percorsi
di sostegno proprio alla creazione di impresa e di lavoro autonomo,
perché anche questo è un sistema ed è un'azione che noi intendiamo
perseguire. La documentazione è già stata sottoposta all'autorità
di gestione e da lei al vaglio dell'assistenza tecnica che a breve,
nel corso del corrente mese, dovrebbe licenziarla con eventuali
aggiustamenti, superando in particolare le criticità evidenziatesi
con riguardo all'importo forfettario, di cui è stata prevista
l'erogazione per i costi sostenuti durante la fase di avvio
dell'attività d'impresa. Nel frattempo si stanno predisponendo gli
opportuni interventi a livello di bilancio per addivenire quindi
alla successiva approvazione e pubblicazione degli inviti in
questione, sono fondi FSE, quindi sono finanziati.
Il secondo intervento previsto tra le attività finanziabili dal
PO FSE, a valere sull'asse 1 (occupazione), consisterà in un avviso
pubblico per la concessione di incentivi alle imprese per
l'assunzione di lavoratori con maggiore difficoltà di inserimento
lavorativo, con uno stanziamento di circa 6 milioni di euro
(risorse FSE) nel triennio, sono 2 milioni l'anno. Tenga conto,
collega, che tale iniziativa ha formato oggetto di uno specifico
obiettivo dirigenziale, che ho attribuito alla struttura Politiche
del lavoro e alla struttura Politiche della formazione,
dell'occupazione, nonché al Coordinatore del Dipartimento,
obiettivo che dovrà essere conseguito in corso d'anno. Ad oggi è
già stato predisposto un avviso, la cui bozza è già stata trasmessa
all'autorità di gestione, quest'ultima ha provveduto a sottoporla
all'esame dell'assistenza tecnica per le valutazioni del caso in
vista della sua approvazione e pubblicazione prevista entro il mese
di aprile proprio del corrente anno.
Segnalo infine che proprio oggi il CPEL, accogliendo una nostra
sollecitazione, ha nominato con una delibera fuori sacco il
componente del Comitato regionale per il diritto del lavoro dei
disabili. Questo passaggio è prodromico alla riscrittura delle
linee guida, che dovrebbero permettere l'utilizzo di oltre 600 mila
euro bloccati e inutilizzati da tempo per politiche occupazionali a
favore di vari soggetti diversamente abili.
Président -
La parole au collègue Padovani pour la
réplique.
Padovani (CC-MOUV) -
Assessore, nella risposta lei è
partito subito male, perché devo correggerla: se escludiamo i mesi
da marzo a ottobre 2017, voi è dal 2015 che governate, non è
dall'altro ieri. Prima al suo posto c'era un suo collega di
partito, non c'era una persona a lei estranea, quindi la scusa che
siete lì da poco tempo non potete utilizzarla. Nella sua risposta
ho sentito tanti "faremo", "abbiamo predisposto", "le linee guida":
è campagna elettorale, è cominciata la campagna elettorale. Le
promesse, le interviste, i "faremo", "ma ci sono i soldi", "abbiamo
messo i soldi di qua, abbiamo messo i soldi di là", poi magari quei
soldi non hanno neanche copertura. Devo dire quindi che della
risposta non sono per niente soddisfatto.
Président -
La parole au collègue Gerandin.
Gerandin (CC-MOUV) -
Abbiamo ascoltato attentamente,
Assessore, quello che non ci convince di tutta questa lunga
elencazione è che ci sono dei segnali di settore tangibili, che
necessiterebbero di avere delle risposte immediate, ma anche una
visione di prospettiva da parte della politica. Io tocco un settore
a caso: l'edilizia: meno 12,7 dal 2010 al 2016, abbiamo perso posti
di lavoro che possono essere tranquillamente equiparati alla
sparizione di un comune di media dimensione del territorio
valdostano. I numeri sono questi e, a fronte di una crisi così
importante, con dei dati che, a mio parere, non sono assolutamente
in discussione, perché noi teniamo conto che la spesa regionale,
riferita al PIL regionale, vale a dire la spesa pubblica regionale
rispetto a 100 il PIL regionale equivale, dai dati del 2015, al 29
percento. Nella media italiana siamo al 13,7 percento. Significa
che la componente pubblica delle risorse messe in campo nel settore
del PIL regionale è una risorsa a prescindere dal sistema
valdostano che, Assessore, non ha messo in piedi lei, vi abbiamo
contribuito forse tutti, però questi sono segnali di un percorso
fatto di una scelta che vada nel senso di fare ripartire questo
settore in crisi.
Lei mi dirà che non è da molto tempo che è lì dentro, però io le
faccio un solo esempio: nello scorso bilancio regionale c'erano
delle risorse da utilizzare per i Comuni in conto investimenti,
quest'anno nel bilancio regionale triennale, pur avendo risorse in
più, com'è stato da più parti detto, queste risorse da appaltare
direttamente nei Comuni, o comunque risorse da usare in conto
investimenti sono sparite misteriosamente. Qualcuno mi dirà che
abbiamo dato 10 milioni in più ai Comuni senza vincoli di
destinazione. Ora sappiamo bene che il "senza vincolo di
destinazione" non è una garanzia che siano utilizzati in conto
investimenti. È questo che le chiedo, Assessore, che ci va una
visione politica di prospettiva e di dire che in questo momento per
l'Amministrazione regionale, per il Governo regionale ci deve
essere un piano di investimenti che faccia ripartire un settore
come quello dell'edilizia, che è in agonia, non lo diciamo noi, lo
dicono tutti.
Aggiungo un'altra cosa. Ci abbiamo messo tre anni e mezzo per
convincere l'Assessore Baccega che il mutuo prima casa con tasso
ridotto, aumentando i termini del mutuo, era comunque un
investimento,
idem
il discorso dei mutui sulle
ristrutturazioni, ci abbiamo messo tre anni e mezzo. È stato
risposto in quest'aula che era un costo; se la politica è questa,
se la visione del Governo è questa, ci preoccupa. Non è tanto il
fatto di dire che non può essere l'uomo dei miracoli, della
bacchetta magica che fa ripartire il sistema, ma se non abbiamo una
visione di prospettiva e condivisa da tutti indipendentemente da
chi è seduto sui banchi del Governo, se non si va in quella
direzione per fare ripartire un settore che è morente, io davvero
non vedo molte prospettive. Non è pertanto tanto quello che ha
fatto o che non ha fatto, sicuramente in sede di predisposizione di
bilancio avrebbe dovuto imporsi per avere delle risorse per gli
investimenti e non risorse di disponibilità, che ci auguriamo tutti
vengano utilizzati in conto investimenti, ma con nessuna
garanzia.
