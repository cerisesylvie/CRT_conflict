Classificazione
ENERGIA
FINANZA REGIONALE E LOCALE
Partecipazioni azionarie regionali



Oggetto del Consiglio n. 2375 del 5 ottobre 2016 - Resoconto
OGGETTO N. 2375/XIV - Interpellanza: "Definizione degli
aspetti finanziari riguardanti la cessione da parte della società
CVA delle quote di partecipazione al capitale della Water Gen Power
S.r.l.".
Viérin M. (Presidente) -
Punto n. 15 all'ordine del
giorno. Ha chiesto la parola il consigliere Cognetta, ne ha
facoltà.
Cognetta (M5S) -
Sarò breve, anche per lasciare spazio ai
miei colleghi di illustrare questa interpellanza. Facendo
riferimento alle due interrogazioni fatte dal collega Nogara con
pari oggetto - la prima del gennaio 2016, la seconda di aprile 2016
- vorrei sapere sostanzialmente se la quota di Water Gen Power è
stata venduta e a quanto. Visto che sono passati dieci mesi, magari
adesso abbiamo qualche notizia e visto anche che la CVA spesso e
volentieri non risponde alle nostre richieste di accesso agli atti,
quindi non risponde alle nostre domande, magari lei, Presidente,
potrà dirci finalmente se si è conclusa la vendita e a quanto.
Passo la parola ai miei colleghi.
Presidente -
Ha chiesto la parola il consigliere
Chatrian, ne ha facoltà.
Chatrian (ALPE) -
Ho poco da aggiungere. Il Presidente
nel mese di gennaio 2016 disse a questo Consiglio che "les actions
en question ont été cédées à l'actionnaire majoritaire, à monsieur
Mario Bianchi, conformément aux dispositions de l'article 9 bis du
statut de la Water Gen Power" e, per quanto riguarda le condizioni,
c'erano ancora certe questioni da dirimere, di conseguenza non ha
potuto dare tali informazioni all'aula.
Non andrei oltre, mi sembra che la domanda posta sia molto
chiara: "se finalmente sono stati definiti gli aspetti finanziari
riguardanti la cessione delle quote di CVA ed in caso affermativo,
a quanto ammontano oppure, in caso negativo, se è intenzione del
governo regionale di sollecitare i vertici CVA in modo da definire
tale questione entro la fine del 2016".
Presidente -
Ha chiesto la parola il Presidente della
Regione, ne ha facoltà.
Rollandin (UV) -
CVA nous a fait savoir que pour le
moment les aspects financiers, relatifs à la cession de ses parts
du capital de la société en question, ne sont pas encore définis.
Cela en raison du fait que l'
audit
technique fiscal et
légal, lié à l'acquisition de parts du capital social de Water Gen
Power par un tiers, n'est pas encore terminé. Ce sera cette
opération qui permettra de déterminer le prix définitif des parts
cédées par CVA. Selon la société, les activités en question se
concluront vraisemblablement d'ici la fin de l'année.
Presidente -
Ha chiesto la parola il consigliere
Cognetta, ne ha facoltà.
Cognetta (M5S) -
Quindi dieci mesi non sono bastati per
definire la questione e dobbiamo aspettare altri quattro mesi
scarsi. Quando la dobbiamo rifare l'interrogazione? Il prossimo
anno?
(Voce fuori microfono)
Ah, risponde in automatico: viene lei e ce la fa lei a noi
direttamente. Ho capito, grazie.
Presidente -
Ha chiesto la parola il consigliere
Chatrian, ne ha facoltà.
Chatrian (ALPE) -
Ho poco da aggiungere, se non che
questa pagina ha qualcosa di incredibile. Aspettiamo i tempi che ci
ha dato oggi il Presidente. Praticamente quella di oggi è il copia
e incolla della risposta che ci ha dato qui in Consiglio il 20
gennaio 2016.  È incredibile, però non abbiamo altre armi per
poter avere contezza, come penso non ne abbia lei in questo caso.
Non so se la determinazione del valore delle quote a oggi non
ancora chiuse è dovuta ad altri tipi di azioni esterne, però nel
breve - come ha detto - entro 31 dicembre lei ci dirà il valore, la
cessione, le motivazioni e il perché.
