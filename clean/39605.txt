Classificazione
GIUNTA REGIONALE



Oggetto del Consiglio n. 2735 del 9 maggio 2017 - Resoconto
OGGETTO N. 2735/XIV - Interpellanza: "Dissociazione dalle
dichiarazioni rese da un esponente della Segreteria regionale del
movimento di Stella Alpina".
Rosset (Presidente)
- Con 24 Consiglieri presenti
possiamo proseguire i lavori. Punto n. 22 dell'ordine del giorno.
Ha chiesto la parola il Consigliere Bianchi per l'illustrazione; ne
ha facoltà.
Bianchi (UV) -
Questa interpellanza riguarda un post
scritto su Facebook da una persona della Segreteria del movimento
della Stella Alpina, movimento che oggi esprime un Presidente della
Giunta e un Assessore.
Partirei dal post scritto che è già stato menzionato
nell'interpellanza: "Certi giornalisti dovrebbero essere abbattuti
come il nemico che procede. Come un difensore che fa un fallo
tattico: o lo abbatti, oppure potrebbe essere troppo tardi". Non è
un'interpellanza sui tanti post di Facebook e per questo non molto
importante perché su Facebook si posta un pochino di tutto, però se
lo inquadriamo in un contesto più ampio, di rispetto di libertà di
opinione e di minaccia chiara e aperta, chiaramente la
preoccupazione di tutti è molto alta, direi non solo preoccupante,
ma allarmante. Partendo dal presupposto che una persona ha la
libertà di esprimere le proprie idee come meglio crede - siamo in
democrazia - è anche vero che tanto più se si ricoprono cariche
all'interno di partiti o movimenti o si ambisce ad amministrare un
Comune, visto che stiamo parlando di una persona che era in lista
alle elezioni comunali di Pollein - oggi mi verrebbe da dire meno
male che ha perso le elezioni! - si dovrebbe ponderare le proprie
riflessioni che non dovrebbero mai incoraggiare la violenza in
alcun modo. Credo che su questo, Presidente Marquis, sia
d'accordo.
Come vede c'è una presa di posizione anche da parte del
Presidente dei giornalisti, del signor Tiziano Trevisan, di cui
leggo testualmente le dichiarazioni: "In merito al post apparso sul
profilo Facebook del coordinatore giovanile del movimento di Stella
Alpina, Roberto Airaudi, l'Ordine dei giornalisti della Valle
d'Aosta esprime sdegno e sorpresa. Sdegno per l'evidente elogio
alla violenza e per l'intollerabile disprezzo nei confronti della
categoria. Sorpresa per il fatto che tali esternazioni provengano
da un personaggio con incarichi di pubblico rilievo. Non ci
intimidisce in quanto minaccia, ma ci preoccupa, molto, per la
manifesta ignoranza, per la prepotenza dei toni, per il codardo
tentativo di insabbiare un gesto aggressivo seppur maldestro,
nascondendo e cancellando quanto scritto dall'autore del
medesimo".
Dopodiché c'è la posizione dell'Associazione dei giornalisti,
del signor Benoît Girod che leggo testualmente: "Pur prendendo atto
delle successive scuse, esprime la propria ferma condanna nei
confronti delle imbarazzanti e spaventose dichiarazioni. Nessun
cittadino e tantomeno un esponente di punta in un movimento
politico democratico dovrebbe mai esprimersi in questo modo.
L'Associazione stampa valdostana chiede pertanto al Segretario
della Stella Alpina e al Presidente della Regione, esponenti di
questo movimento, un incontro urgente di chiarimento e una netta
presa di distanze dalle posizioni espresse".
Come vede, tutte e due le prese di posizione vanno nella stessa
direzione.
A mio avviso, e non solo, la presa di posizione del Segretario
del movimento Stella Alpina è stata morbida e anche discutibile: si
condividono quindi le scuse e non le dichiarazioni. Forse avremmo
preferito prima di tutto sentire una chiara condanna rispetto alle
dichiarazioni. Non c'è stata nessuna presa di posizione, almeno da
parte sua io non l'ho vista, Presidente. Normalmente è molto attivo
anche su Facebook, infatti ho letto un post in cui paragonava un
dibattito svoltosi qui, in Consiglio regionale, alla
Batailles
des reines
. Le chiedo solamente due cose molto semplici: se
intende incontrare i rappresentanti dei giornalisti, se intende
prendere le distanze dalle dichiarazioni di un esponente della
Segreteria regionale di Stella Alpina e se intende censurare tali
comportamenti.
Presidente -
Ha chiesto la parola il Presidente della
Regione per la risposta; ne ha facoltà.
Marquis (SA) -
En ce qui concerne la première question de
cette interpellation, je suis, comme toujours, parfaitement disposé
à rencontrer les représentants de la presse.
Quant à la deuxième question, le mouvement Stella Alpina s'est
déjà exprimé sur ce sujet et n'a rien à ajouter aux commentaires de
son Secrétaire, c'est à dire sur le total désaccord - au niveau
tant des contenus que de la forme - des affirmations formulées par
Roberto Airaudi sur son profil Facebook personnel. Je considère
d'ailleurs que certains jugements s'avèrent souvent
disproportionnés par rapport aux faits, alors que nous devrions
tous faire preuve d'une plus grande sagesse et davantage de
modération dans nos appréciations.
Presidente -
Ha chiesto la parola il Consigliere Bianchi
per la replica; ne ha facoltà.
Bianchi (UV) -
Merci Président pour la non-réponse.
Presidente, non sono assolutamente soddisfatto - ma lo può
immaginare anche lei - della sua risposta; una risposta morbida che
minimizza, sdrammatizza questa situazione e che lei, nella sua
posizione di Presidente del Governo, di Presidente della Giunta, di
Prefetto, nonché esponente di rilievo all'interno della Stella
Alpina, avrebbe dovuto condannare in maniera chiara. Cosa che non
ha fatto. Penso che a Pollein questa persona la conoscevano già,
pur non immaginando che arrivasse a tanto. Alle elezioni comunali
non è stato premiato e me lo lasci dire: meno male! Comunque penso
che su questo argomento potremo tornarci.
