Classificazione
AGRICOLTURA
Bonifica, miglioramenti e riordino fondiario



Oggetto del Consiglio n. 766 del 10 ottobre 2014 - Resoconto
OGGETTO N. 766/XIV - Interpellanza: "Situazione dei progetti
giacenti presso l'Assessorato dell'agricoltura presentati dai
Consorzi di miglioramento fondiario".
Président -
Pour l'illustration la parole au Conseiller
Grosjean.
Grosjean (UVP)
- Bonjour à tous.
Vede Assessore, è un'interpellanza molto semplice. La
responsabilità dei presidenti dei Consorzi era, finora, supportata
da un sistema finanziario pubblico consolidato, ma purtroppo la
situazione è cambiata e sta per succedere ai presidenti dei
Consorzi, i quali operano non per interesse proprio ma per la
comunità, quello che è successo ai titolari delle aziende private,
o una parte dei proprietari...dei titolari di aziende private,
quando è stata abolita la legge di settore o sono state abolite le
leggi di settore. C'era tanta gente che aveva programmato uno
sviluppo della propria azienda, che aveva, a seguito di lettere di
autorizzazione dell'Assessorato, fatto eseguire dei progetti
definitivi e, successivamente, si è trovato a non più poter
effettuare l'opera che aveva programmato, per la mancanza di
finanziamenti, perché l'opera era stata studiata con gli interventi
pubblici. Quindi, ci sono tante aziende che si sono trovate ad aver
fatto fare un bel progetto e alla fine a doverselo pagare e non
poter realizzare l'opera.
La stessa cosa sta succedendo ai Consorzi di miglioramento
fondiario. A me risulta, da quello che ho sentito in giro, da
alcuni presidenti dei Consorzi, che si siano in atto tutta una
serie di progetti esecutivi, autorizzati dall'Assessorato
all'agricoltura, per opere di miglioramento fondiario, quindi,
delle opere con dei costi di una certa rilevanza. Si parla di
interventi che, sovente, superano il milione, o anche svariati
milioni di euro. Quindi capite che la parcella dovuta al
professionista che ha progettato l'intervento è di una cifra
piuttosto rilevante. Ora, se il Presidente del Consorzio, a seguito
di una comunicazione della Regione, che lo autorizza ad effettuare
un progetto esecutivo, o l'ha autorizzato negli anni passati, ad
effettuare il progetto esecutivo e questo progetto non diventa
esecutivo perché non ci sono i fondi per finanziare, il
professionista a chi si rivolge? Al Presidente del Consorzio? E il
Presidente del Consorzio dove trova i fondi? Dove trova i soldi per
pagare un progetto che forse non verrà realizzato o che magari
verrà realizzato chissà fra quanti anni? Quindi questa è una
situazione drammatica, una situazione, però, da risolvere al più
presto. Quindi, io le ho fatto quatto semplici domande, per vedere
un po' cosa possiamo...che soluzioni si possono trovare per
togliere dall'impasse questo problema. Tra l'altro, mi risulta che
ci siano già Consorzi che questo problema ce l'hanno, con delle
cifre da capogiro. Centinaia di migliaia di euro, per dei progetti
che non sono stati completamente realizzati e quindi, tutta la
quota, diciamo, relativa alla parte tecnica, non è stata pagata,
adesso i professionisti si rivalgono sul Presidente del
consorzio.
Se andiamo avanti così, tra qualche anno, o al rinnovo delle
cariche dei Consorzi, non avremo più nessuno che si prende la
responsabilità di fare il Presidente dei Consorzi di miglioramento
fondiario. Quindi, la situazione, secondo me, è piuttosto
imbarazzante e merita una risposta immediata, a meno che non si
voglia ricapitalizzare anche questo settore, come è stato fatto per
il Casinò. Quindi, aspetto una sua risposta.
Presidente -
Per la risposta la parola all'Assessore
Testolin.
Testolin (UV)
- Merci Président.
Prima di intervenire nel merito dei quattro quesiti posti
dall'interpellanza, solo due precisazioni.
Una, evidentemente, in merito a quella che è stata
l'illustrazione dell'interpellanza stessa, quindi, dove si
sottolinea, già all'interno della stessa, che è cambiato un
contesto finanziario, che era programmato in un certo modo. Nel
tempo, diciamo, c'era, un'abitudine a riuscire ad esaudire tutta
una serie di richieste che venivano avanzate dai Consorzi, così
come da altre entità ed è venuta meno con il mutare delle
condizioni finanziarie. Di questo bisogna prendere atto, in
maniera, chiaramente di interrogazione su quello che potrà essere
il futuro, anche in funzione di quelle che saranno le risorse,
perché certe risposte puoi darle solo con le risorse. Senza risorse
diventa un po' complesso.
L'altro, l'altra premessa che riguarda l'interpellanza e che,
diciamo, così come strutturata, non ci permette di definire un
periodo temporale delle domande che sono state fatte, quindi, per
dare una risposta compiuta abbiamo preso in considerazione il
periodo 2007-2013...2014, per dare delle risposte in merito a
quelle che sono le domande poste.
Passando all'esame dei quesiti posti nell'interpellanza, in
merito al punto primo, cioè: quali sono i progetti esecutivi
autorizzati già realizzati e giacenti in Assessorato? Si sottolinea
come, a partire dalla delibera 3190 del 2008, che ha definito il
programma di lavori e selezione progetti per la programmazione
2007-2013, composto da 161 progetti. Tale elenco, nel corso degli
anni, è poi stato aggiornato ed integrato attraverso ulteriori
delibere della Giunta regionale, fino a raggiungere un totale
complessivo di 189 progetti. Di tali progetti 119 sono stati
realizzati nel corso di questi anni, 32 sono oggi in corso di
realizzazione, in varie fasi di avanzamento, 38 sono attualmente i
progetti ancora da eseguire ed inseriti nel piano lavori. Di questi
38, 9 sono quelli già istruiti e cantierabili e hanno ricevuto una
proposta di finanziamento ai sensi delle deliberazioni n. 422 e
1076 del 2014; 16 sono stati presentati ed attualmente sono in fase
istruttoria, mentre per 13 progetti, a suo tempo autorizzati, non è
ancora stato presentato il progetto esecutivo.
Per quanto riguarda il secondo punto, cioè: quanti sono i
progetti in fase di realizzazione? Come già ho parzialmente
risposto nella domanda precedente, i progetti in corso di...già
finanziati dall'Amministrazione regionale nel corso della
programmazione 2007-2013, come evidenziato al punto precedente,
sono attualmente 32, più 9 sono quelli che attendono, diciamo, di
essere avviati in funzione di quelle che saranno le scelte operate
dai Consorzi, ai quali è stato proposto il finanziamento. Per
completezza di informazioni si segnala che sono ancora in essere,
ad oggi, quindi, in fase di attuazione 14 progetti finanziati nel
corso della programmazione precedente, cioè quella 2000-2006. Solo
per avere i dati completi.
In merito al terzo punto dell'interpellanza: da chi saranno
sostenute le spese di progettazione nel caso che le opere previste
non vengano finanziate per la mancanza di disponibilità finanziaria
sul bilancio regionale? Si precisa che, nelle lettere di
autorizzazione alla progettazione definitiva ed esecutiva, inviate
prevalentemente nel periodo 2006-2008, è inserita la seguente
clausola:
"La concessione del contributo sarà in ogni caso
subordinata alla disponibilità del bilancio regionale e quindi
all'approvazione del progetto e al finanziamento della relativa
spesa
da parte
della Giunta regionale"
. Pertanto,
al momento attuale, le spese relative alla realizzazione dei
progetti sono ammissibili a contributo solamente in caso di
realizzazione delle opere. Ad oggi, ad oggi, poi nulla è eterno e
nulla non si può modificare, però, ad oggi, non è prevista la
possibilità di erogare i contributi per l'esecuzione di progetti,
nel caso in cui le opere, per un qualsiasi motivo non possano
essere realizzate. Questo è lo stato dell'arte.
Passando all'ultimo quesito: quali sono...quali iniziative
intende attivare in merito ai punti sopra citati, per evitare spese
insostenibili per il consorzio di miglioramento fondiario? Si
evidenzia come in primo luogo...si segnala che verrà valutata la
proroga della graduatoria del programma lavori, quello 2007-2013,
che vede ancora a questo punto 13...16 progetti presentati, più 13
che non sono stati presentati, per l'eventuale finanziamento nel
momento in cui le risorse finanziarie nei prossimi anni vengano
evidentemente reperite. Altre valutazioni saranno, diciamo, volte a
condividere con i Consorzi l'eventuale revisione, anche di questi
progetti, per un ridimensionamento e, quindi, per renderli,
eventualmente, finanziabili con degli importi più contenuti, in
funzione di quelle che saranno le valutazioni, anche tecniche,
operate dagli stessi e al contempo, anche, la possibilità su alcuni
di essi, soprattutto quelli legati al risparmio idrico di poter
verificare sul nuovo piano di sviluppo rurale se ci saranno le
possibilità di andare a finanziare questa tipologia di interventi.
Ecco, questo è un po' quello che è lo stato dell'arte in merito ai
Consorzi.
Président
- Pour la réplique la parole au Conseiller
Grosjean.
Grosjean (UVP)
- Grazie Assessore.
Quindi lei mi tranquillizza un po'. Sembra che i presidenti dei
Consorzi possano rimanere abbastanza tranquilli, anche se, un
professionista, dopo che ha eseguito, comunque, un lavoro, un po'
di tempo aspetta e poi dopo se la prende con il Presidente del
Consorzio.
È vero che la situazione è cambiata, è vero che bisognerà
rivedere i progetti, però, questa è una situazione che, veramente,
mette a rischio la sopravvivenza di tanti Consorzi, perché, già le
spese di gestione sappiamo che, ahimè, sono state ridotte sempre di
più e, forse, quest'anno saranno, non lo so, 30, 35, 40 per cento,
50 per cento, ma ci sono Consorzi che, con la modernizzazione delle
strutture, impianti di irrigazione computerizzati e quant'altro, si
ritrovano ad avere delle spese di gestione piuttosto elevate. Anche
perché, ormai, questi consorzi...lavori fatti 15, 20 anni fa,
incominciano a richiedere parecchia manutenzione, quindi i costi
sono sempre più elevati, se devono poi, ancora, anticipare le spese
di progettazione per lavori non realizzati, io la vedo piuttosto
critica. Quindi, chiederei all'Assessore, veramente, di
approfondire ancora questa situazione ed, eventualmente, di vedere
di bloccare questi progetti che non sono ancora stati realizzati,
anche se sono stati autorizzati e darne il via solo al momento che
c'è la garanzia della copertura finanziaria, altrimenti, qui si
gioca, veramente, sulla pelle dei presidenti dei Consorzi.
Grazie.
Président
- Point 27 à l'ordre du jour.
