Classificazione
CONSIGLIO REGIONALE
Attività consiliare d'aula



Oggetto del Consiglio n. 1668 del 13 gennaio 2016 - Resoconto
OBJET N° 1668/XIV - Communications du Président du Conseil
régional.
Viérin M. (Président)
- Je vous communique que les
projets de loi suivants ont été déposés à la Présidence du
Conseil:
- projet de loi n° 67, présenté par le Gouvernement régional le
30 décembre 2015: "Disposizioni in materia di costruzione e di
esercizio di impianti a fune in servizio privato per trasporto di
persone, animali e cose. Modificazioni alla legge regionale 6
aprile 1998, n. 11 (Normativa urbanistica e di pianificazione
territoriale della Valle d'Aosta)", à l'examen de la IV
e
Commission;
- projet de loi n° 68, présenté par le Gouvernement régional le
5 janvier 2016: "Modificazioni alla legge regionale 13 marzo 2008,
n. 5 (Disciplina delle cave, delle miniere e delle acque minerali
naturali, di sorgente e termali)", à l'examen de la IV
e
Commission;
- Projet de loi n° 69, présenté par le Gouvernement régional le
12 janvier 2016: "Modificazioni alla legge regionale 12 novembre
2001, n. 32 (Finanziamenti regionali per l'effettuazione del
servizio di soccorso sulle piste di sci di discesa) e alla legge
regionale 19 maggio 2005, n. 9 (Disposizioni per il finanziamento
regionale del servizio di soccorso sulle piste di sci di
fondo)".
Je vous informe aussi qu'à partir du 16 décembre 2015, les
réunions suivantes ont eu lieu:
Bureau de la Présidence: deux;
Commission pour le Règlement: une;
Conférence des Chefs de groupe: une;
I
e
Commission: une;
II
e
Commission: deux;
III
e
Commission: une;
V
e
Commission: deux;
II
e
Commission et IV
e
Commission: une.
La Conferenza dei Capigruppo nella riunione di ieri, martedì 12
gennaio, ha deciso la modifica di alcune date del calendario del
Consiglio. L'Assemblea si riunirà quindi il 2 e 3 febbraio anziché
il 3 e 4, il 22 e 23 marzo invece del 23 e 24, il 24 e 25 maggio
invece del 25 e 26, il 7 e 8 giugno anziché l'8 e 9 giugno.
A partire da quest'adunanza la diretta televisiva delle sedute
dell'Assemblea regionale è trasmessa sul nuovo canale televisivo TV
Vallée (canale 15 del digitale terrestre). L'Ufficio di Presidenza,
sentita la Conferenza dei Capigruppo, ha infatti affidato il
servizio in via sperimentale alla società Retesette S.p.A. per il
primo semestre 2016, nell'attesa che la società INVA espleti una
nuova gara ad evidenza pubblica, visto l'esito infruttuoso della
gara appena conclusa. Si è ritenuto di procedere in tal senso al
fine di non interrompere un servizio considerato irrinunciabile.
Trattandosi di un servizio sperimentale, ci scusiamo sin da ora per
ogni eventuale disfunzione che invitiamo a segnalare al Consiglio
regionale al fine di migliorare la visione dei lavori della nostra
Assemblea.
Infine scuso l'assenza dell'Assessore Donzel ai lavori della
mattinata odierna, poiché è impegnato a Pont-Saint-Martin presso la
sede di Engineering per la presentazione alle aziende del nuovo
bando "Fabbrica intelligente" e dei servizi erogati dal Polo di
innovazione per la meccatronica e i sistemi avanzati di
produzione.
Président
- La parole au collègue Gerandin.
Gerandin (UVP)
- Merci Président.
Semplicemente per riprendere un argomento che era stato
ampiamente dibattuto in quest'aula e ampiamente dibattuto
all'interno anche delle commissioni consiliari: è il discorso in
merito al "116". Io non ne ho mai parlato in quest'aula, ma lo
faccio, perché, a mio modesto parere, la situazione non solo non
trova soluzione, ma sta assolutamente degenerando.
Faccio un breve riepilogo. Collega Chatrian, lei ha scritto
sulle difficoltà di accesso agli atti, lei ha fatto una richiesta
al Presidente Rollandin, che le ha risposto tra le altre cose -
leggo -: "al riguardo, non essendo possibile desumere dalla sua
nota quali siano le società in argomento - vale a dire a quelle che
non rispondono al "116" - sono con la presente a confermarle la mia
generale attenzione". Proprio per questo: perché io ritengo che la
politica debba in questo momento avere particolare attenzione al
discorso della trasparenza, io voglio comunicarle che mi è stato
dato diniego da parte della società CVA, per cui in questo momento
io ho chiaramente individuato qual è la società che non risponde,
perché tutte le altre hanno risposto, la CVA ha comunicato che non
intende dare riscontro alle richieste, citando il rispetto della
sentenza n. 82 emessa dal Tribunale amministrativo.
Io non chiedevo nulla di strategie aziendali, niente di
spionaggio industriale o quant'altro, chiedevo semplicemente, per
avere un panorama chiaro di quella che è la situazione generale a
livello valdostano, i nominativi, gli inquadramenti, le
retribuzioni annue, le retribuzioni variabili lorde di tutti i
dirigenti e i quadri. Tutte le altre partecipate hanno risposto,
l'unica che ha scritto in questi termini è la CVA.
Sono intervenuto sulle sue comunicazioni, Presidente, perché
penso che la CVA trovi come scusante la sentenza del TAR. La
sentenza del TAR metteva in dubbio quella che era la natura
societaria della società, non ha mai messo in dubbio quella che era
l'effettiva applicabilità dell'articolo 116. Lei deve tutelare
quest'articolo 116, perché saremo la prima Regione italiana dove i
Consiglieri, o comunque chi è seduto in questo Consiglio non ha
diritto di accesso agli atti neanche su quelli che sono gli
inquadramenti o comunque quelle che non sono scelte di investimenti
o di carattere industriale che possono mettere in dubbio quello che
è il futuro dell'azienda. Questo è inaccettabile e sono intervenuto
proprio perché io spero che lei, Presidente Rollandin, ci dica
qualcosa nel suo intervento, perché ormai è stato individuato chi
non rispetta questo e poi parlatevi, perché è tanto semplice. Qua
si chiede il rispetto di una norma regolamentare di questo
Consiglio e chi non ha rispetto per le norme che questo Consiglio
emana e approva...scusate, ma se la politica li nomina, la politica
questi li revoca, perché non è accettabile che ti rispondano in
questa maniera, quando non c'è alcuna scelta di carattere
industriale o strategico! Si tratta solo di avere il diritto di
accesso agli atti, come hanno in tutta Italia. Mi pare veramente
paradossale che in un momento in cui c'è una larga condivisione a
livello di commissione in cui si parla di riforma delle
partecipate, noi dobbiamo sperare che venerdì nel decreto Madia
qualcuno ci dica qualcosa in più sull'accesso agli atti, ma non
vogliamo essere gli ultimi, e soprattutto penso che non ci sia
nulla da nascondere. Coloro che non rispondono - e termino - sono
dei dirigenti e, a mio parere, sono dei dipendenti pubblici,
perché, pur non facendo parte del comparto unico, fanno parte di
società che sono
in house
e totalmente partecipate,
dipendenti che prendono dai 50.000 ai 200.000 euro più
benefit
all'anno, e si permettono di rispondere così? Io
penso che il rispetto di quest'aula vada al di là di quelle che
sono a volte le opportunità politiche come queste di fare una volta
per tutte pulizia.
Presidente
- Grazie collega. A riguardo, volevo solo
ricordarle che il Presidente del Consiglio e l'Ufficio di
Presidenza hanno un compito sollecitatorio, hanno esplicitato
questo compito anche nel mese di dicembre in merito all'articolo
116 e anche nell'ultima riunione della Commissione Regolamento si è
convenuto unanimemente di riprendere quest'argomento alla fine del
mese di gennaio, dopo aver verificato alcune questioni tramite gli
uffici.
La parola al collega Cognetta.
Cognetta (M5S) -
Grazie Presidente.
In merito a quest'argomento, non credo che lei, come Presidente,
abbia solo un compito sollecitatorio. Io credo che lei abbia un
compito di difesa di questo Consiglio, di difesa dei nostri giusti
diritti, come ricordava il collega Gerandin, quindi la invito a
fare il suo lavoro, a farlo meglio di quanto l'ha fatto finora,
perché se deve prendere delle posizioni politiche anche forti, è il
caso di prenderle su un argomento così importante. Il fatto di
essere un sollecitatore, cioè mandare una letterina dicendo in
attesa di una risposta non è di grande aiuto. Se poi non ha gli
strumenti, ce lo dice e qui decidiamo che strumenti adottare e
darle per riuscire a farle fare meglio il suo lavoro, ma se invece
non fa il suo lavoro in maniera corretta, allora veramente il suo
ruolo è destituito di ogni interesse e di ogni capacità.
