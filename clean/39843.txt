Classificazione
BILANCIO E CONTABILITA' REGIONALE



Oggetto del Consiglio n. 2908 del 3 agosto 2017 - Resoconto
OGGETTO N. 2908/XIV - Disegno di legge: "Disposizioni
collegate al secondo provvedimento di variazione al bilancio di
previsione finanziario della Regione per il triennio
2017/2019".
Rosset (Presidente) -
Disegno di legge n. 114, iscritto
al punto 2 dell'ordine del giorno. Procediamo con la votazione
dell'articolo 1, con l'emendamento del collega Padovani.
Emendamento 1. Ha chiesto la parola il consigliere Padovani, ne ha
facoltà.
Padovani (GM) -
Per illustrare il senso dell'emendamento.
Con questo articolo si recepisce il cosiddetto "decreto Minniti",
decreto, secondo me, che è stato giustamente molto criticato dal
momento della sua approvazione in tutta Italia. Si è parlato molto
di autonomia, anche oggi, in questo Consiglio e ? come dicevo
questa mattina ?, siccome bisogna recepirlo, se si vuole parlare di
autonomia, l'autonomia presuppone anche il fatto che ? almeno
secondo me ? si recepiscano le leggi dello Stato anche
riscrivendole e magari recependole in un modo un po' più umano,
diverso rispetto al fare il copia/incolla dei decreti.
Cosa prevede questo emendamento? Rispetto alla formulazione del
decreto, circoscrive un po' meglio l'ampiezza dei poteri di
ordinanza dei sindaci, tenendo conto della giurisprudenza della
Corte Costituzionale, che in passato ha stabilito che il potere di
ordinanza debba in ogni caso rispettare il principio di legalità
sostanziale. In particolare, la Corte ha ritenuto illegittime
quelle norme che attribuiscono ai sindaci il potere di emanare
ordinanze di ordinaria amministrazione, le quali, pur non potendo
derogare a norme legislative regolamentari vigenti, si presentano
con l'esercizio di una discrezionalità praticamente senza alcun
limite. Quindi cosa prevede l'emendamento? Che "i provvedimenti
contingibili e urgenti adottati dal Sindaco, come rappresentante
della comunità locale, non possano comunque arrecare pregiudizio
alla libertà personale, né ai diritti fondamentali
costituzionalmente garantiti e alla dignità delle persone".
Questo per recepire che bisogna farlo, ma recepire il decreto in
una maniera diversa e - io ritengo - più umana e che non leda la
dignità delle persone.
Presidente -
Non ci sono richieste di intervento,
mettiamo in votazione l'articolo 1 con l'emendamento testé
illustrato. Dichiaro aperta la votazione. La votazione è
chiusa.
Presenti: 18
Votanti: 18
Favorevoli: 18
Il Consiglio approva all'unanimità.
Articolo 2: stesso risultato. Articolo 3: stesso risultato.
All'articolo 4 abbiamo l'emendamento 1 della II Commissione e il
subemendamento dell'Assessore Roscio. Lo diamo per illustrato.
Metto in votazione l'articolo 4 con i due emendamenti. Dichiaro
aperta la votazione. La votazione è chiusa.
Presenti: 18
Votanti: 18
Favorevoli: 18
Il Consiglio approva all'unanimità.
Articolo 5: stesso risultato. Articolo 6: stesso risultato.
Articolo 7: stesso risultato. All'articolo 8 abbiamo l'emendamento
1 dell'assessore Borrello, abrogativo. Ha chiesto la parola
l'assessore Borrello. Ne ha facoltà.
Borrello (SA) -
Avevamo inserito all'interno del disegno
di legge n. 114 questa norma, che riteniamo vada a migliorare la
possibile funzionalità dell'ente strumentale ARER. Abbiamo avuto
modo all'interno della Commissione, e anche all'interno della
Conferenza dei capigruppo ? anche in virtù di una lettera inviata
dal Presidente dell'ARER ? di approfondire gli aspetti che
riguardano questa norma.
Ricordo soltanto che la norma è stata richiesta proprio
dall'azienda e va nell'ottica di rendere questo ente da "economico"
a "non economico", attività che va nel rispetto della normativa del
decreto legislativo n. 175/2016 e di cui è già stato avviato il
percorso per altre Regioni sul territorio nazionale. Ad esempio, la
Regione Piemonte.
In ogni caso, avendo avuto la richiesta da parte dei colleghi,
sia di maggioranza che di opposizione, di andare ad approfondire
questa tematica, chiediamo all'aula di abrogare questo articolo per
approfondire la discussione nelle sedi competenti.
Presidente -
Non ci sono richieste d'intervento, metto in
votazione l'articolo 8 con l'emendamento abrogativo dell'Assessore
Borrello. Dichiaro aperta la votazione. La votazione è chiusa.
Presenti: 18
Votanti: 18
Favorevoli: 18
Il Consiglio approva all'unanimità.
Articolo 9: stesso risultato. Prima dell'articolo 10, abbiamo
l'articolo 9 bis, emendamento dell'assessore Viérin. Ci sono
richieste di illustrazione? Dichiaro aperta la votazione. La
votazione è chiusa.
Presenti: 18
Votanti: 18
Favorevoli: 18
Il Consiglio approva all'unanimità.
Articolo 9 ter, emendamento del Presidente della Regione. Ha
chiesto la parola il consigliere Gerandin. Ne ha facoltà.
Gerandin (GM) -
Sul 9 ter, a nome della maggioranza,
chiedo che venga tolto al comma 2, la lettera c), che prevede che
all'articolo 18 della legge regionale n. 22/2010 le parole "cinque
anni" siano sostituite dalle seguenti "tre anni".
Riferito al discorso dell'accesso dei liberi professionisti,
considerato che la legge n. 22 è una legge cardine
dell'ordinamento, per quello che riguarda la dirigenza regionale,
tutti assieme abbiamo condiviso che debba essere oggetto di una
riflessione molto più ampia rispetto a un emendamento su una
variazione di bilancio.
Presidente -
Ha chiesto la parola il Presidente della
Regione. Ne ha facoltà.
Marquis (SA) -
Credo che la proposta avanzata dal collega
Gerandin possa essere accettata, ne abbiamo già parlato, pertanto
forse è giusto andare in questa direzione.
Presidente -
Quindi, se ho capito bene, sull'emendamento
9 ter viene tolto il comma 2. Rimane solo il comma 1. Posso mettere
in votazione con l'emendamento 9 ter del Presidente senza il comma
2? Dichiaro aperta la votazione. La votazione è chiusa.
Presenti: 18
Votanti: 18
Favorevoli: 18
Il Consiglio approva all'unanimità.
Articolo 10: stesso risultato. Articolo 11: stesso risultato.
Possiamo mettere in votazione il DL n. 114 nel suo insieme.
Dichiaro aperta la votazione. La votazione è chiusa.
Presenti: 18
Votanti: 18
Favorevoli: 18
Il Consiglio approva all'unanimità.
Con questa votazione, si concludono i lavori di questo
Consiglio.
La sessione straordinaria termina alle ore 17:24.
