Classificazione
AMMINISTRAZIONE REGIONALE
Ordinamento degli uffici e del personale



Oggetto del Consiglio n. 91 del 25 settembre 2013 - Resoconto
OGGETTO N. 91/XIV - Interrogazione a risposta immediata:
"Problematiche relative al corretto funzionamento del servizio dei
cantonieri regionali".
Président -
Pour l'illustration, la parole au collègue
Donzel.
Donzel (PD-SIN.VDA)
- Grazie Presidente.
Al di là della vulgata, che spesso dipinge in modo superficiale
il lavoro svolto dagli operatori della viabilità...naturalmente ce
ne siamo accorti quest'estate dove, diciamo, la solita pulizia dei
bordi delle strade non era fatta come in passato, e quant'altro...e
allora ci siamo chiesti se era dovuta appunto a quella, diciamo,
diceria che li vede spesso lenti nel lavorare. Invece abbiamo
scoperto che ci sono precise indicazioni a non farli lavorare,
perché i mezzi non possono essere riforniti di benzina, addirittura
non abbiamo la benzina per i decespugliatori e non abbiamo neanche
il filo dei decespugliatori e, quindi, ci sono indicazioni precise
a non lavorare: "vedete di fare il meno possibile, non esagerate"!
E siamo arrivati anche al fatto che i mezzi, che devono essere
portati in revisione, qualora si manifesti qualche difetto, qualche
intervento da fare, vengono lasciati in magazzino perché non ci
sono i soldi per l'officina e quindi per metterli in funzione. È
una cosa che danneggia non solo gravemente l'immagine di quegli
onesti lavoratori che invece vogliono fare correttamente il loro
lavoro, hanno voglia di lavorare, ma non vengono messi nella
condizione di farlo in modo serio, ma è una cosa che ha delle
ricadute molto negative per la comunità.
Allora ci chiediamo da dove arrivano queste disposizioni e quale
sia la logica che sta dietro a questo modo di procedere. Dopo avere
centinaia di mezzi immobilizzati nei capannoni dei cantieri
forestali, adesso abbiamo i mezzi fermi anche nel settore della
viabilità!
Président
- Pour la réponse, la parole à l'Assesseur
Viérin.
Viérin M. (SA)
- Grazie Presidente.
Nel corso del 2013, pur a fronte delle limitate risorse
disponibili di bilancio - il collega lo sa perfettamente - legate
alla situazione economica generale, non vi sono stati ad oggi
problemi nella fornitura di carburanti per i mezzi dei cantonieri
regionali. Se Donzel vuole utilizzare invece una lettera del
dirigente, che condivido, dirigente competente, che ha praticamente
comunicato e richiamato tutti ad ottimizzare l'utilizzo dei
veicoli, ad esempio utilizzando un solo mezzo se l'intervento
riguarda lo stesso posto. Sarà comunque possibile, proprio per
confermare quello che le ho detto poc'anzi, procedere alla
revisione dei veicoli prevista per l'anno in corso, sulla base
dell'impegno di spesa già approvato. Si evidenzia inoltre che le
strutture, tenuto conto che in fase di revisione degli automezzi
potrebbero emergere esigenze inderogabili di effettuare interventi
di manutenzione, cercheranno di ottimizzare, tramite i dirigenti,
l'utilizzo delle risorse a loro disposizione per far fronte ai
costi generali degli interventi medesimi o necessari per altri
mezzi.
Président
- La parole au collègue Donzel.
Donzel (PD-SIN.VDA)
- Siccome lei non mente a me, ma sta
mentendo a tutti i valdostani, io ritornerò con questo argomento in
modo più puntigliato e dettagliato per dimostrare che lei, oggi,
qui, davanti a tutti, ha mentito e accusato di nuovo i lavoratori
di comportamenti lavorativi non corretti. Ha detto che si muovono
sul territorio in modo svagato, ognuno con il suo mezzo, quindi
devono andare in tre in macchina...allora mi lasci parlare, perché
adesso ho il diritto di parlare, anche se il Presidente del
Consiglio a lei concede di parlare anche sulle parole degli altri!
Io sono stato zitto a sentire le sue "menzogne" in quest'aula, e le
dico: lei ha mentito! E torneremo nel prossimo Consiglio regionale
con un'interpellanza per dimostrare che lei dice "il falso", e che
non è vero che sono i lavoratori che si stanno comportando male, ma
che non li mettete nelle condizioni di svolgere il loro lavoro!
Quindi c'è, da questo punto di vista, la volontà di mascherare la
crisi economica che sta colpendo questa regione mettendo delle
persone immobili in un capannone o in un magazzino. Anche questo
non è un modo serio di lavorare!
Presidente
- Punto...Assessore, scusi, però...Assessore,
la invito a non intervenire mentre i colleghi parlano...l'ho appena
ricordato, collega Donzel. Punto 3.2 all'ordine del giorno.
