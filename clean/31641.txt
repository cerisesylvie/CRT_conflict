Classificazione
CASA DA GIOCO



Oggetto del Consiglio n. 634 del 24 giugno 2009 - Resoconto
OGGETTO N. 634/XIII - Illustrazione del disciplinare per la
gestione della Casa da gioco di Saint-Vincent, ai sensi dell'art.
10 della legge regionale 30 novembre 2001, n. 36 "Costituzione di
una società per azioni per la gestione della Casa da gioco di
Saint-Vincent".
Président
- Si vous êtes d'accord, je passerai au point
n° 21 à l'ordre du jour, ainsi on peut écouter le rapport de
l'Assesseur, après quoi on suspendra les travaux de la matinée.
La parole à l'Assesseur au budget, aux finances et au
patrimoine, Lavoyer.
Lavoyer (FA)
- Il disciplinare vigente, approvato il 20
dicembre 2007, nelle disposizioni transitorie dell'articolo 22
prevedeva che la Regione e il Casinò provvedessero nel corso del
2009 a verificare l'attualità delle disposizioni del disciplinare
stesso, anche al fine di attivare le procedure per la loro
eventuale modificazione. Nel corso del 2009 l'Amministrazione
regionale e la Casino de la Vallée S.p.a. hanno pertanto effettuato
delle valutazioni sulla validità del disciplinare stesso, tenuto
conto della situazione contingente del settore del gioco in Italia
e all'estero, anche alla luce della situazione di crisi economica e
finanziaria in atto, dell'andamento della Casa da gioco di
Saint-Vincent e del collegamento con il Piano di sviluppo del
Casinò, che nel frattempo è stato predisposto e poi approvato da
questa Assemblea il 15 aprile 2009. Le valutazioni effettuate hanno
portato la stesura del testo oggi in esame. Si tratta di un
articolato che introduce delle modificazioni significative e
importanti nei rapporti fra la Regione, la Casino de la Vallée di
Saint-Vincent alla luce dei fattori di cui sopra, con l'obiettivo
di semplificare i rapporti amministrativi fra la Casa da gioco e la
Regione ed assicurare quanto necessario per il rilancio della casa
stessa.
In particolare gli interventi di modifica di questo disciplinare
si racchiudono in tre grossi argomenti: la maggior chiarezza sulla
ripartizione di chi fa cosa e delle responsabilità, la modifica
della quota e delle modalità di calcolo degli introiti e l'ingresso
ai cittadini valdostani, anche se limitato alla casa da gioco.
Per quanto attiene la maggior chiarezza sulla ripartizione dei
compiti, viene ulteriormente chiarita la situazione relativa ai
beni mobili, articolo 6 del nuovo testo, eliminando ogni dubbio sui
beni che prima erano in proprietà della Regione. Tutti i beni
mobili, materiali ed immateriali compresi i marchi, il sistema
informativo, banche dati, diventeranno di proprietà della Casino de
la Vallée S.p.a. e la Regione si garantisce la facoltà di qualsiasi
tipo di controllo o verifica, vale anche per i gettoni in uso
presso la Casa da gioco, per i quali la Casino S.p.a. provvederà a
propria cura e spesa anche all'acquisto, di conseguenza viene
abrogato il precedente articolo 4 del disciplinare. Per i beni
immobili, articolo 7 del nuovo testo, oltre alle specificazioni
relative agli impianti incorporati nei beni immobili, che sono di
proprietà della Regione e concessi in disponibilità a Casino
S.p.a., si prevedono delle apposite modalità di comunicazione e di
informazione fra l'azienda e la Regione per quanto riguarda le
manutenzioni straordinarie, prevedibili e non prevedibili. Viene
inoltre posta a carico di Casino la polizza globale fabbricati
prima a carico della Regione. Sempre in riferimento ai beni
immobili, al fine di velocizzare il trasferimento degli stessi
ancora di proprietà del Casinò a Regione, all'articolo 21 si
specifica che il trasferimento avverrà a valore netto contabile,
quindi a valore iscritto a bilancio.
Il secondo blocco delle modifiche riguarda appunto la quota e le
modalità di calcolo degli introiti. All'articolo 8, proventi di
gestione, è inserita l'esclusione dei gettoni promozionali e dei
promo-ticket
dal conteggio dei proventi lordi. Attualmente
l'attività promozionale attraverso il
promo-ticket
è
limitata dal fatto che il controvalore degli stessi viene rilevato
fra gli introiti di gioco e in contropartita pagato da Casino
S.p.a., con la conseguenza di un aggravio di costo pari a al 40
percento del controvalore degli stessi. L'introduzione del sistema
TITO ormai operativo su oltre il 50 percento delle
slot
attualmente attive presso la Casa da gioco di Saint-Vincent e,
entro fine giugno di quest'anno su tutto il parco
slot
,
consentirà una forte azione promozionale attraverso l'erogazione
dei cosiddetti
"promo-ticket"
, mezzi di gioco gratuiti che
possono essere solo giocati alle
slot
.
L'articolo 10 in particolare, quota dei proventi spettanti alla
Regione, viene completamente sostituito, definendo che Casino a
partire dal 1° gennaio 2009 versa a Regione il 10 percento degli
introiti lordi di gioco. Ciò al fine di dare una risposta concreta
alle nuove condizioni di operatività in cui si trova a svolgere la
propria attività la casa da gioco. La nuova quota di riparto degli
introiti lordi ha l'obiettivo principale di meglio armonizzare le
variazioni intervenute nelle condizioni di mercato alla necessità
di realizzare interventi strutturali previsti dal piano di
sviluppo, assicurando nello stesso tempo la continuità
dell'attività aziendale del Casinò. La quota degli introiti lordi
di gioco spettante a Casino S.p.a. viene pertanto determinata
assumendo i costi quali risultanti dal progetto di bilancio al 31
dicembre 2008, adeguatamente considerata per tenere conto degli
oneri di gestione aggiuntivi, che si stima possono crearsi in
conseguenza degli interventi strutturali e riorganizzativi, rimane
definita nella misura del 90 percento la parte che rimarrà a Casino
S.p.a. e rimarrà in vigore fino a diversa rideterminazione da
attuarsi sulla base della medesima procedura. La nuova quota di
riparto permette nella sostanza di assicurare la copertura di quei
costi che più di altri caratterizzano la struttura aziendale: beni
strumentali, manifestazioni, promozioni e personale, nonché di
lasciare a disposizione di Casino S.p.a. un sufficiente margine
determinato con riferimento ai consuntivi degli ultimi esercizi
(dal 2005 al 2008), per fronteggiare altri costi ed eventualmente
evitare l'operazione di ripiano.
L'articolo 11, manifestazioni e promozione, viene modificato
eliminando l'obbligo di finanziare il calendario delle
manifestazioni per una percentuale predefinita degli introiti, che
mi pare il 14 percento; ciò in quanto il riferimento agli introiti
lordi di gioco relativi all'ultimo bilancio approvato appare una
disposizione troppo rigida e vincolante nella modulazione delle
iniziative complessive di rilancio della casa da gioco, situazione
che viene aggravata se associata all'attuale dinamica degli
introiti.
L'articolo 13, piano di sviluppo, viene riformulato al fine di
semplificare e sveltire gli interventi necessari alla realizzazione
del piano e, dall'altro, ad assicurare il controllo da parte di
Regione sull'intero processo, ma in particolare sugli interventi
relativi a beni immobili di proprietà regionale. Si introduce
quindi l'istituto del mandato senza rappresentanza che permette al
mandatario che sostiene direttamente gli oneri per la realizzazione
delle opere e degli impianti, di riaddebitare a piè di lista al
mandante tutto quanto sostenuto per conto suo.
Ultimo argomento centrale della modifica è l'ingresso ai
cittadini valdostani. L'articolo 17, ingressi, è modificato
inserendo la possibilità di accesso alle sale da gioco del Casinò
dei residenti in Valle d'Aosta, ma solo per quanto riguarda il
gioco elettronico e i tornei di Poker Texas in locali appositamente
individuati e prevedendo altresì l'esclusione per i residenti
dell'accesso ai servizi di cambio assegni e l'utilizzo di pagamenti
elettronici presso le casse della Casa da gioco. Il Casinò inoltre
non può promuovere il gioco con iniziative specifiche, indirizzate
ai residenti.
Infine gli articoli 20, 21 e 22, relativi alla revoca e alla
cessazione della gestione, e alle disposizioni transitorie, sono
modificati in coerenza con l'attuale composizione societaria della
Casino de la Vallée S.p.a. e per un miglior coordinamento con le
altre disposizioni del disciplinare.
Sostanzialmente queste sono le modificazioni più significative,
nel corso dell'esame dei singoli articoli potremo entrare nel
dettaglio di altre piccole modificazioni che si sono inserite nei
singoli articoli.
Président
- Merci, Assesseur Lavoyer. Avec ce rapport je
pense qu'on peut enlever la séance.
La séance est levée.
---
La séance se termine à 13 heures.
