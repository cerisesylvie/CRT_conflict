Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3969 del 25 novembre 1992 - Resoconto
OGGETTO N. 3969/IX Disegno di legge: "Archivio video del
patrimonio immobiliare regionale".
Presidente
Ha chiesto la parola il Presidente della II
Commissione, il Consigliere Viérin.
Viérin (UV)
A cet égard la deuxième Commission a déjà
exprimé son avis: au cours de la dernière séance du Conseil il
avait été demandé de renvoyer ce projet de loi à l'examen de la
Commission, pour des approfondissements. La Commission s'est réunie
mardi matin et elle a examiné, en présence de l'Assesseur et des
différents fonctionnaires, les problèmes liés au dit projet de
loi.
Du point de vue de la procédure, tout ce qui devait être fait et
qui nous avait été recommandé par le Conseil, a été exécuté. On
peut donner la parole à monsieur Martin en temps que rapporteur du
projet de loi.
Presidente
Do lettura del disegno di legge:
Articolo 1 (Finalità)
1. La Regione Autonoma Valle d'Aosta istituisce, presso la
Direzione generale del bilancio dell'Assessorato regionale del
bilancio e delle finanze, un archivio video del patrimonio
immobiliare regionale.
Articolo 2 (Archivio video)
1. L'archivio video ha lo scopo di documentare la situazione del
patrimonio regionale e di supportare l'attività
dell'Amministrazione regionale nella programmazione dell'intervento
di recupero e valorizzazione del patrimonio.
2. L'istituzione dell'archivio video si sviluppa in due
fasi:
a) creazione di un archivio di "video-schede", contenenti
ciascuna i dati tecnici ed il filmato del bene archiviato, che
consenta di acquisire rapidamente le informazioni necessarie sul
bene in oggetto e di visionarne l'aspetto e le caratteristiche
proprie;
b) creazione di un "archivio multimediale" che consente di
sviluppare un sistema di archiviazione che sia nel contempo
alfanumerico (dati conoscitivi), iconografico (mappe catastali e
disegni) e video (video-schede).
Articolo 3 (Attuazione)
1. La Giunta regionale è autorizzata a porre in essere tutte le
misure amministrative e finanziarie necessarie alla creazione
dell'archivio video e, in particolare, a deliberare in merito
a:
a) affidamento, dell'incarico per lo studio di massima;
b) gara per la fornitura;
c) affidamento della fornitura.
2. L'archivio video è gestito dalla Direzione generale del
bilancio dell'Assessore regionale del bilancio e delle finanze.
Articolo 4 (Disposizioni finanziarie)
1. L'onere derivante dall'applicazione della presente legge,
previsto in lire 500 milioni per l'istituzione dell'archivio video,
grava sul capitolo 32935, di nuova istituzione (Spese per la
costituzione e la gestione di un archivio video del patrimonio
immobiliare regionale), del bilancio di previsione della Regione
per l'anno 1992.
2. Alla copertura dell'onere si provvede mediante utilizzo, per
lire 500 milioni, dello stanziamento iscritto al cap. 69000 del
bilancio di previsione della Regione per l'anno in corso a valere
sugli appositi accantonamenti previsti all'allegato n. 8 al
bilancio stesso (cod. A.2.4.).
3. Le spese di gestione dell'archivio video di cui alla presente
legge saranno determinate, a decorrere dall'anno 1993, con la legge
di bilancio ai sensi dell'articolo 15 della legge regionale 27
dicembre 1989, n. 90, recante "Norme in materia di bilancio e di
contabilità generale della Regione autonoma Valle d'Aosta".
Articolo 5 (Variazioni di bilancio)
1. Alla parte spesa del bilancio di previsione della Regione per
l'anno 1992 sono apportate le seguenti variazioni sia in termini di
competenza che di cassa:
a) in diminuzione:
cap. 69000 "Fondo globale per il finanziamento di spese
correnti"
lire 500.000.000;
b) in aumento:
programma regionale 1.3
codificazione: 1.1.1.4.2.1.1.1.3.
cap. 32935 (di nuova istituzione)
"Spese per la costituzione e la gestione di una archivio video
del patrimonio immobiliare regionale. Legge regionale n. "
lire 500.000.000.
Articolo 6 (Dichiarazione d'urgenza)
1. La presente legge è dichiarata urgente ai sensi dell'articolo
31, comma terzo, dello Statuto speciale ed entrerà in vigore il
giorno successivo a quello della sua pubblicazione nel Bollettino
ufficiale della Regione.
Presidente
Pongo in votazione l'articolo 1:
Esito della votazione:
Presenti: 26
Votanti: 19
Favorevoli: 19
Astenuti: 7 (Aloisi, Beneforti, Bondaz, Chiofalo, Gremmo,
Pascale e Ricco).
Il Consiglio approva.
Presidente
Pongo in votazione l'articolo 2:
Esito della votazione:
Presenti: 26
Votanti: 19
Favorevoli: 19
Astenuti: 7 (Aloisi, Beneforti, Bondaz, Chiofalo, Gremmo,
Pascale e Ricco)
Il Consiglio approva.
Presidente
Pongo in votazione l'articolo 3:
Esito della votazione:
Presenti: 26
Votanti: 19
Favorevoli: 19
Astenuti: 7 (Aloisi, Beneforti, Bondaz, Chiofalo, Gremmo,
Pascale e Ricco).
Il Consiglio approva.
Presidente
Pongo in votazione l'articolo 4:
Esito della votazione:
Presenti: 26
Votanti: 19
Favorevoli: 19
Astenuti: 7 (Aloisi, Beneforti, Bondaz, Chiofalo, Gremmo,
Pascale e Ricco).
Il Consiglio approva.
Presidente
Pongo in votazione l'articolo 5:
Esito della votazione:
Presenti: 25
Votanti: 19
Favorevoli: 18
Astenuti: 6 (Aloisi, Beneforti, Bondaz, Chiofalo, Pascale e
Ricco)
Contrari: 1
Il Consiglio approva.
Presidente
Pongo in votazione l'articolo 6:
Esito della votazione:
Presenti: 26
Votanti: 18
Favorevoli: 18
Astenuti: 8 (Aloisi, Beneforti, Bondaz, Chiofalo, Gremmo,
Lanièce, Pascale e Ricco)
Il Consiglio approva.
Presidente
Pongo in votazione la legge nel suo
insieme:
Esito della votazione:
Presenti: 26
Votanti: 18
Favorevoli: 18
Astenuti: 8 (Aloisi, Beneforti, Bondaz, Chiofalo, Gremmo,
Lanièce, Pascale e Ricco).
Il Consiglio approva.
