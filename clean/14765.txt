Classificazione
FORMAZIONE PROFESSIONALE


Resoconto integrale del dibattito dell'aula
Oggetto del Consiglio n. 1201 del 8 marzo 1995 - Resoconto
SEDUTA ANTIMERIDIANA DELL'8 MARZO 1995
OGGETTO N. 1201/X Corsi di formazione professionale organizzati
negli ultimi tre anni dall'Agenzia regionale del lavoro.
(Interrogazione con risposta scritta)
Interrogazione r.s. Verificato che l'Agenzia regionale del
lavoro ha predisposto nel corso degli anni passati numerosi corsi
di formazione professionale ai fini di potenziare il settore
dell'occupazione in Valle d'Aosta e migliorare le capacità
cognitive e tecniche del personale delle aziende valdostane;
Constatate alcune perplessità degli ambienti lavorativi
valdostani circa l'effettiva funzionalità e la valenza formativa
dei corsi dell'Agenzia del lavoro;
il sottoscritto Consigliere regionale
Interroga
la Giunta regionale per conoscere:
1) quanto denaro è stato stanziato negli ultimi tre anni per i
corsi di formazione dell'Agenzia del lavoro;
2) quanti corsi sono stati organizzati e quanti ne sono stati
avviati;
3) il numero dei corsisti per ogni corso;
4) quanti dei corsi iniziati non sono stati ancora portati a
termine, quanti erano gli iscritti all'inizio di tali corsi e
quanti ne sono rimasti prima dell'interruzione.
F.to: Lanièce
Presidente É stata data risposta scritta con lettera n. 977 del
7 marzo 1995.
