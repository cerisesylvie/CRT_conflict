Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3900 del 9 novembre 1992 - Resoconto
OGGETTO N. 3900/IX Acquisto di un complesso industriale (ex
Sadea) sito in comune di Verrès, di proprietà della Società "Ilva
Gestioni Patrimoniali s.r.l." da destinare ad insediamenti
produttivi.
Presidente
Do lettura del testo della
delibera:
Deliberazione Il Consiglio
Premesso che:
L'Amministrazione regionale ha stipulato con l'lRl due
protocolli di intesa in data 21 aprile 1987 e in data 28 aprile
1988, approvati dalla Giunta regionale rispettivamente con
deliberazione n. 2909 in data 3 aprile 1987 e n. 3768 in data 22
aprile 1988, per la realizzazione di progetti comuni di risanamento
e sviluppo del settore industriale.
In data 21 giugno 1991 la Regione ha sottoscritto con l'ILVA
s.p.a. una dichiarazione di intenti, approvata dalla Giunta
regionale con deliberazione n. S626 in data 14 giugno 1991, per il
raggiungimento degli obiettivi contenuti nei Protocolli di intesa
sopracitati.
Nella dichiarazione di intenti ILVA/Regione al punto 5) si
prevede per l'unità produttiva di Verrès, di cui si riconferma la
valenza economica, produttiva e commerciale, la costituzione di una
società mista tra ILVA, Istituto Poligrafico e della Zecca dello
Stato e Regione.
Nell'ambito degli accordi intercorsi per la costituzione della
detta Società mista è stato previsto, tra l'altro, l'acquisto da
parte dell'Ammini-strazione regionale di parte del complesso
industriale ex Sadea sito in Comune di Verrès, di proprietà della
Società Ilva Gestioni Patrimoniali S.r.l..
La Giunta con provvedimento n. 6600 in data 12 luglio 1991 ha
confer-mato la propria disponibilità ad acquistare parte del detto
complesso immobiliare e a rivenderlo alla Verrès s.p.a., entro il
31 dicembre 1994, per consentire l'eventuale ulteriore sviluppo
industriale della Società.
Nella stessa data la Giunta, con deliberazione n. 6601, ha dato
mandato alla FINAOSTA s.p.a. per la sottoscrizione di una
convenzione con l'lLVA e l'Istituto Poligrafico e della Zecca dello
Stato e di effettuare gli interventi finanziari previsti dalla
medesima.
In attuazione della citata convenzione la Verrès s.p.a. ha
provveduto a ristrutturare la propria Società e attualmente il
capitale sociale è suddiviso tra Poligrafico dello Stato, nella
misura del 60 percento, e tra Ilva e Finaosta, nella misura del 20
percento ciascuna.
Atteso che la Verrès s.p.a. nell'ambito della propria attività
produttiva utilizza già il lotto oggetto di accordi tra ILVA e
Regione e usufruisce an-che di altri fabbricati che costituiscono
il complesso ex Sadea si è reso ne-cessario procedere
all'acquisizione dell'intero comprensorio industriale.
A seguito di quanto sopra l'ing. Mario Maione, tecnico
incaricato dalla Amministrazione regionale di prestare consulenza
di carattere tecnico-amministrativo su perizie relative ad acquisti
e vendite di immobili, e l'ing. Biagio Bistagnino di Genova,
incaricato dalla società ILVA Gestioni Patrimoniali s.r.l., hanno
proceduto alla valutazione delle aree e dei fabbricati di proprietà
della predetta Società ubicati nel complesso ex Sadea di
Verrès.
I due periti nominati dalle parti hanno raggiunto un accordo sui
criteri di stima da seguire e sulla valutazione del complesso
oggetto di acquisizione e conseguentemente hanno ritenuto di non
procedere alla nomina del terzo perito, come previsto nella citata
deliberazione della Giunta regionale n. 6600 in data 14 giugno
1991.
Il complesso industriale oggetto di acquisizione è composto da
un vasto comprensorio della superficie catastale di circa mq.
48153.
All'interno dell'area sono ubicati diversi fabbricati meglio
descritti nella relazione di stima di cui sopra.
L'area ed i fabbricati sono liberi da pesi e vincoli di
qualsiasi sorta ad eccezione di due ipoteche iscritte a carico
della Sadea s.p.a., a garanzia di mutui ora estinti, e per le quali
è in corso la cancellazione.
I fabbricati individuati con le lettere A e B nella perizia di
stima sono locati ad uso foresteria in parte alla Verrès e in parte
a persone che lavorano per conto della stessa Società.
Tutti gli altri fabbricati e l'area sono stati concessi
dall'ILVA alla Verrès a titolo di comodato gratuito.
Tutti i fabbricati sono stati regolarmente concessionati.
Il complesso industriale è stato valutato dai periti in
complessive lire 5.700.000.000.
Visto il parere della II Commissione consiliare permanente;
Delibera
1°) di approvare per il prezzo a corpo di lire 5.700.000.000
(cinque-miliardisettecentomilioni) oltre I.V.A. pari a lire
1.083.000.000 (unmi-liardottantatremilioni) l'acquisto del
complesso industriale (ex Sadea) sito in Comune di Verrès, Via
Glair, di proprietà della società Ilva Gestioni Patrimoniali S.r.l.
(C.F. 01393760358 - P. I.V.A. 03191000102) con sede in Genova, da
destinare ad insediamenti produttivi, riportato a Catasto come
segue:
Nuovo Catasto Terreni
Partita I - aree di enti urbani e promiscui (dati desunti dal
tipo di frazionamento n. 5/47722 in data 26 ottobre 1989 a firma
del geom. Ivano Repele)
(... omissis ...)
2°) di approvare ed impegnare la spesa complessiva di Lire
6.783.000.000 (seimiliardisettecentottantatremilioni) I.V.A.
compresa, con imputazione al capitolo 46940 del bilancio di
previsione della Regione per l'anno 1992 ("Spese per l'acquisto e
la costruzione di beni patrimoniali - da destinare ad interventi
nel settore industriale) che presenta la necessaria
disponibilità;
3°) di prendere atto che i fabbricati distinti al N.C.E.U. al F.
6 con i nn. 1082 - 1083 sub. 4 - 5 - 6 - 7 - 8 - 9 e l0 sono locati
a terzi;
4°) di delegare alla Giunta regionale l'adozione di ogni
provvedimento di esecuzione per addivenire alla stipulazione
dell'atto notarile di trasferimento del complesso immobiliare di
cui si tratta e, in particolare, per la designazione del Notaio
rogante, per la liquidazione delle relative spese, nonché per gli
eventuali accertamenti circa la consistenza, l'intestazione
catastale e l'esatta superficie degli immobili da acquisire.
Presidente
Pongo in votazione la delibera in
oggetto:
Esito della votazione
Presenti, votanti e favorevoli: 26
Il Consiglio approva all'unanimità
