Classificazione
ASSISTENZA SANITARIA E OSPEDALIERA
Presidio ospedaliero



Oggetto del Consiglio n. 3073 del 7 novembre 2007 - Resoconto
OGGETTO N. 3073/XII - Interrogazione: "Eventuale spostamento
della collocazione delle camere mortuarie dell'Ospedale regionale
di Viale Ginevra".
Interrogazione
Avendo sentito che, dovendo reperire nuovi spazi all'interno
dell'Ospedale di Aosta, collocato in Viale Ginevra, si penserebbe
di spostare l'attuale collocazione delle camere mortuarie
dall'ospedale al cimitero di Aosta, utilizzando i nuovi locali qui
realizzati;
Ritenendo tale eventuale proposta di spostamento poco
funzionale;
la sottoscritta Consigliera regionale
Interroga
L'Assessore alla Sanità per sapere:
1) se corrisponde al vero l'ipotesi dello spostamento di cui
sopra e quali sarebbero le motivazioni alla base di tale
scelta;
2) quale sarebbe la destinazione degli spazi liberatisi con
il trasferimento delle camere mortuarie al cimitero di
Aosta;
3) con chi si è condivisa tale eventuale scelta e quali
riscontri ci sono stati.
F.to: Squarzino Secondina
Président
- La parole à l'Assesseur à la santé, au
bien-être et aux politiques sociales, Fosson.
Fosson (UV)
- Solo per dire che non è assolutamente vero,
non vi è alcuna ipotesi di spostamento delle camere mortuarie,
quindi nessuno ha mai ipotizzato un riutilizzo di quelle stanze.
Fra l'altro, per sostenere questo che sto dicendo, per istituire
un'altra struttura o dislocare le cose prima ci vuole una legge
regionale di polizia mortuaria, che non è stata presentata ancora e
non è neanche allo studio, per cui non è un'ipotesi che al momento
stiamo verificando, come non c'è una legge a suo carico. Senza una
legge regionale che modifica le incombenze di polizia mortuaria non
si può pensare a nessuno spostamento. Certo che c'è una nostra
attenzione a tale problema particolare di questo tipo di utenza e
alla delicatezza di tale problema.
Président
- La parole à la Conseillère Squarzino
Secondina.
Squarzino (Arc-VA)
- Prendo atto che era un'ipotesi che
non è stata solo ventilata... e per adesso è stata accantonata, nel
senso che mi erano giunte voci sul fatto che si volesse trasferire
le camere mortuarie del cimitero di Aosta e che in tale senso erano
stati fatti alcuni colloqui per verificare se questa ipotesi poteva
essere gradita o se sollevava problemi e della non accettazione di
tale ipotesi. Prendiamo atto e speriamo anche che non sia
necessario giungere a questa legge regionale che deve intervenire
su tale fatto. A chi ci porrà d'ora in avanti questa domanda: "ma è
vero che...", risponderemo: "no, non è vero, l'Assessore o aveva
questa idea e l'ha accantonata, oppure quelli che ci hanno riferito
di idee in questo senso, forse si sono inventati tutto".
Verificheremo con quelli che ci hanno detto di colloqui avuti con
lei, Assessore.
