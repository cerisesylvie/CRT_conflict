Classificazione
GIUNTA REGIONALE



Oggetto del Consiglio n. 2166 del 25 gennaio 2023 - Resoconto
OGGETTO N. 2166/XVI - Comunicazione e presa d'atto delle
dimissioni rassegnate dal Signor Erik Lavevaz dalla carica di
Presidente della Regione.
Bertin (Presidente) -
Punto n. 3.001 all'ordine del
giorno. Il Presidente della Regione, nella giornata di ieri, ha
presentato le proprie dimissioni dalla carica di Presidente della
Regione ai sensi dell'articolo 7, comma 2, della legge regionale
21/2007, nonché dell'articolo 9, comma 5, del Regolamento interno
per il funzionamento del Consiglio regionale.
Ricordo che le dimissioni del Presidente della Regione sono
presentate al Presidente del Consiglio, che ne dà comunicazione al
Consiglio nella prima sessione o adunanza utile e diventano
efficaci dalla data di presa d'atto da parte del Consiglio
regionale da effettuarsi nella medesima adunanza.
Fino all'elezione del nuovo Presidente della Regione e della
nuova Giunta, la Giunta rimane in carica per l'ordinaria
amministrazione, fatta salva l'adozione degli atti indifferibili e
urgenti, e la carica di Presidente della Regione è assunta dal
Vicepresidente.
All'elezione del nuovo Presidente e della nuova Giunta si
procede entro 60 giorni dalla data di presa d'atto delle dimissioni
del Presidente della Regione, con le modalità di cui agli articoli
2 e 4 della legge regionale 21/2007.
Comunico inoltre che, ai sensi di quanto disposto dagli articoli
della sopracitata legge, sussiste comunque un termine massimo per
l'esercizio dell'ordinaria amministrazione, che è di 60 giorni,
decorsi i quali, ove non siano eletti il nuovo Presidente della
Regione e la nuova Giunta, stante l'incapacità di funzionamento per
l'impossibilità di formare una maggioranza, si verificherà
ex
lege
lo scioglimento funzionale del Consiglio.
Propongo pertanto che il Consiglio regionale prenda atto delle
dimissioni rassegnate dal signor Erik Lavevaz dalla carica di
Presidente della Regione, dia atto che la Giunta regionale, la cui
presidenza è assunta dal vicepresidente Luigi Bertschy, continui in
prorogatio
ad assicurare l'ordinaria amministrazione fino
all'elezione del nuovo Presidente e della nuova Giunta. Il termine
massimo per l'esercizio dell'ordinaria amministrazione da parte
della Giunta è di 60 giorni, decorsi i quali, come detto, si
verifica,
ex lege
, lo scioglimento funzionale del Consiglio
regionale ove non siano eletti il nuovo Presidente della Regione e
la nuova Giunta.
A questo punto passerei la parola al presidente della Regione
Erik Lavevaz, che si è prenotato.
Lavevaz (UV) -
Il n'est jamais facile de faire un pas en
arrière, surtout lorsque ce recul a des répercussions sur d'autres
sujets ou pire encore sur toute une communauté. La fonction de
Président de Région est un rôle de grand prestige, mais qui englobe
des responsabilités politiques et administratives importantes, en
Vallée d'Aoste encore davantage avec des responsabilités liées aux
fonctions préfectorales, mais surtout le Président est une figure
appelée à représenter une communauté.
J'ai essayé avec mes moyens et mes capacités de tenir le débat
politique sur les perspectives à venir de la majorité régionale en
dehors du Conseil régional avec le but de ne pas entraver, voire
ralentir, l'action administrative du Gouvernement et du Conseil
régional. J'ai essayé de gérer séparément les deux plans de
perspective parallèle pour éviter que les frictions naturelles et
normales de la dialectique politique affectent l'exécution des
travaux de l'Administration régionale, mais aussi pour donner la
juste centralité au mouvement politique, surtout dans des moments
délicats d'analyse et de construction de toute majorité pouvant
gouverner notre Région.
J'ai reçu, de mon mouvement et des mouvements qui soutiennent ce
Gouvernement, un mandat politique clair : consolider le périmètre
de la majorité actuelle. Je me suis engagé au mieux de mes
capacités et conscient de mes limites pour trouver une solution à
la crise dans le sillon tracé par les forces politiques. Les
distances par rapport à cette perspective au sein des groupes du
Conseil se sont clairement manifestées et j'en ai pris acte. J'ai
donc constaté en même temps l'impossibilité de mener à bien le
mandat qui m'avait été confié par les mouvements. À ce moment-là il
a été très clair pour moi que la seule possibilité de résoudre la
crise avec ces conditions préalables était évidemment de sortir de
cette ornière, une possibilité que je n'ai jamais prise en
considération. Ce n'est peut-être pas un passage facile à
comprendre pour un observateur distrait, mais en réalité c'est le
cœur du problème et c'est l'une des pierres
angulaires de l'instabilité dont on parle depuis longtemps. Certes,
une réforme de la loi électorale est plus que jamais nécessaire,
mais tant que nous ne parviendrons pas à redonner à la politique sa
juste dignité en reconnaissant la centralité des mouvements dans
les choix politiques, nous serons toujours à la merci des humeurs
et des individus et des tensions humaines naturelles entre les
personnes. Une bonne réforme électorale, peut-être pas parfaite,
peut se faire assez rapidement, trouver un remède à une pathologie
complexe est par contre un défi beaucoup plus difficile.
C'est une très simple et brève analyse pour dire qu'aujourd'hui
je démissionne avec l'espoir sincère que ce geste facilitera une
résolution plus rapide de la situation par les forces politiques
qui peuvent commencer à raisonner à partir d'une feuille blanche
sans ambiguïtés et sans idées préconçues qui peuvent naturellement
exister avec un Président et une majorité en charge.
Comme j'ai écrit dans ma lettre de démissions, au fil de deux
ans l'équipe du Gouvernent a porté au Conseil une longue série
d'initiatives qui ont réaffirmé la centralité de l'Assemblée et de
son débat. Je revendique ce qui a été fait le long de cette
expérience, pendant une période non simple, un travail collectif
entamé avec enthousiasme et avec la conscience de la limite de
chacun de nous. Je reste convaincu que la confrontation et le
dialogue, dans le respect mutuel, soient essentiels pour l'action
politique. En même temps je suis certain que la Vallée d'Aoste
pourra affronter les défis contemporains uniquement si nous serons
en mesure de ne pas nous aplatir sur des logiques centralistes et
de donner du sens à notre particularisme et à nos prérogatives
d'autonomie gouvernementale. Une autonomie dont le Conseil régional
est le pivot grâce à la conscience d'une histoire qui doit être
projetée dans le futur.
Je n'ajouterai pas davantage sur les analyses et les
considérations d'ordre politique car on a déjà trop écrit sur ces
passages complexes, tant d'un point de vue politique personnel...
Permettez-moi seulement en quelques mots de remercier sincèrement
mon mouvement et les autres mouvements qui ont soutenu ma
candidature au début de la législature et les collègues de la
majorité qui ont cru à ce projet, même ceux qui ont ensuite
emprunté d'autres voies pour diverses raisons. Je remercie vous
tous pour la discussion sérieuse, constructive, parfois passionnée,
voire même acharnée, mais toujours correcte. Je remercie tout
particulièrement les collègues du Gouvernement avec lesquels le
travail a été naturellement plus proche au quotidien, un travail
construit sur le respect et la confiance qui a permis même dans des
moments très difficiles et mouvementés de l'histoire valdôtaine,
comme ceux vécus au début de la législature, de toujours le faire
avec la sérénité et l'enthousiasme de quelqu'un qui partage un
objectif important. Je remercie toutes les structures techniques de
l'Administration régionale, tout le personnel, évidemment aussi du
Conseil régional, en particulier les structures de
staff
pour leur collaboration précieuse et incontournable et tous les
organismes et organisations avec lesquelles j'ai eu des relations
pendant mon mandat. Permettez-moi enfin de remercier également ma
famille pour la patience. J'espère vraiment en des temps meilleurs
pour la politique valdôtaine.
Presidente -
Permettetemi, prima di aprire la discussione
generale, di ringraziare il presidente della Regione Erik Lavevaz
per il lavoro svolto, per la collaborazione, la disponibilità e la
correttezza istituzionale che hanno caratterizzato la sua
azione.
Come stabilito ieri nella Conferenza dei Capigruppo, nel
dibattito saranno a disposizione 15 minuti per ogni Gruppo
consiliare, frazionabili fra i componenti del Gruppo stesso. Si
ricorda, inoltre, che la presa d'atto avviene senza votazione. La
discussione generale è aperta. Vi sono richieste di intervento? Ha
chiesto la parola il consigliere Manfrin, ne ha facoltà.
Manfrin (LEGA VDA)
-
Le dimissioni odierne di cui
ci apprestiamo a prendere atto altro non sono che l'epilogo di una
crisi politica iniziata molto tempo fa, ovvero il 14 maggio 2021
con le dimissioni dell'assessore Minelli e del presidente della V
Commissione Guichardaz. Quelle dimissioni però non fecero altro che
certificare una differenza di valori, politici prima che
amministrativi, che videro il loro prologo e la loro deflagrazione
su un tema a tutti noi molto caro, ovvero l'autonomia.
A dicembre 2020 infatti non possiamo non ricordare che vi fu in
discussione in quest'aula un provvedimento legislativo che aveva
come obiettivo quello di adattare alla nostra realtà una realtà ben
diversa da quella delle grandi città e dalle Regioni da milioni di
abitanti, le disposizioni sulle chiusure delle attività economiche
e sociali, permettendo di non applicare quegli obblighi che
arrivavano a sancire, in caso di contagi di una famiglia numerosa e
in un comune poco popolato, la chiusura totale di quel Comune e a
cascata dell'intera Regione.
In quell'occasione si crearono due grandi schieramenti: quello
di chi comprende, promuove e tutela l'autonomia di una Regione
nello scegliere cos'è meglio per il proprio territorio visto che lo
conosce e lo vive e di chi invece si affida in maniera acritica a
un Ministro, che, all'approvazione di quella legge, sbottò
commentando: "le affermazioni del Presidente della Regione Valle
d'Aosta minano la leale collaborazione che ha caratterizzato in
questi mesi il duro e faticoso lavoro e anche la sicurezza
sanitaria", aggiungendo che lei, Presidente, non aveva contezza
degli sforzi fatti dal Governo perché non risultavano suoi
interventi pubblici in sede istituzionale.
In quell'occasione, così come in altre, ci siamo schierati in
maniera netta e inoppugnabile dalla parte della nostra Regione,
dalla parte della nostra autonomia, a differenza di chi quella
stessa autonomia ha dimostrato non solo di non apprezzarla, ma
perfino di arrivare a disprezzarla, cercando, ad esempio, di
scioglierci nel Limonte con il DDL Morassut e Ranucci o dichiarando
nero su bianco che le autonomie speciali, al pari delle Province,
andavano cancellate, come l'allora premier Matteo Renzi nel suo
libro "Stil Novo".
Da quel prologo e dalla conseguente apertura della crisi
politica del maggio 2021 sono passati quasi due anni e mezzo, nei
quali ogni volta la soluzione è stata indicata come vicina,
prossima, a portata di mano e ogni volta, come una tela di
Penelope, è stata disfatta da diversi attori sia che fossero in
buona fede, sia che non lo fossero, con l'ultimo fondamentale passo
della riduzione a 18 dei membri di quella maggioranza quasi un anno
fa.
In questi anni il gruppo che mi onoro di rappresentare ha
coerentemente portato avanti le proprie battaglie, non facendo mai
mancare il proprio contributo su tutti i
dossier
che hanno
caratterizzato la vita amministrativa della nostra Regione. Questa
collaborazione, partita già nella scorsa legislatura con il
contributo fondamentale nella stesura della legge n. 8, che nel
luglio 2020 aveva contribuito a far ripartire una Valle d'Aosta
messa in ginocchio dalla pandemia, si è articolata con l'ideazione
di nuove misure nella legge n. 15/2021, anche questa a supporto del
tessuto economico e sociale della nostra Regione. È impossibile
però, anche alla luce delle dimissioni di oggi, ignorare i tanti
moniti lanciati in questi anni sui temi più disparati con i quali
sia a inizio legislatura, sia nel corso di essa si è rimesso in
guardia l'allora Governo regionale dei problemi e i necessari
correttivi della stagnazione che alcuni importanti
dossier
stavano patendo.
Non si può nemmeno ignorare il responso che le urne hanno
restituito in occasione delle elezioni politiche di settembre,
dove, per la prima volta, un Parlamentare di Centro-Destra è stato
indicato quale rappresentante della Valle d'Aosta, mentre
nell'altro ramo del Parlamento la vittoria è andata a un candidato
autonomista, ancorché in quest'Assise, molti gruppi si definiscono
tali, noi evidentemente per primi, evidenziando in maniera chiara
che la Sinistra, in qualunque sua forma, non poteva essere
rappresentativa della maggioranza dei Valdostani.
Proprio queste ultime elezioni hanno portato, a livello
nazionale a un cambio di governo e di passo su diversi temi e hanno
messo sul tavolo una serie di sfide ma anche di opportunità, da
quelle infrastrutturali all'attuazione delle progettualità legate
al PNRR, al rinnovo delle concessioni di grandi derivazioni d'acqua
a scopo idroelettrico, al tema dell'autonomia differenziata; sfide
queste che solo un Governo forte e una maggioranza coesa potranno
affrontare e risolvere positivamente.
Risulta inutile quindi evidenziare e ribadire come le dimissioni
odierne formalizzino, di fatto, una crisi politica che perdura
ormai da troppo tempo e che da oggi costringerà l'Amministrazione
della nostra Regione alla sola gestione degli affari correnti.
Proprio di fronte a questa situazione, che arriva al culmine di
una crisi energetica e sociale senza precedenti, riteniamo che una
sua pronta risoluzione debba essere l'auspicio di ogni Valdostano
che ha a cuore il futuro della sua comunità ed è per questo motivo
che tenendo fermi i temi su cui si sono già trovate delle
convergenze nell'incontro del 29 dicembre, intendiamo essere
promotori di un dialogo costruttivo e libero da pregiudizi, con
tutte quelle forze politiche che intendono affrontare i problemi
della nostra comunità.
Presidente -
Ci sono altri che vogliono intervenire?
Ricordo che siamo in discussione generale. Invito chi vuole
intervenire, a prenotarsi. Il consigliere Jordan si è prenotato, ne
ha facoltà.
Jordan (AV-VdA Unie) -
Solo poche parole per esprimere
l'imbarazzo nel discutere l'ennesima crisi di Governo, crisi
determinata anche dall'impossibilità di far convivere le differenti
anime politiche all'interno di un movimento, e non solo, crisi che
mette nell'imbarazzo la nostra Regione e mina ancora una volta il
sistema politico e partitico, favorendo ancor più la sfiducia
generalizzata dell'opinione pubblica, con un giudizio negativo, che
non distingue né le diverse posizioni, né l'impegno di ognuno di
noi.
Presidente, colleghi, lungi da me dare giudizi personali, "la
politica però - e cito il professor Piero Ignazi in una sua recente
intervista - si impara facendo politica, trattando, sapendo quali
sono le modalità di interazione fra le persone, la politica non si
impara nei manuali". Cito ancora: "è e dovrebbe essere una nobile
arte e purtroppo però, per tante ragioni, oggi è disprezzata, e
sarà sempre disprezzata finché non vedremo che i politici saranno
dediti anima e corpo a obiettivi collettivi e generali" e non del
singolo caso. Personalmente credo che, finché rimane la percezione
diffusa anche in Valle che c'è tanto interesse personale
settoriale, la politica - compresi noi politici - non recupererà la
stima che aveva. Sarà necessaria una politica nuova, politici
preparati, capaci, determinati, ma soprattutto disinteressati a sé
stessi e interessati al bene collettivo; una politica a beneficio
di tutti, o quanto meno di una grande parte, con la soddisfazione
di poter raggiungere un obiettivo, che, di conseguenza, gratifica
la collettività e non solo il particolare.
Ha ragione, presidente Lavevaz, lavoriamo - e parlo soprattutto
ai movimenti e ai militanti - per far recuperare credibilità alla
politica, perché l'idea positiva che c'era dei politici e degli
amministratori, con i suoi aspetti romantici, in parte anche
sfalsati, era quella di un impegno prevalentemente disinteressato,
non alla ricerca spasmodica del consenso, ma fondato, come dicevo,
su fini collettivi, ideali, simbolici, valoriali.
Lavoriamo, e mi riferisco agli autonomisti, per ricostruire una
casa comune, una casa che guardi al futuro e non al passato, che
guardi ai valori e non solo al consenso, che valorizzi l'insieme e
non il leaderismo, una casa comune che possa ritornare al centro di
interesse della politica valdostana.
Presidente -
Ha chiesto la parola la consigliera Minelli,
ne ha facoltà.
Minelli (PCP) -
Il 10 gennaio del 1946, esattamente 77
anni fa, si è riunito per la prima volta il Consiglio della Valle,
cioè il Consiglio con le persone nominate dal CLN valdostano, la
prima Assemblea di una Valle d'Aosta che usciva dal ventennio
fascista e affermava un sistema democratico. Oggi, invece di
celebrare quell'avvenimento storico, ci troviamo a dover scrivere,
come Consiglio regionale, un'altra pagina nera della sua storia,
con l'ennesima crisi. Purtroppo non è una situazione che stupisce
più di tanto, perché in Valle d'Aosta ci siamo ormai quasi abituati
a un vortice di cambi di maggioranza e di Governo che in sei anni
hanno portato a sei diversi Presidenti e a un numero ancora più
alto di maggioranze. Particolarmente grave è stato lo scioglimento
anticipato del Consiglio nel 2020, cosa mai accaduta da quando la
Valle d'Aosta ha la sua autonomia. Per quella crisi si è sostenuto
che si trattasse di una contingenza particolare, legata
all'inchiesta sulla 'ndrangheta e all'uragano che aveva investito
il Consiglio e la Giunta. Era una lettura che ritengo in parte
forzata, ma oggi non c'è neppure una qualsivoglia motivazione
esterna.
Qui non ci troviamo di fronte a una crisi determinata da
avvenimenti eccezionali o da precise scelte politiche fatte alla
luce del sole, ma a un'azione ostile che si è sviluppata tutta
all'interno del principale gruppo di maggioranza. Oggi la
situazione è chiaramente diversa rispetto a quella che abbiamo
vissuto, ad altre che abbiamo vissuto, ma è l'ulteriore conferma
che viviamo una crisi strutturale del nostro sistema. E' un
concetto che abbiamo già più volte ribadito e che riprenderò ancora
durante quest'intervento.
Vorrei ora fare alcune considerazioni politiche. Le dimissioni
del presidente Lavevaz non sono state una sorpresa, visto che da
oltre un anno e mezzo la crisi della maggioranza regionale era
evidente e grave e che in tutto questo tempo siamo passati dal
dover effettuare rapidamente un piccolo tagliando alla necessità di
operare revisioni, ridefinire perimetri, fare sintesi, trovare
percorsi condivisi, esplorare allargamenti... e ribadire un giorno
che a 18 si può tranquillamente governare, per poi affermare il
giorno dopo, in modo schizofrenico, che a 18 non si può andare
avanti! Quello che ci ha invece sorpreso è che il Presidente della
Regione e la Presidente dell'Union Valdôtaine abbiano impiegato
quasi due anni a rendersi conto dell'azione disgregatrice che fin
dall'inizio della legislatura è stata condotta da esponenti del
gruppo dell'Union Valdôtaine in sintonia con il gruppo della Lega.
Io ricordo bene che, addirittura durante le riunioni precedenti
alla firma dell'accordo di maggioranza, l'avversione di alcuni di
loro nei confronti di PCP era palpabile, ma ciononostante si era
poi arrivati a un'intesa su un programma che ha richiesto molto
tempo e a una maggioranza autonomista progressista. Solo tre mesi
dopo, era gennaio 2021, in una riunione di tutte le forze politiche
della maggioranza, chiesta per affrontare alcuni problemi emersi
sui contenuti programmatici, il capogruppo dell'Union Valdôtaine,
il collega Marguerettaz, aveva categoricamente affermato: "il
programma non è un totem", subito seguito a ruota dall'Assessore
del PD. Un atteggiamento critico, di per sé legittimo, ma senza
peraltro manifestare una reale disponibilità al confronto
costruttivo. Già a gennaio, e poi nei mesi successivi, le ostilità
all'applicazione del programma sono state molte, e parlo
dell'elettrificazione della ferrovia, del PRT, dell'aeroporto,
delle discariche, della
road map fossil fuel free
, della
questione Ospedale e si potrebbe andare avanti. Si è arrivati a
promuovere all'interno della IV Commissione, presieduta dal collega
Grosjacques, un'azione di indagine sull'operato dell'Assessore ai
trasporti, con la scusa di esaminare la questione della ferrovia e
il PRT che, tra l'altro, continua a rimanere fermo nei cassetti.
L'azione sistematica di boicottaggio a punti fondamentali del
programma portò dopo alcuni mesi, a maggio, alle mie dimissioni e a
quelle della collega Guichardaz; due giorni prima della presa
d'atto di tali dimissioni da parte del Consiglio c'era stata la
famosa riunione alla Grand Place per un confronto tra eletti e
forze di maggioranza al fine di affrontare la situazione. Solo il
presidente Lavevaz, oltre a PCP, aveva preso la parola, per il
resto silenzio tombale e rifiuto di discutere da parte di tutte le
componenti autonomiste, proprio un bell'esempio di mediazione,
dialogo e confronto.
Dopo il 26 maggio la frattura nella maggioranza avrebbe ancora
potuto essere ricomposta se i cinque Consiglieri che fanno
riferimento al PD avessero dimostrato coerenza con il programma
concordato e con il progetto della lista in cui erano stati eletti,
invece scelsero di abbandonare PCP e di accettare supinamente
scelte e posizioni in aperta contraddizione con quanto deciso a
ottobre 2020.
Tutto dunque era già scritto quasi due anni fa, spiace e
sconcerta che solo ora ci si renda conto della volontà di alcuni
Consiglieri unionisti di fare un'alleanza con la Lega e della loro
avversione nei confronti del Presidente della Regione e di alcuni
esponenti dell'Esecutivo -  e non parlo soltanto della
sottoscritta -, comportamenti incompatibili con un progetto di
governo progressista e autonomista.
Vengo ad alcune considerazioni istituzionali. Le dimissioni del
presidente Lavevaz sono per noi, e non solo per noi che sediamo in
quest'aula, l'ennesima conferma della necessità inderogabile di una
riforma elettorale che dia agli elettori la possibilità di
scegliere il programma, la maggioranza e il Presidente della
Regione.
La riforma elettorale per cui da Consigliera mi ero già battuta
nella precedente legislatura avrebbe impedito delle manovre come
quella tra coloro che la stampa oggi definisce i Colonnelli e la
Lega e avrebbe arginato le degenerazioni personalistiche consentite
dall'attuale sistema, un sistema che conviene a molti perché
permette di fare e disfare maggioranze, di operare ribaltoni, di
cambiare in corsa a seconda del prevalere di posizioni e di
interessi contingenti. Non è un caso che ci sia stato un grande
schieramento e mobilitazione in Consiglio per impedire il
referendum consultivo, che avrebbe messo ognuno di fronte alle
conseguenze delle proprie scelte. Rispetto all'importanza della
riforma elettorale, si obietta che più che le regole sono le
persone che contano, che fanno la differenza, che devono avere le
caratteristiche giuste per governare, che non può occupare posti di
governo chi è incapace, inadeguato, inappropriato, chi non si
adegua al sistema. Inoltre si afferma che non si risolve la
questione del governo di questa Regione con l'elezione diretta del
Presidente della maggioranza. Ebbene, al contrario, di fronte alle
vicende degli ultimi dieci anni, di fronte a quanto ho potuto
constatare non solo come cittadina, ma anche come eletta, io sono
ancora più convinta che la battaglia per la riforma elettorale nel
senso da noi indicato sia da continuare con rinnovata
determinazione. Questa Regione deve cambiare un sistema che
consente operazioni trasformiste, produce perenne instabilità e
crea danni alla comunità. Poi, certo, le persone contano, eccome,
ma devono poter operare all'interno di un sistema nuovo, che
garantisca maggiore trasparenza e stabilità e dia più potere agli
elettori.
Presidente -
Ha chiesto la parola il consigliere Baccega,
ne ha facoltà.
Baccega (FI) -
Entro 60 giorni dovremo dare un governo
alla nostra Regione, ma se esistono ancora delle persone
responsabili, dobbiamo farlo molto, ma molto prima. Un Presidente
della Giunta in versione attaccante, scivolato però ben presto in
tutte le contraddizioni del caso visto che i suoi affondi sono
stati esclusivamente rivolti verso i componenti del suo gruppo
consiliare, ovvero gli stessi colleghi che lo hanno due anni fa
designato ed eletto come Presidente della Regione. Su questo non è
nostra intenzione entrare nel merito.
Certo, il presidente Lavevaz, dopo essere stato il grande
rottamatore, azione che gli permise di scalare la Presidenza
dell'Union Valdôtaine e la Presidenza della Giunta successivamente,
è andato oggettivamente in difficoltà con tutta la sua Giunta e la
sua maggioranza, ne prendiamo atto. Dobbiamo però sottolineare che
il peccato originale della linea politica dell'Union Valdôtaine,
sostenuta dal suo Presidente, e che gli sta presentando il conto in
questi giorni è stato quello di presentarsi alla base unionista nel
2018 proprio come grande rottamatore, cacciando dal partito,
comunque accompagnando senza troppi complimenti persone che tanto
avevano dato alla nostra Regione e all'Union Valdôtaine stessa, ma
non sta a me giudicarlo. Salvo poi pensare in queste settimane di
riunirsi, di ritrovarsi, di imbastire il progetto della cosiddetta
"
Réunification Autonomiste
", un appello forte che richiama
tutti alla casa madre: PLA, ALP, UVP, Alliance e poi tutte le altre
sigle che non sto a citarle tutte, una
réunion
,
che,
se non sbaglio, fallì già nel 2017/2018 con gli stessi personaggi,
perché? Perché le differenze esistono, ci sono, sono chiare... come
dire? una rottamazione a corrente alternata, valutando le
situazioni a seconda del momento, quella sorta di pulizia
perpetrata all'insegna delle numerose indagini giudiziarie e della
magistratura contabile che hanno drammaticamente segnato gli ultimi
cinque anni della nostra Regione. Ora, mi pare che il tempo ha
fatto sì che la giustizia trionfasse e che la gogna si ritirasse.
La sentenza di ieri libera definitivamente il già consigliere Marco
Sorbara, molti sono felici per questa sentenza dopo quello che ha
passato, ma chi gli chiederà scusa? Sono tanti in quest'aula, di
questa legislatura e della precedente che gli dovranno chiedere
scusa.
Ora, dopo oltre due anni di annunci sulla ricomposizione della
Giunta regionale, accompagnati da ipotesi di dimissioni di
Assessori, ma anche sulla fantomatica definizione del perimetro di
maggioranza, sono in tanti a dire che anche i più pazienti si sono
stufati. Per questo, Presidente dimissionario, una buona fetta
della crisi politica, che attanaglia ormai da troppo tempo, quasi
due anni, la nostra Regione, deve essergli sicuramente attribuita.
D'altra parte, come poter definire se non una bizzarra strategia la
decisione di allearsi con la Sinistra, che tanti problemi le ha
creato e nessun vantaggio ha portato. Non so con quale Sinistra
andrà a fare un'alleanza nel 2025, se l'una o l'altra, lo
vedremo.
Fin dall'inizio della legislatura avevamo sostenuto che
quell'accordo malandrino tra autonomisti e la Sinistra non si
doveva fare, perché troppe erano le differenze e le divisioni e chi
ha buona memoria ricorderà che avevamo fortemente sostenuto che
quella maggioranza si sarebbe incagliata. Lo ha fatto otto mesi
dopo. Ne deriva un lungo periodo di stallo politico ma guardando al
futuro, l'Union Valdôtaine a breve si ritroverà nel suo Parlamento,
che molto probabilmente alzerà i toni sui veti, a decidere le sorti
dell'intera Regione. Un'Union Valdôtaine che ho conosciuta e che
non è più quella di una volta, con la quale ho collaborato
fattivamente e che così tanto ha dato alla Valle d'Aosta. In
quest'aula molti di noi ne hanno fatto parte, come sostenitore di
una lista in campagna elettorale non posso dimenticare la campagna
elettorale del 1987 nella quale si elesse il senatore Dujany e
l'onorevole Caveri. Pochi contro tutto l'arco costituzionale.
Quando allora ero neofita della politica e appena aderente al
Partito Repubblicano Italiano, quel partito nazionale che aveva
difeso a spada tratta lo Statuto speciale della Valle d'Aosta nella
Costituente e al Senato con il senatore Ugo La Malfa, un partito
nazionale autonomista, federalista, europeista e atlantista, gli
stessi valori che sono rimasti nel nostro DNA politico, anche se
talvolta sono cambiati gli scudetti per fattori esterni. La
campagna elettorale delle politiche del 2017, che con il marchio
"EPAV" aveva sostenuto la coalizione che contribuì a eleggere il
senatore Lanièce, l'esperienza nella lista dell'Union Valdôtaine,
eletto Assessore, Assessore dell'Union Valdôtaine.
Questo per sottolineare che i valori sono gli stessi che esprime
Forza Italia, partito nazionale più moderno, organizzato e molto
più presente nel panorama nazionale, con i suoi rappresentanti al
Governo e al Parlamento europeo. Forza Italia che, insieme alle
forze del Centro-Destra, è molto attenta alle dinamiche politiche e
amministrative della nostra Regione. Rammento che la Coordinatrice
di Forza Italia della Valle d'Aosta proprio recentemente è stata
nominata consulente del vicepresidente del Consiglio dei ministri e
ministro degli esteri Antonio Tajani, con delega alle Regioni e
alla montagna, ma voi pensate che questo non possa essere un
elemento di supporto alle istanze della Valle d'Aosta e di aiuto
per il lavoro della Senatrice e del Deputato della Valle d'Aosta?
Si guardi bene quindi a chi ha deciso di dare le patenti di
autonomista qua e là, lo siamo tutti con grande convinzione,
l'autonomia della nostra Regione deve crescere, deve svilupparsi,
deve rilanciarsi al passo con i tempi che stiamo vivendo, una
guerra è alle porte d'Europa, coinvolge l'Europa e i suoi Stati
membri, una pandemia che ha devastato intere popolazioni è ancora
in agguato, vi è una crisi energetica ed economica ancora difficile
da affrontare e che ancora lascia conseguenze pesanti sulle
persone, 156 milioni del piano nazionale di ripresa e resilienza da
gestire in un clima di grande difficoltà e 60 giorni di
aspettativa... non ce lo possiamo permettere.
Le priorità programmatiche che abbiamo portato alla vostra
attenzione a fine dicembre, e che parevano ampiamente condivise
dalla vostra commissione politica vanno nella direzione di un
chiaro cambio di paradigma. Bisogna fare una legge elettorale che
garantisca la stabilità. C'è tanto da fare e bisogna fare in
fretta. Il nostro appello al dialogo, amici autonomisti, deve
essere letto come il frutto di un'azione di opposizione che si è
concentrata sempre sulle cose da fare in questi due anni. Spesso
abbiamo condiviso molti passaggi, soprattutto quelli che
destinavano risorse alle imprese e alle famiglie in difficoltà,
spesso abbiamo cercato di contribuire alla riuscita dei
provvedimenti, tutto con l'atteggiamento di moderati liberali di
Centro-Destra che, da sempre, ha accompagnato la nostra azione
politica, finalizzata al raggiungimento degli obiettivi, a sostegno
delle imprese della Valle d'Aosta, delle famiglie della Valle
d'Aosta, della popolazione valdostana, tutti i Valdostani di
nascita e di adozione.
Presidente -
Ha chiesto la parola il consigliere
Marguerettaz, ne ha facoltà.
Marguerettaz (UV) -
Non è mai semplice intervenire quando
parliamo di dimissioni. Quando parliamo di dimissioni, ci sono
sempre perlomeno due aspetti: uno è l'aspetto politico e l'altro è
l'aspetto umano.
Nelle prime parole dette Erik ha evidentemente espresso la sua
difficoltà nel prendere una decisione che è una decisione politica,
ma che ha dei riflessi su tutta una comunità, non solo sul
Consiglio regionale, perché, al di là delle tifoserie, noi da oggi
entriamo in amministrazione ordinaria, quindi tutte le attività
dell'Amministrazione regionale sono di fatto bloccate nel momento
in cui ci sarebbe la necessità di prendere delle decisioni. Questo
è chiaro che ci porterà a fare una riflessione di grande
responsabilità all'interno di questo Consiglio per serrare i ranghi
e per dare una soluzione più velocemente possibile a questo
stallo.
Quando si governa, c'è sicuramente un'attività di maggioranza ma
c'è la solitudine anche di chi deve prendere delle decisioni e non
è semplice. Il carico di responsabilità è forte, però bisogna
riuscire in qualche modo a guardare le cose con una certa terzietà,
difficile, ma bisogna in qualche modo cercare di non guardare solo
questo momento.
Io, come qualcuno dice, ho una certa esperienza, nel senso che
sono qua in Consiglio regionale da più mandati e di situazioni di
questo genere ne ho vissute. Non necessariamente, come qualcuno
racconta, è sempre solo una questione di numeri, perché ovviamente,
per fare le statistiche, si prendono sempre gli archi temporali che
più interessano, ma se noi andiamo già negli ultimi quindici anni,
abbiamo visto che il presidente Rollandin è stato Presidente per
quasi nove anni, quindi, da questo punto di vista, vedete la
stabilità, eppur con questa stabilità vi ricorderete che nel 2014
non ci fu nessun cambio di Presidente della Regione ma tutta la
Giunta ebbe a dimettersi perché c'erano delle tensioni. C'era una
maggioranza di 18 e anche lì il singolo contava. Perché parlo di
questo mal fatidico numero dei 18? Perché, volenti o nolenti, noi
dobbiamo prendere atto che abbiamo una comunità che è perlomeno...
non dico divisa al 50 percento, ma molto polarizzata. Allora se non
c'è un momento di alta responsabilità, dove, anziché mettere sul
tavolo le cose che ci dividono, mettiamo le cose che condividiamo,
non andiamo da nessuna parte. Io sono molto contento del dialogo
che c'è tra il Senatore e il Deputato, ma poi, alla fine della
fiera, uno fa parte di uno schieramento e uno fa parte dell'altro e
poi nella logica politica qual è la voce della Valle d'Aosta?
Allora noi avevamo una maggioranza che è una maggioranza a 18,
con cinque gruppi consiliari. Quando facciamo la Capigruppo,
dobbiamo entrare in quest'aula regionale, perché nell'aula
dall'altra parte non c'è sufficientemente posto. Allora ognuno di
noi ha delle ragioni, noi raccontiamo tutte le ragioni che abbiamo,
poi facciamo la somma delle ragioni individuali, tiriamo la somma e
viene il torto collettivo. Io credo che, come diceva un grande
politico, in politica la qualità più rara è la memoria. Le colleghe
qua a destra dovrebbero andare a prendere i verbali quando hanno
discusso delle dimissioni del senatore Fosson: l'esaltazione delle
indagini sulla 'ndrangheta, che ieri hanno visto l'assoluzione
definitiva di Marco Sorbara, che è stato messo alla gogna per
motivi elettorali, per convenienza, e il rinvio in Cassazione delle
altre condanne. Io ovviamente non conosco né il dispositivo, né le
ragioni, ma una mano sulla coscienza qualora... collega Guichardaz,
poco importa che lei dica: "non c'ero", lei ovviamente, come
partito politico, ha un ruolo. Da questo punto di vista, io credo
che uno debba essere un po' più prudente nelle valutazioni e
mettere sul tavolo le cose che possono essere utili.
Ritorniamo alle dimissioni, non credo che sia stato un passaggio
semplice per il presidente Lavevaz, noi abbiamo amministrato anche
a 18 cercando di dare delle risposte alla nostra comunità.
Ringraziamo la sua attività, l'attività del Governo ma non è un
ringraziamento di maniera, perché tutti gli atti che il presidente
Lavevaz e il Governo hanno presentato hanno trovato il sostegno da
parte della maggioranza e il sostegno da parte del gruppo
dell'Union Valdôtaine, non abbiamo mai fatto mancare il nostro
voto. Da questo punto di vista, quindi non ci sono dubbi sulla
lealtà e sulla fedeltà. Le discussioni in politica credo facciano
parte della normalità cioè se non siamo qua a dare una
rappresentazione di un pensiero politico, cosa ci stiamo a
fare?
L'apertura adesso della consultazione deve portarci a mettere
una mano sulla coscienza e vedere quali sono le forze politiche che
non vogliono in qualche modo prevaricare e imporre, ma dialogare e
mettere a fattor comune le cose che sono importanti da fare. Noi
nei prossimi mesi avremo delle sfide che sono incredibili. Mi pare
che Confindustria, le associazioni dei commercianti, le
associazioni degli artigiani, le organizzazioni sindacali abbiano
cercato un incontro con il Governo nazionale per dire: "Signori, se
per 18 anni e per 3 mesi chiude il Traforo del Monte Bianco, per
noi è un disastro". Allora voi capite che le discussioni che
facciamo qua in quest'aula, Centro-Destra, Centro-Sinistra,
diventeranno delle discussioni veramente di maniera, perché nel
momento in cui la gente non troverà lavoro e avrà difficoltà... si
dice: "noi abbiamo tenuto duro sui valori", in politica si deve
cercare di dare delle soluzioni, si deve cercare di dare delle
risposte e bisogna mettere a fattor comune tutte le energie e tutte
le intelligenze per risolvere i problemi, non per dire: "io sono
bravo, io sono puro, io sono onesto". Tutto giusto, queste sono
delle condizioni necessarie ma non sufficienti per fare politica, e
molte volte qualcuno mi ha accusato: "tu stai prendendo ad esempio
Draghi", ma qua Draghi non ce l'abbiamo. Non abbiamo Draghi ma non
abbiamo neanche delle lucertole, abbiamo delle persone normali che
cercano di dare il loro contributo.
Mettiamoci di buona volontà, ringraziamo l'attività che è stata
fatta fino ad oggi e consideriamo un punto di partenza per
costruire un progetto che dia gambe alla nostra comunità. Direi
quindi che oggi sicuramente è un momento doloroso, c'è tutto il
sostegno possibile dal punto di vista umano a Erik che ha dovuto in
questi due anni e quattro mesi sostenere un peso non da poco,
prendiamo atto di questo, passiamo questa giornata dolorosa e da
domani cerchiamo di costruire. Questo è un punto di partenza per
andare a fare meglio di quello che abbiamo fatto oggi.
Presidente -
Si è prenotato il consigliere Cretier per
intervenire, ne ha facoltà.
Cretier (FP-PD) -
Prendiamo atto delle dimissioni del
presidente Lavevaz a cui ribadiamo, come gruppo, il nostro sostegno
politico e personale per il lavoro svolto fin qui. Apprezziamo il
senso di responsabilità verso il Consiglio regionale, come ha
scritto e dichiarato per facilitare la discussione tra le forze
politiche e portare una ricomposizione più rapida possibile.
Lasciare un mandato di questa portata non è cosa facile, ma prevale
la responsabilità del politico, dell'amministratore e dell'uomo,
oltremodo all'ostinazione nel proseguire non avendo più il completo
sostegno in questo preciso momento.
Dopo 26 mesi siamo qui a discutere di dimissioni, si arresta il
percorso tracciato con il programma di legislatura, con il DEFR e
il bilancio votato a dicembre. Dopo estenuanti tentativi di
rilancio e di consolidamento dell'attuale maggioranza, ora si
discute di come procedere, trovare un'alternativa per dare una
continuità agli accordi di ottobre 2020. Non è cosa facile, le
urne, dopo le elezioni, avevano dimezzato le liste presenti con i
propri candidati, poi ora il quadro si è complicato e sono presenti
otto gruppi consiliari, uno anche il nostro, con ambizioni e
visioni diverse su ogni tema. Abbiamo portato a casa dei risultati
importanti intanto amministrando la Regione malgrado il numero
ristretto di 18 voti, in modo compatto ed efficace, in particolare
sui momenti di bilancio a fine anno. Siamo intervenuti a sostegno
delle attività economiche e turistiche, ad esempio, con il nuovo
regolamento dei requisiti igienico-sanitari per la somministrazione
di alimenti e bevande atteso da molti anni, oppure con
soddisfazione nel settore turistico abbiamo visto ieri i dati di
Booking.com in cui si cita che la Valle d'Aosta, con le sue 2.408
strutture di accoglienza, ha raggiunto l'eccellenza, è la terza
Regione più accogliente, merito degli imprenditori e delle loro
strutture ricettive ma anche grazie alla volontà condivisa di dare
risposte politiche alla montagna e ai suoi operatori per accogliere
al meglio il turista, lo sportivo, le famiglie, gli amanti della
montagna. Certo, siamo coscienti che non si è fatto tutto quello
che si doveva fare, serve tempo e sostegno, serve condivisione e
coraggio, ma le risorse di bilancio danno una limitazione agli
impegni potenziali da intraprendere, oltre non si può andare.
Abbiamo sostenuto con leggi gli aiuti alle famiglie e alle attività
economiche, alle aziende agricole e lo stiamo facendo tuttora,
anche per le perdite dovute alla siccità estiva. La scarsità di
precipitazioni ha condizionato le importanti produzioni casearie ma
anche la produzione da energie rinnovabili ne ha risentito molto.
Allo stesso tempo le leggi ordinarie hanno permesso di proseguire
nel percorso degli investimenti per giovani e donne con la nuova
legge. Abbiamo dovuto prendere in carico anche l'ultimo dei
flagelli per chi ha un'attività produttiva: l'aumento spropositato
del costo dell'energia. Queste sono alcune difficoltà che non sono
da dimenticare e si prospettano problemi anche per gli anni a
venire, a cui bisogna dare delle risposte continue alle famiglie e
agli imprenditori.
Insomma, sono state votate circa 33 norme tra disegni di legge e
proposte di legge, dati rilevati dal rapporto annuale 2022 del
Consiglio regionale, un'attività prolifica di atti legislativi, che
necessariamente sono stati presentati, condivisi, discussi e
votati, atti necessari in una condizione numerica limitata pur
sempre difficile ma necessaria per sostenere uno sviluppo locale
duraturo. Come gruppo siamo stati responsabili con questo progetto
di maggioranza, abbiamo preso degli impegni, abbiamo difeso
l'operato della Giunta, dei suoi Assessori e del suo Presidente,
del suo programma di legislatura, delle scelte fatte, sostenendo
obiettivi condivisi e scelte di un percorso programmatico, passo
dopo passo, in attesa di capire se gli studi che abbiamo richiesto
possano darci delle indicazioni per pianificare al meglio strategie
future e sviluppo economico. Nessuna decisione è stata presa in
merito. Dei temi importanti ma, certo, si sono fatte tante
discussioni in quest'aula, le scelte consapevoli si fanno con la
conoscenza e gli studi propedeutici, non per principio.
Politicamente abbiamo indicato una strada possibile per sostenere
meglio la maggioranza, già a giugno 2022 abbiamo aperto a una
proposta di allargamento, valutata ma non condivisa fino in fondo
da altri gruppi. Già allora di alternative per noi non se ne
intravedevano tante. Ora bisogna riprendere in mano il gomitolo
aggrovigliato della politica e trovare una soluzione valida e
sostenibile per dare continuità all'azione politica. Anche alle
Politiche abbiamo ottenuto un ottimo risultato, il progetto ha
funzionato e per poco non erano eletti i due candidati.
Vi sono delle aree e componenti politiche compatibili con cui
possiamo dialogare ma dialogare lo si fa con tutti qui in
quest'aula, come spesso accade nelle Commissioni. Poi gli accordi
politici, le condivisioni e il sostegno sono un'altra cosa, è
difficile mettere insieme visioni politiche troppo diverse ma,
ripeto, un dialogo, un confronto sereno è necessario.
Sulla legge anti DPCM ricordo che basta leggere l'articolo 32
della Costituzione, un fondamento sempre, non solo a uso di
qualcuno.
Personalmente ho apprezzato la disponibilità del Presidente e
dei suoi collaboratori, sicuramente non ha bisogno del mio
personale sostegno ma francamente mi dispiace delle dimissioni.
Come disse Borre Fedele in quest'aula - una dichiarazione che mi
è rimasta umanamente impressa -: "si guarda un uomo o una donna
dall'alto in basso solo per dargli una mano a rialzarsi", ma
probabilmente questo in politica non vale per tutti. Per me vale
tantissimo.
Presidente -
Ha chiesto la parola il consigliere Carrel,
ne ha facoltà.
Carrel (PA) -
Siamo qui oggi per discutere delle
dimissioni che non ci colgono di sorpresa, perché, come gruppo
consiliare, abbiamo sottolineato più volte diversi temi che mi
permetto di dire con soddisfazione oggi ho sentito da vari altri
gruppi riprendere, quali quelli del Tunnel, che discutiamo da circa
un anno e mezzo, e quelli delle concessioni idroelettriche, tema
con cui e su cui con l'ex presidente Lavevaz, come gruppo, ci siamo
anche un po' scontrati in un'adunanza del mese di luglio, perché,
come gruppo consiliare, chiedevamo insistentemente informazioni
sulla nomina della Commissione paritetica e sui suoi lavori in
merito a questo tema. Purtroppo la risposta, anche un po' stizzita,
è stata: "le informazioni che ho sono esattamente quelle di un mese
fa". Forse è qui il problema, è qui il motivo per cui noi, come
unico movimento regionale autonomista, all'opposizione sin dal mese
di ottobre 2020, abbiamo spesso sottolineato che qualcosa non
andava e che bisognava lavorare in un altro modo.
Da qui deriva poi la nostra disponibilità al dialogo e lo
abbiamo dimostrato - lo ha ricordato bene il collega Cretier, come
tutte le forze di opposizione - sedendoci al tavolo e discutendo
delle norme degli aiuti, norme che abbiamo approvato coralmente e
su cui abbiamo lavorato con degli specifici tavoli.
Non voglio sicuramente entrare nel merito delle dimissioni del
presidente Lavevaz, lo abbiamo letto e appreso dai giornali, lo
abbiamo percepito anche in quest'aula più volte e non è affare del
nostro gruppo consiliare, ma dal momento in cui vi sono le
dimissioni, ovviamente parte un iter che ci vede coinvolti e ci
vede pronti a dialogare sui temi che trattiamo in quest'aula da due
anni a questa parte ma che, purtroppo, questo Governo attualmente
non ha affrontato nei modi e nei tempi con cui noi ci auspicavamo.
Ricordo sicuramente altri temi, il pasticcio legato ai vigili del
fuoco di cui abbiamo parlato non più tardi dell'ultima adunanza,
ricordo che, come gruppo consiliare, abbiamo parlato della frana di
Quincinetto, di numerosi investimenti e prospettive, con i colleghi
di opposizione abbiamo riproposto il
bon chauffage
ma
soprattutto la misura "Naître Valdôtain", che incentivava in
qualche modo le nascite in Valle d'Aosta. Piccoli segnali che però
significano, dal nostro punto di vista, la volontà di contribuire
al dibattito.
Noi, come gruppo consiliare, come movimento, che sino ad oggi
siamo stati all'opposizione di questo Governo, ribadiamo
chiaramente che non è nostra intenzione riavere e riaffermare il
ruolo di un movimento piuttosto che dell'altro, noi siamo un
movimento, abbiamo un movimento, siamo Pour L'Autonomie, ci siamo
candidati nelle ultime elezioni con un nostro programma, con i
nostri ideali, con i nostri valori e sul nostro programma vogliamo
assolutamente discutere perché siamo disponibili, con due
Consiglieri, a operare in quella direzione.
Crediamo che oggi partano 60 giorni in cui assolutamente sia
necessario tornare a discutere di programmi e di cosa dobbiamo fare
e di cosa possiamo fare come Consiglieri, come eletti del popolo
valdostano per la Valle d'Aosta e per i Valdostani. Da questo punto
di vista, il nostro appoggio non mancherà, per tutti gli altri
ragionamenti invece ribadiamo la centralità del nostro
movimento.
Presidente -
Consigliere Restano, a lei la parola.
Restano (GM) -
Je prends la parole pour clarifier, afin
d'éviter tout malentendu éventuel, la position de Evolvendo face à
les démissions présentées par le président Erik Lavevaz. En même
temps nous voulons d'abord remercier le Président sortant pour son
engagement dans l'exercice de son mandat et pour la résilience
démontrée dans cette phase très bouleversée de notre vie
démocratique, les résiliences typiques des Valdôtains.
A tal proposito vogliamo ricordare la conferenza stampa indetta
da Evolvendo prima dell'approvazione del bilancio di previsione in
cui evidenziamo i segnali di una crisi allora solo annunciata e
oggi conclamata. Consentiteci ancora di ricordare la totale lealtà
dei nostri comportamenti nei confronti delle problematiche tipiche
di una maggioranza esigua nei numeri, nonché la nostra
disponibilità a farci carico della sua governabilità, sacrificando
talvolta la nostra identità di riformisti liberal democratici.
Così come vogliamo significare oggi la nostra disponibilità a
rapportarci, con spirito costruttivo, con quelle forze politiche
che intenderanno trovare una fattiva risposta all'attuale crisi e
non risposte indirizzate solamente ad aggiustamenti
personalistici.
Con la presa dato delle dimissioni del Presidente, per quanto ci
riguarda, si chiude un ciclo politico e spetterà
in primis
alle forze politiche e a questo Consiglio, nei tempi e nei modi
canonici, trovare il bandolo di una matassa, che allo stato attuale
ci appare molto aggrovigliata. Poiché non riteniamo che Evolvendo
sia l'ombelico del mondo, ma che comunque possa avere un ruolo
propositivo, dichiariamo fin d'ora la nostra disponibilità a
dialogare con le forze politiche interessate a una rapida e fattiva
soluzione della crisi regionale mediante la definizione di un
programma di ampia convergenza amministrativa, nonché
l'approvazione urgente di una nuova legge elettorale, ampiamente
condivisa, che garantisca finalmente la necessaria stabilità del
nostro sistema politico.
Presidente -
Consigliere Chatrian si è prenotato, a lei
la parola.
Chatrian (AV-VdA Unie) -
Je vous avoue qu'aujourd'hui ce
n'est pas tout à fait facile de prendre la parole, surtout d'un
point de vue politique. Je vais commencer par les remerciements que
normalement l'on réserve pour la fin du discours. Cette crise
politique est et a été un peu pénible même sur le plan humain, je
me sens en devoir de remercier Erik pour l'engagement et
l'honnêteté qu'il a démontrés en ces deux ans, ainsi que je veux
remercier tous les membres du Gouvernement et de la majorité et
même les collègues de minorité pour le travail qu'on a fait pendant
ces deux ans.
Je ne sais pas si vous partagez, mais c'est vraiment quelque
chose de drôle, presque d'absurde. C'est un peu difficile à
comprendre, je crois, même pour nous qu'on fait de la politique
tous les jours, c'est difficile de comprendre pourquoi on est ici
maintenant. C'est difficile comprendre parce que, comme ont déjà
dit beaucoup d'autres avant moi, on a travaillé, on a approuvé un
bon bilan pour 2023, 2024 et 2025. On a essayé d'être attentifs à
la montagne. On a bien ciblé des lois très délicates et difficiles,
dans les derniers à peu près 10 ans on n'avait pas abouti à ces
lois extrêmement délicates. On a approuvé le bilan, je disais, il y
a quelques semaines. On a essayé d'approuver des lois pour aider
les entreprises, même celles en difficulté. On a essayé de
programmer, planifier l'avenir pour les routes de la montagne, pour
l'environnement, pour les familles, pour les familles qui ont des
difficultés. On a essayé de remettre à l'attention centrale les
Collectivités locales. On a fait des petits pas sûrement, on
pouvait sûrement faire mieux, la période était difficile : COVID,
guerre, crise économique et sociale, augmentation exagérée du coût
de la vie et pourtant, tant bien que mal, nous avons pu y faire
face en travaillant beaucoup, en discutant beaucoup, en essayant de
prendre la meilleure décision collégiale, donc ce n'est pas mal,
c'est joli, c'est intéressant: on fait du débat, on se rencontre,
on décide et on essaye de trouver la meilleure solution pour la
collectivité. Nous avons approuvé, je disais, des actes importants
pour la Communauté, donc le jugement sur le plan administratif ne
peut pas être négatif. On aurait pu faire mieux, bien sûr, mais,
malgré toutes les entraves, on a quand même avancé la réalisation
des principaux points programmatiques. Sur le plan administratif
Alliance Valdôtaine-Vda-Unie a - je peux absolument le dire - un
vote... comment puis-je dire ? positif.
De l'autre côté quelques réflexions de nature plus politique. On
est en train de travailler sur le plan politique pour reconstruire,
recomposer une aire autonomiste, mais pas seulement, l'objectif,
nous croyons, c'est d'essayer de redonner la centralité des
mouvements autonomistes : ceux qui vont, d'un côté, pour
reconstruire, recomposer l'aire l'autonomiste - je ne reste pas
maintenant à mettre en ordre les priorités - mais, de l'autre côté,
il y a même d'autres mouvements autonomistes que nous croyons
extrêmement importants et centraux d'un point de vue politique. Et
c'est là la grande différence, c'est bien en politique de dialoguer
avec tous, il est extrêmement bien, mais nous croyons extrêmement
important qu'on doit avoir dans ces 50-59-60 jours la force et
l'envie d'avoir un cadre politique clair et propre, celui-ci c'est
le défi, pas tout à facile.
Comme Alliance-VdA-Unie, nous avons établi un ordre des
priorités, une grille des priorités et on a eu même la possibilité,
il y a quelques jours, d'aborder les thèmes de nature politique
pour le moment avec l'Union Valdôtaine. Pour ce qui concerne le
parcours, donc je disais reprendre la centralité des autonomistes,
de tous les mouvements autonomistes et nous croyons que, pour
tracer ce chemin, on a deux chemins : le premier que je disais, et
le deuxième, quelque chose de plus centraliste, de plus stataliste,
mais peut-être un deuxième chemin. De l'autre côté encore nous
croyons extrêmement important le rapport avec l'Europe, toujours
plus on est obligés de passer de l'avant avec l'Europe, en passant
même d'un côté encore plus élevé et le débat trouve son centre
surtout en Europe. Nous estimons que chaque formation qui se sent
et se définit comme autonomiste doit être invitée à la table de la
reconstruction avec égale dignité de participation, en essayant de
mettre de côté les personnalismes, les primogénitures et tout ce
qui pourrait être un obstacle tracement d'un chemin aussi articulé
que nous le croyons vers la maison commune des autonomistes
valdôtains, toujours en tenant compte, comme je disais avant, des
mouvements qui ont envie de pas parcourir ce chemin, mais, de
l'autre côté, ont envie de construire quelque chose de fort pour
essayer d'avoir un cadre politique clair et propre.
Encore quelques petites réflexions. Nous croyons que
probablement il faut avoir le courage et l'envie de s'arrêter un
moment, de reparcourir notre passé, d'analyser le bon et le mauvais
pour faire face à l'avenir, donc le défi le plus difficile c'est
celui de pas seulement essayer, mais chercher le bon chemin, le
point de repère de toutes les instances autonomistes et
fédéralistes.
Je termine en disant que l'espoir sur le plan politique est
sûrement de travailler pour mettre ensemble, pour agréger, pour
unir, pour faire participer le monde et la Communauté autonomiste
fédéraliste qui peut seulement essayer pas seulement de faire
mieux, mais avoir la force d'un côté politique pour après essayer
d'un point de vue administratif de donner jambes au cadre plus
politique.
Je remercie encore Erik Lavevaz pour le bon travail qu''on a
fait ensemble, le Gouvernement, les collègues de majorité parce
qu'a bien dit le collègue Marguerettaz : on n'a jamais raté un
vote. Bon, cela je crois c'est quelque chose d'extrêmement
important et c'est pour cela que le bon chemin doit être cherché
dans le cadre politique.
Presidente -
L'assessore Marzi ha chiesto la parola, ne
ha facoltà.
Marzi (SA) -
Comincio con il ringraziare il presidente
Lavevaz a titolo personale e soprattutto ringraziare la persona del
presidente Lavevaz per come ha svolto il suo compito di Presidente,
quindi di chiave di volta di un progetto politico, che da solo ne
rappresentava la sintesi. Orazio diceva: "
est modus in
rebus
", cioè c'è una misura nelle cose, questa traduzione
spesso vuole anche dire c'è un modo di fare nelle cose, esiste un
metodo. Il metodo con il quale il presidente Lavevaz ha svolto il
suo compito, a mio modesto avviso, è un metodo nuovo, assolutamente
eccezionale e che è e può essere un importante punto di rottura al
passo con i tempi. Il fatto che, da un punto di vista personale,
lui abbia svolto questo compito in questa maniera non toglie il
fatto che oggi ci troviamo in una situazione da un punto di vista
politico molto delicata e che quindi, di conseguenza, l'intervento
che, come Capogruppo solingo della Stella Alpina adesso cercherò di
fare, è un intervento invece di matrice politica, che ovviamente lo
riguarda anche da un punto di vista politico, non soltanto da un
punto di vista personale, perché se giustamente Orazio diceva:
"est modus in rebus",
proseguiva anche dicendo: "
sunt
certi denique fines",
cioè se c'è una misura nelle cose, anche
i confini sono una cosa importante delle cose e, a mio modesto
avviso, per tutta una serie di motivi che non spetta a me
analizzare, questi confini sono stati superati.
Quello che invece, a mio parere, conviene analizzare, visto che
nel corso degli ultimi mesi e anni si sono fatte una serie di
valutazioni durante questa consiliatura sulla Destra, la Sinistra e
quant'altro, a proposito del fatto che qualche collega ha
richiamato la memoria, è il fatto di partire da una breve analisi
temporale che, come giustamente è stato richiamato, non deve essere
strumentale a portare avanti una tesi ma, a mio modesto avviso,
deve nascere con un progetto politico in seno al principale partito
autonomista valdostano che il 6 di ottobre del 2018 elesse il
presidente Lavevaz a Presidente del
Mouvement
: nell'eleggere
il presidente Lavevaz a Presidente del
Mouvement
uno dei
quadri di riferimento che venne espresso... io quel giorno ero
presente come Segretario regionale della Stella Alpina ed ebbi a
dirgli: "da Malaussène à Malaussène, da capro espiatorio a capro
espiatorio, in bocca al lupo", perché, di fatto, fare il
Presidente, piuttosto che il Segretario politico, è una delle
attività meno proficue che esistano sulla faccia della Terra,
naturalmente non da un punto di vista economico, perché quasi tutti
lo fanno
pro bono
, ma in termini di economia personale
perché ne becchi talmente tante che, di fatto, è sicuramente ben
auspicante fare degli auguri sinceri.
In quell'occasione si partì anche con un quadro politico di
unificazione del mondo autonomista che diede luogo il 16 di
novembre del 2018 alla sottoscrizione di un documento di tutto il
mondo autonomista di allora, un documento che per la prima volta,
dopo tantissimo tempo, andava a porre nell'unione delle forze un
messaggio. Documento che, di fatto, fu la base per creare anche un
progetto politico, quello che portò i movimenti autonomisti
valdostani a confrontarsi alle Europee del 2019 e proprio alle
Europee del 2019 l'impianto politico era quello di fare tutta una
serie di ragionamenti. Che cosa è intercorso tra il 16 di novembre
del 2018 e le elezioni europee del 2019? Quanto è stato richiamato
oggi da alcuni colleghi e cioè il 23 di gennaio del 2019 è il
giorno in cui iniziò Geenna, coinvolgendo in maniera assolutamente
straordinaria, e oggi possiamo dire drammatica, la vita personale e
politica di tanti colleghi che non dovevano essere trattati così,
soprattutto dalla politica, dalla società e dai loro colleghi. Io
ero presente quel giorno in Consiglio regionale, perché quel giorno
il fatto volle che erano contemporaneamente convocati sia il
Consiglio regionale che il Consiglio comunale di Aosta; di
conseguenza, tutti i colleghi che vissero quella giornata in Assise
elette hanno dei ricordi che vanno dal drammatico al terribile, ma,
di fatto, questo non è un aspetto secondario per i passaggi
politici successivi, che, passando per l'autunno del 2019, arrivano
al 2020.
Lasciamo stare il fatto che questo Governo, questa maggioranza,
questo Consiglio, ha iniziato la sua esperienza come consiliatura
in piena pandemia, dovendo chiudere tutto e tutto quanto il resto e
che questa cosa è stata fatta da un Presidente, un Governo e un
Consiglio: di conseguenza, sicuramente i primi anni del Governo
Lavevaz sono sicuramente stati dei momenti drammatici, su questo
sorvolo, continuiamo invece in un'analisi politica sul 2020, perché
durante il 2020 successero delle cose che in politica hanno un
significato. Le voglio sintetizzare brevemente nel progetto
rappresentato da Erik Lavevaz, che vedeva una comunione di intenti
sia sulle regionali 2020 che sulle comunali del capoluogo
regionale, tant'è che le maggioranze che si espressero sia sul
Comune di Aosta, che di fatto videro collaborare anche in ambito
regionale tutta una serie di forze, furono rappresentate e
sintetizzate il giorno dopo le elezioni, per cui, prima ancora che
di fare analisi di parte: Destra, Sinistra e quant'altro, bisogna
fare un ragionamento politico. Si arrivò nel corso dei mesi - che
vanno da quando di fatto questo Consiglio si sciolse in malo modo
fino alle regionali del settembre del 2020 - a costituire un
progetto politico di unificazione del mondo autonomista,
addirittura il maggior partito politico autonomista, l'Union
Valdôtaine, scelse durante quell'anno una linea politica che citava
come motto della campagna elettorale: "les gens passent, l'Union
reste". Ricorderemo tutti, io lo ricordo, l'intelligenza del video
che uscì con Monsieur Perrin che rappresentava la Valle d'Aosta con
tutta una serie di aspetti di natura romantica, personale,
ideologica, che, di fatto, avevano eccome un significato. Tra le
altre cose anche la Responsabile della comunicazione di quella
campagna elettorale si candidò alle Comunali di Aosta proprio
nell'Union Valdôtaine, in pieno spirito di servizio, per cui quella
roba aveva un assoluto significato, soprattutto nel momento in cui
le elezioni comunali poi furono vinte da quel progetto e allo
stesso tempo nel frattempo si stava componendo il progetto politico
che, di fatto, portò alla maggioranza politica Lavevaz, che quindi
aveva un progetto davanti a sé, che vedeva nella composizione del
maggior numero di forze politiche autonomiste il nucleo e
naturalmente un'espressione nel caso specifico con il Partito
Democratico, il PCP, per una serie di motivi che, ovviamente, di
fatto, lo avevano visto come avversario naturale della Lega, perché
la Lega alle elezioni regionali del 2018 e del 2020 fu prima
secondo partito eletto in Valle d'Aosta e poi primo partito eletto
in Valle d'Aosta nel 2020. Partito politico che ebbe una linea
politica elettorale molto simile tra il 2018 e il 2020, cioè quella
di rappresentarsi come l'altra Valle d'Aosta, quindi dare
un'impronta fortemente autonomista contrapponendosi all'autonomismo
valdostano che, se nel 2018 in una qualche maniera venne in parte
bilanciato dall'Union, invece nel 2020 venne assolutamente
contrapposto. Io ricordo il documento politico espresso che diceva
chiaro e tondo: "l'autonomismo siamo noi". È chiaro quindi che nel
momento in cui questo blocco politico autonomista che scelse
Lavevaz come simbolo "unione del mondo autonomista" aveva come
sbocco naturale l'avversario politico per antonomasia di quel
momento, ma non fu una scelta di Destra o di Sinistra, fu una
scelta naturale, tant'è che avevamo vinto con quella coalizione
anche le Comunali di Aosta.
Qual è il dato di fatto sostanziale che è stato anche richiamato
da un punto di vista politico, quindi qual è il nesso che oggi si
deve venire a concretizzare? Questo progetto ha un momento di
arresto oggi con le dimissioni, ahimè, del presidente Lavevaz,
questo progetto politico può andare avanti facendo delle scelte
coerenti oppure può cambiare, ma non è una questione di rapporti
con partiti nazionali o meno piuttosto che Destra o Sinistra. Si
tratta semplicemente di fare delle scelte politiche sulle quali
sicuramente tutte le parti politiche che compongono questo
Consiglio dovranno fare delle valutazioni.
Quello che, secondo me, però è importante tecnicamente e
politicamente ricordare è un fatto: cioè qual è la grande novità
delle elezioni regionali del 2020? La preferenza unica. La
preferenza unica, di fatto, ha creato tutta una serie di novità,
che sono negative, ma questa è una mia opinione personale, che, tra
l'altro, ebbi modo di esprimere anche nel dibattito sulla
preferenza unica, ma queste novità portano in maniera naturale... e
vengo a quanto richiamato come sintesi della crisi della politica
valdostana rappresentata oggi dal presidente Lavevaz, da Erik, nel
suo breve intervento introduttivo alle sue dimissioni, nel quale
dice il problema centrale oggi non è il Consiglio Valle ma sono i
corpi intermedi che dovrebbero essere a monte del Consiglio Valle e
che quindi, di conseguenza, non riescono in una qualche maniera a
risolvere problemi propri. Il fatto che possano esistere piccoli
movimenti politici, "cespugli"... come dire? corpi politici che
arrivano a esprimere un solo Consigliere, di fatto può essere letta
in una maniera assolutamente negativa: anche la Stella Alpina ha
vissuto, ahimè, questi momenti, li ha vissuti internamente, li ha
vissuti in maniera molto cruenta, con tutta una serie di scelte
politiche che non hanno fatto piacere a nessuno, né a chi è
rimasto, né a chi è andato via. Sicuramente però quel dibattito
politico era legato ad aspetti e a visioni politiche, ma il fatto
che si sia arrivati a eleggere in tutti i movimenti delle persone
con la preferenza unica ha fatto sì che, in realtà, anche in tutte
le forze politiche più numerose oggi il ruolo degli eletti è
sicuramente più forte e quindi può sicuramente indirizzare in una
maniera diversa le volontà di un movimento.
A mio modesto avviso, quindi, nel momento in cui noi dobbiamo
fare ragionamenti per il futuro della Valle dobbiamo cercare prima
di tutto di donare di nuovo dignità alla possibilità di coloro i
quali si candidano e poi vengono eletti di essere uniti prima
ancora che di raggiungere questo tipo di Assise. Per questo motivo,
a mio parere, anche oggi, all'interno di tutte le parti che
compongono questo Consiglio ci sono sicuramente sottogruppi e
sottoinsiemi che in una qualche maniera cercano di portare avanti
la loro piena e legittima visione politica.
Nel momento in cui lo fanno, a mio modesto avviso - e
sicuramente durante il dibattito i confronti delle prossime
settimane questo avverrà -, lo devono fare senza però cercare di
avere una visione d'insieme, senza ergersi a soggetti che, in una
qualche maniera, si stanno occupando solinghi del bene della Valle
d'Aosta, perché in realtà tutti quanti noi sicuramente cercheremo
nelle prossime settimane di trovare una sintesi prima di tutto, per
chi ci crede, per portare avanti un progetto politico che vede
all'interno del mondo autonomista la sua centralità e in secondo
luogo, qualora questo non debba essere, per tutte le soluzioni che
riescano nel giro di pochissimo tempo a rimettere in moto prima di
tutto la vita di questo Consiglio e quindi poi della comunità
valdostana. Perché li metto in quest'ordine? Perché in realtà noi
siamo una catena di distribuzione, volenti o nolenti, e quindi,
anche se in alcuni momenti non diamo buona prova di noi, dunque la
nostra comunità, come richiamato dal collega Jordan, non ci vede
come qualcosa di necessario e di bello, in realtà, ahimè, siamo
strumentali, siamo strutturali e quindi in una qualche maniera
dobbiamo esistere. Ecco che io dico - e lo dico da Stella Alpina,
che è un movimento autonomista di Centro che esiste da 22 anni -
che, di fatto, nel guardare con molta attenzione a quello che sta
accadendo e nel cercare di trovare delle soluzioni che vadano al di
là dei personalismi e delle parti, a mio avviso, si possono trovare
le sintesi politiche per proseguire con progetti di tal senso
oppure per osservare con estrema attenzione quello che in una
qualche maniera deve comunque avere la finalità di mettere
assieme.
Avemmo a dire nel 2019 quanto segue: "nei sei mesi intercorsi
dal 16 novembre 2018 - data del documento che di fatto creava un
blocco autonomista composito, che allora era composto dall'Union
Valdôtaine, Union Valdôtaine progressista, Stella Alpina, Alpe ed
EPAV - abbiamo costruito ponti laddove c'erano muri e aperto
dialoghi oltre le visioni personali". Come vedete, questo tipo di
espressioni sono assolutamente
à la page
e
contemporanee.
Presidente -
Ha chiesto la parola la consigliera Erika
Guichardaz, ne ha facoltà.
Guichardaz E. (PCP) -
Le elezioni del settembre 2020
avevano evidenziato una marcata volontà dell'elettorato di
cambiamento, subito dopo tale elezione, come PCP, avevamo chiesto
di fare proprio questa operazione di rinnovamento con una
maggioranza autonomista progressista, con un programma qualificato,
a cui abbiamo lavorato con serietà per tre settimane e che alla
fine era stato concordato. Il nostro attuale gruppo con coerenza ha
agito seguendo sempre i principi e i valori che ci hanno portato a
quel programma, era l'unica strada possibile per uscire dalla morsa
della Destra e dico principi e valori che sono ben presenti anche
nelle radici dell'Union Valdôtaine, nata dalla lotta al Fascismo e
attenta alla lotta alle disuguaglianze.
Dall'inizio della legislatura quelli che la stampa oggi
definisce i Colonnelli unionisti hanno portato avanti in modo
determinato la loro volontà di alleanza con la Destra, che era già
emersa in quelle trattative e che non nascondevano, più volte lo
abbiamo sentito in maggioranza, contestando proprio in una delle
prime maggioranze l'invio delle schede del PNRR
sull'elettrificazione della ferrovia, votando in Commissione la
legge anti DPCM nonostante il parre negativo del presidente Lavevaz
e dell'Assessore alla sanità, dichiarando, insieme a esponenti del
PD, che il programma non fosse un
totem
, opponendosi a una
legge sulle discariche, presentando mozioni sulla motorizzazione,
facendo un grande ostruzionismo in Commissione, in Consiglio,
contro la mia attività e quella dell'assessora Minelli, mossi dal
motto "
divide et impera".
Tutto questo è comunque avvenuto
nell'assoluto silenzio del presidente Lavevaz e con la complicità
dei cinque di FP-PD, cinque Consiglieri che il giorno dopo le
elezioni hanno disatteso gli accordi pre-elettorali firmati,
completamente abbandonato il programma di legislatura e anche le
battaglie di una vita, come quella sull'Ospedale, per mantenere le
loro calde poltrone. Ecco quindi che è tardi chiedersi se è meglio
l'autonomismo o è meglio essere governati dalla Destra, perché sono
quasi due anni ed è sotto gli occhi di tutti che molti
provvedimenti sono votati da UV, PD e Lega e che su molte cose
collaborano insieme e votano 33 a 2, non ultimo il voto sul
referendum consultivo.
In questi due anni abbiamo pian piano assistito sempre di più
alla privatizzazione della sanità, dove proprio le persone più
fragili vengono abbandonate e alla mancanza di misure strutturali
per rispondere alle esigenze di famiglie e imprese in difficoltà.
Non si è prestata sufficiente attenzione verso la scuola pubblica
dove, pur iniziando l'anno in ritardo, non si avevano gli
insegnanti, continuano a mancare le palestre, si pensa
all'esternalizzazione dei servizi e si interviene sulla mancanza di
personale proponendo reggenze. Rispetto alla tutela dell'ambiente,
si è cercato in tutti i modi di ostacolare l'elettrificazione della
ferrovia, addirittura proponendo una legge su uno studio
dell'idrogeno che dimostra la totale inadeguatezza di quest'ultima
proposta, proprio come il presidente Lavevaz aveva ben sottolineato
in Consiglio. Si continuano a negare i cambiamenti climatici,
mettendo in campo investimenti impossibili, come quello su Cime
Bianche, si continuano a spendere ingenti risorse senza avere
nessuna visione. Fanno poi proclami sul costruendo Ospedale sopra
un'area megalitica ma nessuno ad oggi ha idea della
riorganizzazione sanitaria e proprio un importante documento, come
quello del piano della salute e del benessere è fermo da mesi in
Commissione, fermo da mesi - e in questo caso da anni - insieme al
PRT e al piano della violenza contro le donne. Si è contestata e
rallentata la nostra proposta di legge contro le discriminazioni e
infine si è affossato il referendum consultivo, strumento di
partecipazione della cittadinanza. Potremmo poi parlare
dell'esternalizzazione della
Saison
, dei tagli ai contributi
alle famiglie bisognose con i figli che frequentano il Convitto,
del ristorante in cima al Couis che, oltre ai costi, non tiene
conto delle carenze idriche. In tutto questo quali sono le
politiche progressiste?
Purtroppo, seguendo la strada di quelli che la stampa definisce
"Colonnelli", in silenzio, assecondandoli per oltre due anni,
Lavevaz e i cinque del PD non hanno agito per contrastare la svolta
a Destra; scelte politiche portate avanti, di cui ho appena
accennato, e il voto delle politiche, sottolineato da molti, però
io vorrei evidenziare che tra il candidato alla Camera e il
candidato al Senato ci sono 2.500 voti di differenza, ecco, forse
una riflessione su questo andrebbe fatta.
Il consigliere Marguerettaz, ancora una volta, mistifica la
realtà mettendo in bocca ad altri parole che mai ho detto e
cercando di dirci che i tempi non contano. I tempi contano eccome e
le persone contano eccome! In tempi diversi sicuramente si
sarebbero seguiti e ascoltati i movimenti, non si sarebbe fatto
quello che è stato fatto. La popolazione assiste ancora una volta
disgustata a un deprimente spettacolo. Avevamo la possibilità di
dare al popolo valdostano la parola e di contare veramente e
questo, come ho detto, è stato impedito proprio da quei 33
Consiglieri.
Ora andremo sicuramente incontro a un periodo dove ho sentito
molti danno la disponibilità, ma credo che di nuovo i programmi
debbano essere al centro dell'attenzione delle forze politiche
piuttosto che le poltrone come abbiamo visto in questi tempi.
Presidente -
Ha chiesto la parola il consigliere Marquis,
ne ha facoltà.
Marquis (FI) -
Con la discussione delle dimissioni
presentate dal presidente della Regione Lavevaz, oggi siamo
all'epilogo di un accordo con la Sinistra, fondato direi su delle
acrobazie dialettiche, ma perché delle acrobazie dialettiche? Delle
acrobazie che ricordo ai tempi della definizione del programma
hanno richiesto su un paio di temi dei giorni e dei giorni di
confronto per trovare una mediazione, giorni di confronto che poi
hanno portato il rinvio della resa dei conti nell'attuazione del
programma. Quando è arrivato il momento del DEFR, del bilancio,
allora lì sono cominciate le dispute perché poi si è andati a
chiarire cosa significavano quelle parole, parole che ciascuno ha
mantenuto rispetto alla sua coerenza ideologica, secondo la sua
visione, pertanto era inevitabile che si arrivasse al punto
odierno. Sono arrivate le dimissioni dell'assessore Minelli, ci
sono voluti 620 giorni per provare a rimettere insieme o ricomporre
un Governo, non sarà stato sicuramente semplice, ma questa è anche
la dimostrazione che a volte i
dossier
che vengono lasciati
sul tavolo non trovano risoluzione se non vengono gestiti. Questo
credo che possa essere anche un grande insegnamento di questa
esperienza.
Ho sentito parlare in aula di nuovismo, a me il nuovismo
spaventa sempre in Valle d'Aosta, perché credo che ciascuno di noi
ha fatto un suo percorso politico, c'è chi ci ha messo di più o chi
ci ha messo di meno ad arrivare in quest'aula, però quasi tutti
hanno cominciato a far politica da quando avevano i calzoncini
corti. Credo quindi che oggi, al di là delle questioni di carattere
puramente ideologiche, bisogna parlare di pragmatismo. I Valdostani
sono sempre stati una comunità pragmatica, che guardano le cose
concrete. Credo che in questi giorni si sia parlato troppo sui
giornali di appiattimento verso i partiti di Destra, verso i
partiti nazionali; io credo che bisogna parlare dei temi, così come
ho sentito prima parlare dal Capogruppo dell'Union Valdôtaine. I
temi che interessano la Valle d'Aosta sono quelli come il tunnel,
sono queste le preoccupazioni della gente, non se si ragiona con la
Sinistra o si ragiona con la Destra. Sono le questioni che si
toccano con mano tutti i giorni, perché diversamente probabilmente
si risponde a delle logiche diverse rispetto a quella di soddisfare
i bisogni della comunità. Il motto "ni Droite, ni Gauche" non
l'abbiamo inventato noi, credo sia caro alla cultura di
appartenenza dell'Union Valdôtaine ma questo cosa significava?
Mettere al centro la difesa del bene comune, dell'interesse dei
cittadini valdostani. In quest'occasione, pochi mesi fa si è fatto
una scelta di campo che ha abbandonato quella logica, sulla base
del rivendicare, del seguire delle logiche ideologiche, però queste
logiche magari hanno portato a delle gratificazioni personali, ma
hanno portato a porre la Valle d'Aosta in una situazione di
isolamento politico. Oggi la Valle d'Aosta ha bisogno di apertura,
non ha bisogno di essere isolata dal contesto nazionale e credo che
questo sia uno spunto di riflessione importante in questo momento,
un momento sicuramente difficile al quale dobbiamo guardare con
grande attenzione e grande responsabilità.
Posso garantire che, come gruppo, procederemo con il medesimo
approccio che abbiamo avuto sia nel metodo, sia nel merito
dell'incontro che c'è stato a fine dicembre, in cui abbiamo posto
sul tavolo dei temi, dei progetti con gli interlocutori, abbiamo
avuto dei buoni riscontri, ci sono state delle condivisioni che
lasciavano e lasciano ben sperare. È del tutto evidente che poi la
politica dovrà fare delle sintesi, scegliere delle direzioni. Noi
siamo disponibili chiaramente a parlare con tutti, le
interlocuzioni in politica ci devono essere, ma sicuramente non
siamo disponibili a delle soluzioni pasticciate, perché piuttosto
allora si deve restituire la parola agli elettori. Credo che non
siamo ancora arrivati a questo punto, che ci possano essere le
condizioni in quest'aula, delle condizioni politiche che possano
creare la possibilità di presentare un qualcosa, un'offerta
politica, un'offerta per costruire una maggioranza nuova che possa
dare le risposte che tutti i Valdostani si aspettano in questi due
anni e mezzo che mancano al termine della legislatura per
affrontare le tematiche pressanti che toccano tutta la nostra
comunità. Sono dei temi che sicuramente chiedono della stabilità,
che chiedono una visione, una chiarezza soprattutto di condivisione
perché diversamente non saremo in grado, tutti assieme, di poter
far fronte alle esigenze che oggi la Valle d'Aosta ha. Pertanto
credo che ci siano tutte le condizioni ma che non bisogna occupare
tutti i 60 giorni, bisogna essere celeri perché ci sono dei temi
che vengono discussi in questi giorni, in questo periodo a livello
nazionale che necessitano della partecipazione e della condivisione
anche della nostra Regione perché sono tematiche che ci toccano, a
partire dalla revisione del PNRR, a partire dalla questione delle
grandi derivazioni d'acqua, ci sono dei temi su cui ci dobbiamo far
sentire.
Presidente -
Ci sono altre richieste di intervento? Chi
vuole intervenire si prenoti... assessore Bertschy, per i minuti
restanti, ne ha facoltà.
Bertschy (AV-VdA Unie) -
Avevo preparato un intervento un
po' più lungo ma le logiche del dibattito di oggi mi portano a fare
due brevissime considerazioni. Intanto mi associo, l'abbiamo fatto
ieri nella Giunta che abbiamo fatto nel pomeriggio, ai
ringraziamenti per il presidente Lavevaz, lo sappiamo tutti come
abbiamo lavorato e quindi è inutile ribadire che prima di tutto c'è
stata alleanza e c'è stata volontà di lavorare bene e insieme.
In questi dibattiti però poi si corre il rischio di scadere
nell'ipocrisia e di dimenticarsi la politica, quella politica delle
logiche e il Presidente credo che le conosce meglio di tutti noi
anche per come ha vissuto questi due anni, e la politica va
affrontata. L'ipocrisia non serve in momenti come questi perché con
l'ipocrisia non risolviamo i problemi. Io quindi sono per essere
molto chiaro rispetto alla responsabilità che tutti abbiamo in
questo momento, è una responsabilità di eletti, abbiamo vissuto
questi momenti con altri colleghi in quest'aula purtroppo e la
responsabilità che ci riviene è quella di trovare una soluzione per
dar corso a questi tre anni di legislatura nella maniera migliore
possibile, con una maggioranza che sia in grado di affrontare gli
obiettivi e i progetti che la comunità ci ha assegnato e che la
comunità non deve veder rinunciare da parte nostra.
Dobbiamo quindi affrontare questi giorni, e oggi parte il primo
dei 60 giorni, con la massima collaborazione fra di noi, io chiedo
ai colleghi di Giunta di mantenere un presidio attivo, ovviamente
non potremo fare nuove attività, ma un presidio attivo sugli
Assessorati, una massima collaborazione con voi Capigruppo, la
disponibilità da parte mia a cercare di gestire anche in termini
politici vari
dossier
che sono comunque sul tavolo e le
tante emergenze che abbiamo da affrontare. Da parte mia quindi c'è
la disponibilità ad ascoltare tutti e a valutare cosa fare insieme
nei prossimi giorni e poi la massima responsabilità da parte dei
movimenti. Se oggi siamo in crisi, l'ho detto l'altro giorno, crisi
politica o crisi amministrativa, viene prima una cosa, viene prima
l'altra, per quello che ci riguarda, come autonomisti, noi dobbiamo
essere capaci di affrontare e risolvere la necessità che tutti
abbiamo: di rendere più solido il quadro delle forze autonomiste
per affrontare meglio anche le sfide amministrative che abbiamo
davanti. Per farlo la cosa più sbagliata, a mio avviso, è quella di
dividere gli autonomisti tra gli autonomisti di serie A, di serie
B, tra quelli che sono più da una parte e quelli che sono meno
dall'altra. L'autonomia è un valore che chi crede nell'autonomia
porta con sé, essere autonomisti federalisti vuol dire saper
costruire un'Amministrazione capace di affrontare le sfide del
territorio in maniera responsabile, senza farsi prendere da quella
che è invece una visione di tanti partiti nazionali, senza
distinguerli tra Destra e Sinistra. Chi governa dal Centro cerca di
applicare le stesse leggi dappertutto. Noi che siamo qua, dobbiamo
essere capaci di farci le nostre leggi e di adattare quelle che
arrivano dal centro nella maniera migliore possibile.
Grazie e, ripeto, offro collaborazione e chiedo collaborazione
perché il momento è un momento molto particolare.
Presidente -
Vi sono altre richieste? Non vedo richieste
di intervento, propongo pertanto che il Consiglio regionale prenda
atto delle dimissioni del Presidente della Regione, la presa d'atto
non è sottoposta a votazione. Prendiamo atto.
