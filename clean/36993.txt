Classificazione
BILANCIO E CONTABILITA' REGIONALE



Oggetto del Consiglio n. 869 del 18 novembre 2014 - Resoconto
OGGETTO N. 869/XIV - Interpellanza: "Proposta della Regione
per la definizione del patto di stabilità relativo agli anni 2014 e
2015".
Presidente
- Per l'illustrazione, ha chiesto la parola il
Consigliere Gerandin, ne ha la facoltà.
Gerandin (UVP)
- Merci Président.
A cadenza ormai quasi regolare ci troviamo a toccare un aspetto
assolutamente delicato dell'allegato al Patto di Stabilità 2014 e
in questo caso l'interpellanza è mirata anche a capire quali
saranno le prospettive, le conseguenze per quello che riguarda il
futuro della Valle d'Aosta. Dicevo, a cadenza ormai, di ogni
due-tre mesi se ne parla anche perché ho fatto una interpellanza a
luglio, più o meno dello stesso tenore, mi era stato detto che si
era in fase di definizione, che i tempi fissati peraltro dallo
Stato non erano stati mantenuti, mi pare che fissassero a giugno la
scadenza per la definizione. E questo perché? Perché c'è
preoccupazione, c'è veramente tanta preoccupazione, perché se da un
lato noi ci sentiamo ripetere ormai quotidianamente delle
difficoltà legate alle risorse di bilancio, risorse che ci vengono
messe in discussione, quella prerogativa dell'Autonomia che esce
fortemente penalizzata dalle manovre finanziarie statali, nello
stesso tempo non vediamo quella possibilità di tranquillizzare i
cittadini, soprattutto per quello che riguarda le effettive
disponibilità finanziarie in un futuro relativamente prossimo.
A breve ci troveremo ad analizzare quello che è il bilancio di
previsione triennale 2015-2017 e non lo può negare il Presidente
che questa definizione del Patto di Stabilità avrà un'incidenza
molto importante per quel che riguarda sia il bilancio 2015 sia le
prospettive. Dico questo, proprio perché a noi piacerebbe che un
giorno avessimo anche noi la lieta novella, come è successo nelle
altre autonomie speciali. Nel mese di luglio le citai il fatto che
la Sardegna era a buon punto, adesso non solo la Sardegna, ma anche
le altre autonomie speciali hanno già siglato l'accordo, Trento e
Bolzano lo hanno siglato a ottobre. É un accordo, per la carità,
che richiede dei sacrifici, ma dà anche delle prospettive,
soprattutto chiude una partita, nella quale il contesto di economia
di finanza pubblica è profondamente diverso rispetto a quando le
autonomie speciali hanno siglato questo accordo. Successivamente
all'accordo da lei siglato, lo Stato ha varato manovre di finanza
pubblica di straordinario rilievo e in queste manovre ci sono state
evidenti lesioni per quello che riguarda le prerogative legislative
e finanziarie della Regione. Su questo le diamo atto, non vogliamo
tornare sulla bontà dell'accordo da lei sottoscritto, vorremmo
veramente provare a condividere un percorso di prospettiva. E,
dicevo, l'hanno siglato Trento e Bolzano in cui comunque fissano
per il 2016, 2017 e 2018 il concorso al miglioramento del Patto di
Stabilità interno, alle riserve dell'erario, ma fissano anche che a
partire dal 2016 il Patto di Stabilità delle Regioni e delle
Province...le Province non sono più assoggettate al Patto di
Stabilità. Questo sarebbe comunque un bel segnale, comunque un
segnale di prospettiva per quel che riguarda il futuro
dell'economia valdostana. L'ha fatto anche il Friuli, è un accordo,
per la carità, ottimo, direi se riuscissimo a portare a casa in
termini di accordo, un accordo simile sarebbe un grande
successo.
Un accordo nel quale addirittura sono riusciti ad avere una
diminuzione per quello che riguarda il contributo alla
sostenibilità del debito pubblico. In Friuli fino al 2014 il
contributo dell'accordo era di 370 milioni, sarà di 270 milioni nel
2015, di 250 milioni nel 2016-2017, per cui qualcuno fa passi
avanti, noi siamo nell'incertezza assoluta, non sappiamo qual è lo
stato delle cose, non abbiamo idea di quali siano i contatti, qual
è la documentazione che avete presentato a Roma. E dico questo,
perché se non altro l'altra volta abbiamo avuto una copia di quella
nota che avete fatto pervenire nel giugno 2013, in cui andavate a
contestare quello che era l'obiettivo euro compatibile, e l'avevate
contestato a mio parere, mio modesto parere, con elementi validi,
sostenibili. A tutt'oggi non sappiamo quali siano gli accordi, non
sappiamo se c'è un documento e se c'è quel documento a chi lo avete
presentato, con chi state trattando, non si sa nulla di nulla. Ora
noi capiamo - perché se leggiamo degli accordi di Trento e Bolzano
e del Friuli che mettono in discussione...Trento e Bolzano
l'accordo 2009, il Friuli l'accordo del 2010 - magari la sua
difficoltà personale a dire che l'accordo da lei sottoscritto è di
fatto fallito, superato, ma è superato dai fatti. Glielo ho detto,
probabilmente lei quando l'ha siglato, anzi senz'altro era in buona
fede o comunque ha siglato un accordo che lei riteneva di
prospettiva per la Valle d'Aosta: in questo momento non è più così,
non è più così.
Non possiamo più continuare ad andare avanti a tentoni, senza
sapere quali siano le reali disponibilità economiche che abbiamo.
Dico in tutta sincerità, Presidente, lei in Commissione ieri ci ha
detto, a domanda precisa fatta dal collega Cognetta se avevamo
sforato il Patto di stabilità del 2014, lei ha detto lo sapremo a
fine anno, si cercherà di rispettarlo il Patto di Stabilità 2014.
Non è una risposta accettabile, dico: siamo a novembre, non
possiamo arrivare a novembre e sentirci dire da lei, Presidente
della Giunta, che lo sapremo a fine anno. Non è accettabile, perché
vorremmo capire se l'obiettivo della Regione è quello
dell'obiettivo euro compatibile dello Stato o se è l'obiettivo euro
compatibile che pensate di portare a casa. Non è accettabile,
perché qualora il Patto di Stabilità non venga chiuso e non venga
chiuso senza sanzioni, avremo nel futuro la...mi dispiace che se la
prenda, Presidente, è così guardi, non so cosa dirle, lei se invece
di dirci delle comunicazioni del tutto personali, invece di
trattare l'argomento come fosse l'argomento di casa sua, lo
trattasse come un argomento dei cittadini valdostani, probabilmente
certe domande non gliele faremmo di continuo.
Mi dispiace, le dicevo, che lei venga trattato con questa
sufficienza, venga trattato soprattutto come un problema che ha una
marginalità rispetto alla situazione economica disastrosa della
Valle d'Aosta. La situazione della Valle d'Aosta è una situazione
disastrosa, vogliamo che le prospettive siano, seppur di sacrifici,
ma siano prospettive di medio e lungo termine, che diano garanzie
di ordine economico.
Concludo l'illustrazione, citando un passaggio che, a mio
parere, è importante, perché assieme a quelle che riteniamo siano
le sue gestioni del tutto personalistiche di un elemento, che ha
una validità fondamentale per la Valle d'Aosta, ci teniamo a
sottolineare anche il fatto che di certo è mancato a lei l'apporto
dei Parlamentari valdostani. L'apporto dei Parlamentari valdostani
è stato praticamente limitato, non lo diciamo noi, ma viene anche
riconosciuto da una associazione indipendente e soprattutto è
interessante riprendere il passaggio che dice che non è produttivo
il Parlamentare primo firmatario ma quello che porta a casa una
legge, quello che riesce a ottenere una risposta da parte del
Ministro competente. Allora sarebbe interessante capire qual è
l'azione di sinergia portata avanti in questi anni, in questo
periodo, da quando si è attivato questo tavolo con il Governo.
Grazie.
Presidente -
Per la risposta ha chiesto la parola il
Presidente della Regione Rollandin, ne ha la facoltà.
Rollandin (UV) -
Sì, grazie Presidente.
La questione del Patto di Stabilità credo che non si possa
ridurre semplicemente con quelle che sono le risposte e credo che
sia evidente. Il Patto di Stabilità è stato portato avanti
quest'anno, tenendo conto che si è chiuso sempre quest'anno quello
del 2013, nei mesi di marzo-aprile del 2014 abbiamo chiuso il Patto
del 2013, vorrei ricordarlo, e subito abbiamo trattato per il Patto
2014 e seguenti.
Per quanto riguarda gli altri, le altre situazioni, che lei ha
voluto illustrare, non entrerò nel merito dei singoli, perché non
c'è il tempo per fare questo tipo di analisi. Posso assicurare che
siamo in contatto con tutte le Regioni e che il cambiamento
radicale è stato quello che la legge 42 del federalismo di fatto è
lettera morta, perché se valeva quel principio, uno dei principi
fondamentali di quella legge è che non dovevano più esserci
sovraccosti per le Regioni a Statuto speciale al di fuori e al di
là del contributo previsto, cosa che è stata ribadita da una
sentenza della Corte Costituzionale. Malgrado questo, ci sono stati
degli impegni, che sono stati ancora chiesti e assunti dalle
Regioni a Statuto speciale. Noi abbiamo impugnato, come lei sa,
tutte le leggi che hanno in qualche modo violato il Patto e vorrei
dire che anche gli ultimi accordi, che sono stati siglati dalle
Regioni, prevedono che comunque ci sia un delta del 10 per cento
rispetto a questo possibile...e in più
lo Stato si riserva
in qualsiasi momento, in quegli accordi, di proporre in caso
eccezionale ulteriori aggravi. Questo scritto è come dire che può
fare tutto quello che vuole, perché se ci sono le emergenze, come è
sempre stato in questi anni, può di fatto agire nel modo che crede
più opportuno.
Voglio specificare questo, perché il modo con cui noi abbiamo
approcciato il Patto di stabilità 2014 è in linea con quello che è
stato fatto nel 2013, cioè primo sostenere quello che è stato
riconosciuto per una parte quest'anno nell'indicare già nella legge
di Stabilità per il 2015, c'è scritto quanto le Regioni a Statuto
speciale devono contribuire, e nella divisione dei 584 milioni
delle Regioni a Statuto speciale, il contributo della Regione Valle
d'Aosta è di 10 milioni che noi abbiamo messo e che lei troverà,
come abbiamo detto, regolarmente nel prossimo bilancio 2015, nella
legge finanziaria.
Credo, quindi, che a giusto titolo abbiamo sostenuto che quel
riparto che portava al 9,6 per cento
a carico della Regione
Valle d'Aosta era un riparto insostenibile, in quanto lo stesso
Ministero dell'Economia successivamente ha dato come riparto per la
Regione Valle d'Aosta il 2,1 per cento trattando la parte del PIL.
Questo solo per chiarire alcuni aspetti, poi come mi permetterà,
avremo modo durante il Bilancio di ritornare su questo tema, in
quanto è evidente che ci saranno occasioni, perché non posso
rispondere a tutto quello che lei ha detto, perché non c'erano e
non ci sono punti - anche quello che ho detto adesso - che lei ha
chiesto nell'interpellanza.
Venendo al primo punto, la proposta avanzata è il superamento
della problematica legata
al riparto del contenimento della
spesa a noi richiesto, trova origine nell'incidenza dei consumi
intermedi desunti dal sistema Siope, che assegna alla Valle d'Aosta
il 9,16 per cento del contributo complessivo stabilito per le
Regioni a Statuto speciale, anziché il criterio del Pil che è del
2,31 per cento. Questa è la ragione principale, questo è quello che
fa la differenza rispetto al Patto di Stabilità, come è stato
previsto.
Quale termine ultimo si è posto il Governo regionale per
risolvere il Patto di Stabilità 2014? Ovviamente il tempo più breve
possibile. Stiamo trattando da mesi e voglio ricordare che ha
influito ultimamente...come lei ha ricordato, il Trentino e Bolzano
hanno appena chiuso, noi abbiamo avuto purtroppo il discorso che
c'è oggi una grande discussione sulla legge di Stabilità dello
Stato, che ha in qualche modo impegnato i vari Ministeri e quindi
c'è stato un ritardo per la nostra soluzione. Non le sarà sfuggito,
oggi, lo stallo sulla legge di Stabilità a livello regionale,
rinviata la conferenza delle Regioni, che prevede di dare un parere
sulla legge di Stabilità in cui c'è, come giustamente ricordava,
tutta una serie di tagli e c'è anche naturalmente il coinvolgimento
delle Regioni a Statuto speciale.
Per quanto riguarda il terzo punto, c'è l'intenzione sicuramente
di addivenire ad un accordo pluriennale e su questo c'è stata la
disponibilità da parte dello Stato. Per gli anni successivi al
2015, vorrei ricordare che dal 2016 con l'armonizzazione dei
bilanci pubblici, il superamento del Patto di Stabilità
è
automatico, perché si andrà verso un sistema che è diverso da
quello attuale. Il massimo, quindi, è il 2015, perché poi dal 2016
cambiano le regole, non si tratta più del Patto di Stabilità come è
interpretato oggi. L'accordo con lo Stato prevederà l'impegno da
parte della Regione di attivare l'armonizzazione del bilancio
dall'1/1/2016 e quindi si costituirà un tavolo di lavoro per la
valutazione di come transitare nel nuovo sistema. Se la non
definizione del Patto di Stabilità 2014 e 2015 ha condizionato la
stesura del bilancio, abbiamo già avuto modo di rispondere che
questo non ha influito sulla predisposizione del bilancio, in
quanto per il 2015 abbiamo inserito già quello che è previsto a
oggi nella legge di Stabilità e per il resto le abbiamo detto che
non sappiamo qual è lo sforamento, perché stiamo tendendo a non
sforare, naturalmente tranne le situazioni eccezionali che possono
venirsi a creare come avrà visto, anche per i Comuni situazioni
eccezionali come quelle del disastro che ha colpito diverse Regioni
in questo momento, ha portato a chiedere lo sforamento del Patto di
Stabilità anche per i Comuni oltre che per le Regioni interessate.
Grazie.
Presidente -
Per la replica chiede la parola il
Consigliere Gerandin, ne ha facoltà.
Gerandin (UVP)
- Merci Président.
Grazie Presidente per aver risposto e fatto un quadro che non
tranquillizza, su questo è indubbio che non tranquillizza, lei me
lo consentirà, Presidente, che non...non tranquillizza noi, ma non
tranquillizza sicuramente i valdostani, in previsione futura, in
prospettiva.
Perché dico questo? Ma è chiaro che, almeno, se non avevate
cambiato idea rispetto ai contenuti della vostra nota del giugno
2013, era chiaro che l'obiettivo era di superare il sistema Siope
del 9,6 e arrivare alla quota del 2,31...9,16 chiedo scusa...no no,
ma è 9,16 è corretto. No, dicevo, superare l'obiettivo della
percentuale Siope del 9,16 e arrivare a quella che, peraltro
riconosciuta, ecco, quel 2,31, questo non ho alcun timore di dirlo.
Il vero problema è...qual è poi il famoso tavolo sulle autonomie,
quello che doveva trattare questi contenuti, perché mi pare che
sulla legge c'era scritto che determinato quello che era
l'ammontare, sarebbe stato questo tavolo che andava a determinare
quant'era l'incidenza. Però nell'accordo di Trento e Bolzano se
andiamo a vedere è stato definito qual è la percentuale per Trento
e Bolzano. Allora è questo che è importante definire in questo
accordo, cioè definire quale sarà a oggi, ma soprattutto in
prospettiva futura questo tipo di percentuale, e chiaro che i
contenuti dovevano essere questi, però vorremmo anche capire quali
sono le effettive disponibilità che sono state date almeno a
livello verbale, perché queste osservazioni corrette, lo ripeto,
corrette fatte, perché le condivido, ho il documento del 2013, è un
documento scritto bene, che ha una valenza vera, perché è
inaccettabile quello che viene proposto, su questo non c'è ombra di
dubbio.
Vorremmo capire, però, qual è l'attitudine del Governo in questo
momento. Perché che lei ci venga a dire che avete previsto i 10
milioni in prospettiva 2015, non ci tranquillizza per niente,
perché se non si chiude il 2014, sappiamo che...e no e no, tra le
cose, tra i criteri sanzionatori dello Stato, c'è la compensazione,
è quello che...e no e no, ma c'è scritto. Abbia pazienza
Presidente, c'è scritto in legge questo, eh...non è che lo dico io,
possiamo anche rileggere il passaggio. É prevista la compensazione,
tra le alte cose - non vado a leggere tutti gli elementi
sanzionatori - è prevista la possibilità, anzi, non la possibilità,
l'obbligo dello Stato di procedere a compensazione. Se procede a
compensazione perché non ci viene accettato quello che per noi era
un Patto di Stabilità equo, onesto, rischiamo di entrare a piedi
uniti sul bilancio 2015, a piedi uniti, perché se queste risorse
non ci vengono tagliate, ci vengono compensate, avremo meno risorse
per il 2015...ma Presidente, è scritto in legge, non lo decidiamo
né io né lei questo, eh, abbia pazienza, è scritto in legge, se non
modificano la normativa il criterio della compensazione è uno dei
passaggi che a mio parere preoccupa di più. É per quello che le
dicevo se c'è conseguenza.
Ho capito che i 10 milioni che avete messo equivalgono alla
manovra e alla percentuale, ma non è sufficiente, perché dobbiamo
chiudere la partita vecchia. La chiudiamo in che termini, eh, non
lo so, nei termini che abbiam detto lo vedremo, perché vorremmo
veramente che non ci siano brutte sorprese, perché abbiamo già
assistito peraltro, quando abbiamo approvato un bilancio, e poi
all'atto pratico quando abbiamo fatto una delibera in cui venivano
assegnate le quote, abbiamo assistito a una serie di assegnazioni
di risorse pari a zero. E questo è stato la diretta conseguenza di
voler cercare di rispettare il patto 2014, perché non lo metto in
dubbio che avevate fatto tutto lo sforzo possibile, ma detto questo
non siamo assolutamente tranquilli, mentre non viene definito.
Sul discorso della Corte Costituzionale, attenzione, perché non
penso che i nostri colleghi di Trento e Bolzano siano proprio degli
sprovveduti, se leggete il passaggio relativo al famoso 10 percento
che lei citava, come possibilità dello Stato di intervenire e a
seguito di manovre europee ulteriore 10 percento, c'è anche scritto
che per quello che riguarda questo non viene letto in termini
negativi, perché loro i ricorsi alla Corte Costituzionale
ritenevano che - tenuto conto che c'erano una serie di sentenze che
in questo momento non erano così favorevoli alle Regioni - il
parametro della flessibilità fisso...dell'intervento statale
precostituisce elemento oggettivo di eventuali giudizi avanti alla
Corte Costituzionale, oggi non revenibili, per cui l'hanno fatto
anche in prospettiva dei ricorsi alla Corte. Grazie.
Presidente
- Grazie. Punto 12 all'ordine del giorno.
