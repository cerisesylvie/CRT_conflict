Classificazione
TRASPORTI E VIABILITÀ
Impianti a fune



Oggetto del Consiglio n. 354 del 11 febbraio 2009 - Resoconto
OGGETTO N. 354/XIII - Interrogazione: "Revisione della spesa
prevista per il rinnovamento degli impianti funiviari La Palud -
Punta Helbronner in Comune di Courmayeur".
Interrogazione
Richiamata la delibera di Giunta n. 1493 del 2008 con la
quale si destinavano 102.452,00 euro per il completo rinnovamento
degli impianti funiviari La Palud - Pavillon - Rifugio Torino -
Punta Helbronner presso Courmayeur;
Ricordato il dibattito avvenuto in Consiglio regionale il 22
ottobre 2008, durante il quale l'Assessore Marguerettaz precisava
le motivazioni per cui l'investimento previsto lievitava dai 58
milioni di euro iniziali, poi a 120 milioni ed infine all'attuale
cifra di 102 milioni di euro, addebitate ai rincari delle materie
prime, in particolare del ferro, sopravvenuti negli anni tra la
prima progettazione e le attuali varianti;
Constatato il progressivo abbassamento di tutte le materie
prime contestuale alla crisi economica in corso, come certificato
dall'andamento delle quotazioni;
i sottoscritti Consiglieri regionali
Interrogano
l'Assessore competente per sapere:
1) se sono previste iniziative di adeguamento al ribasso del
costo dell'investimento e se si intende effettuare un nuovo computo
delle voci di spesa, con particolare riferimento alle materie
prime, considerate come principali responsabili dell'aumento di
spesa prevista tra il 2002 e il 2008;
2) quali studi di sviluppo, marketing e promozione sono in
cantiere per un effettivo ritorno economico in termini di
produttività dell'opera rispetto all'investimento effettuato,
considerato che l'Assessore, nella seduta sopra richiamata, aveva
dichiarato il 2009 come l'anno di avvio di "un percorso di
valorizzazione di questo investimento, che è sicuramente
strategico, in grado di valorizzare la nostra offerta turistica per
i prossimi anni".
F.to: Zucchi - Benin
Président
- La parole à l'Assesseur au tourisme, aux
sports, au commerce et aux transports, Marguerettaz.
Marguerettaz (UV)
- Merci Président. Con questa
interrogazione vengono poste due domande, che sono un po' il
seguito rispetto a un'interpellanza precedente a cui avevamo
cercato di dare una risposta, e verteva sul complesso funiviario La
Palud Punta Helbronner, in particolare si chiede se a quell'aumento
di prezzi che vi era dal progetto preliminare a quello aggiornato
al 2007, allo stato attuale, vista questa congiuntura dove emergono
delle contrazioni di prezzi, vi è una corrispondente diminuzione
dell'importo complessivo. Fermo restando che anche in quella sede
avevamo declinato una serie di aumenti, quindi una parte era sì
dovuta all'aumento delle materie prime, ma ve ne erano altre che
erano riconducibili ad altri elementi, per intenderci: richieste di
enti esterni in ottemperanza delle prescrizioni del VIA, richieste
ANAS, modifiche causate da nuove norme di legge, in particolare la
norma antisismica ed altri approfondimenti geotecnici. Quindi una
parte di queste era dovuta all'incremento delle materie prime.
Rispetto a questo informo - ma credo che il collega Zucchi convenga
con me - che il progetto verrà aggiornato nell'ambito della
elaborazione della fase esecutiva, dove verranno definiti i prezzi
in virtù dell'elenco prezzi 2008. Come lei sa, ci sono le varie
fasi progettuali e in questa fase progettuale c'è questa
definizione. Ma quello che sarà poi l'oggetto dell'appalto, sarà un
insieme che terrà conto dell'elenco prezzi 2008. Dopo di che,
sempre per andare nella sua direzione e anche tenuto conto
dell'investimento, della complessità del progetto e della
peculiarità del contesto in cui si svolgeranno i lavori, avrà avuto
modo il Consigliere Zucchi di vedere che come Governo avevamo
affidato con una deliberazione del 19 settembre 2008 una consulenza
a due tecnici esperti, al fine di verificare alcuni aspetti
particolarmente critici del progetto esecutivo. Tra le attività in
capo ai consulenti è previsto l'accertamento della conformità delle
stime, che risultano particolarmente complesse a causa della
presenza di tre cantieri a quote diverse, cioè lavorare a 3000 mt
non credo che sia un'attività che possa avere degli standard e
rispetto a questo bisogna avere delle particolari competenze. Se va
a vedere questa delibera che le ho citato, abbiamo messo proprio
questo, quindi con questi due tecnici che verificheranno la
necessità di una serie di correttivi dovuti alle oggettive
difficoltà di approvvigionamento dei materiali e di eseguibilità di
alcune lavorazioni in alta montagna. Con questa risposta alla prima
domanda le voglio semplicemente dire che è una nostra
preoccupazione e siamo sul dossier, cercando di avere tutte le
accortezze per evitare di avere delle informazioni e delle
previsioni che possano avere dei margini di dubbio.
Per quanto attiene la seconda domanda sullo sviluppo e sul piano
di
marketing
, come avevamo già avuto modo di dire, è in fase
di predisposizione e di previsione un'attività importante che verrà
avviata presumibilmente nel 2009, presumibilmente perché? Perché
per fare un'azione importante di
marketing
abbiamo la
necessità di avere delle certezze e queste certezze le potremo
avere nel momento in cui abbiamo affidato l'appalto, quando avremo
cioè le date precise che allo stato attuale sono a livello
presunto, nella fase di appalto le avremo in modo certo perché
l'appalto deve prevedere giorni di lavoro, penali, quindi riusciamo
a fare un'attività importante con delle certezze. Immaginatevi a
fare un'azione e fare delle
brochure
dando delle
informazioni su dei tempi indicativamente: non funziona! Allora
un'attività puntuale e precisa si farà in questo discorso. Dico che
l'apertura è prevista per il 2015, non è che abbiamo il fiato sul
collo; stiamo completando le fasi di progettazione per arrivare
all'appalto, presumibilmente verranno fatte nel 2009.
Rispetto a questo presumibilmente le introduco un altro elemento
che lei avrà avuto modo di vedere nelle scorse settimane, cioè una
delibera dove il Governo regionale ha individuato dei
professionisti che devono fare un approfondimento e un monitoraggio
molto attento e molto puntuale sulla situazione geomorfologica di
La Saxe, con la rivisitazione e l'approfondimento di tutte le zone
di rischio. Questo ovviamente non può non avere dei riflessi su
questa opera che attualmente è collocata in una zona diversa
rispetto a delle aree di rischio precedentemente individuate, ma
essendo che c'è un'evoluzione su questo discorso, credo che i due
argomenti non possano ragionevolmente essere distinti. Quindi
rispetto a questo si è inserita anche questa problematica, avete
avuto modo di leggere la delibera, avete visto la complessità del
tema e anche lì i progettisti dovranno tenere conto di tutte le
cose che emergeranno su questo argomento. Il mio auspicio è che non
ci siano ricadute negative e che tutto possa procedere, ma non
tenerne conto sarebbe scellerato.
Président
- La parole au Conseiller Zucchi.
Zucchi (PdL)
- Caro Assessore, credo che lei si stato
informato che ieri la IV Commissione si è riunita ed è stata
impegnata per oltre quattro ore e mezza per la questione che
riguarda il trenino di Cogne. Allora qui la relazione sembra
automatica trattandosi di opere e di iniziative che riguardano più
o meno lo stesso campo, almeno nello stesso settore, se vogliamo
dal punto di vista geografico molto più alto: da un lato si tratta
di un'opera che ieri è stata definita grande opera che è situata a
1500 mt di altezza, questa sarà situata per la parte più elevata a
3000 mt di altezza, ma credo che gli obiettivi attesi da un'opera
del genere che lei nella passata riunione del Consiglio, dove è
stato affrontato questo tema ha definito un'opera quasi esiziale,
una delle opere più importanti in chiave prospettica per il
rilancio turistico della nostra regione, meriti un'attenzione che
sia dovuta. E questo anche e non solo per il fatto che siamo reduci
dall'esperienza del trenino, che non è stata sicuramente
un'esperienza lusinghiera e i cui contorni sono tutt'altro che
chiari, anzi, dopo la riunione di ieri sono ancora più intorbiditi,
perché di fronte a una ridda di voci, di interpretazioni tecniche
che sono avvenute i poveri commissari non riescono a capacitarsi di
chi abbia ragione, ma non voglio andare fuori tema, avremo modo e
tempo di parlare di quella questione ma la relazione induce a porre
con la dovuta attenzione - credo che sia un dovere di tutti i
Consiglieri, sia quelli che sono sottoposti all'onere
dell'Esecutivo, sia quelli che sono chiamati a compiere un'attività
di vigilanza e di controllo - nel sollecitare quelli che sono gli
organismi preposti,
in primis
l'Esecutivo, a vigilare
affinché non si perseveri in una situazione che anche dal punto di
vista politico purtroppo nel passato non ha dato segnali di
efficienza. L'opera è importantissima, visti i tempi che stiamo
vivendo è perfino abnorme perché si sta parlando di 102 milioni di
euro (che sono 200 miliardi di vecchie lire) per fare un'opera che
a questo punto dovrebbe essere scannerizzata, vista con tutte le
cautele, in questo senso mi compiaccio della prima risposta
enunciata in aula, ma anche con la volontà non di ripararsi dietro
le carte, ma di risolvere in ossequio al principio che ho detto
prima in tempi rapidi le decisioni che comunque sono state prese.
Quello che non è più sostenibile, caro Assessore, è che si assiste
in questa regione a tempi biblici per anche fare delle opere che
non sono i guardrail in questo caso, ma opere di ben altra
importanza, ma la tecnica di cui disponiamo nel mondo moderno,
abbinata alle condizioni economiche anche di cui disponiamo, impone
una risoluzione dei problemi e poi un agire. Anche il fatto che lei
ci dica che il 2015 è - ricalchiamo un
cliché
- previsto dai
programmi, ma l'auspicio è che una volta che si va a decidere per
compiere una certa opera con tutti i crismi della congruità, del
rispetto dei costi e anche - vengo al punto - del
marketing
,
si faccia un'opera con lo scopo di arrivare a un risultato!
In questa regione sono innumerevoli i casi in cui prima si
spendono i soldi e poi si decide cosa farne e per che farne; in
questo caso, trattandosi di un'opera di questa rilevanza economica,
il punto 2 era proprio per sottolineare la necessità di valutare
prima il risultato atteso, quando si compie un investimento del
genere, cioè capire se i 102 milioni spesi hanno un obiettivo
concreto che si vuole raggiungere. In questo senso, e mi riallaccio
alle dichiarazioni da lei poste in aula, lei aveva detto lo scorso
ottobre che il 2009 era presumibilmente, io mi auguro che sia al di
là delle questioni tecniche un'attività che deve essere posta in
essere contestualmente alle questioni tecniche, perché
indipendentemente dalle risoluzioni dei problemi a La Saxe e degli
studi che dovranno essere effettuati, mi auguro nella maniera più
approfondita possibile per evitare che ci si trovi di fronte - come
è stato il caso ieri - a due pareri tecnici discordanti al cento
per cento, e che a questo punto non si sbagli più dal punto di
vista tecnico, si sappia quando si parte che il risultato andrà in
regime, ma che soprattutto si spendano questi soldi per raggiungere
un risultato a beneficio di tutta la comunità.
