Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1249 del 23 maggio 1990 - Resoconto
OGGETTO N. 1249/IX - Dati relativi alle varianti ai progetti
dell’autostrada del Monte Bianco
(Interrogazione
con risposta scritta)
.
Presidente - Do lettura dell’interrogazione con
risposta scritta presentata dal Consigliere Riccarand:
INTERROGAZIONE CON RISPOSTA SCRITTA
Sono ormai numerose le varianti presentate rispetto ai progetti
di massima ed esecutivi dell’autostrada del Monte
Bianco approvati con decreti del Ministro dei Lavori Pubblici.
Al fine di avere un panorama completo di tali varianti e di
conoscere l’iter che queste hanno seguito, il
sottoscritto Consigliere regionale del gruppo "Verde
Alternativo"
interroga
la Giunta regionale per sapere:
1) quali varianti al progetto esecutivo del tronco autostradale
Sarre-Morgex, approvato con Decreto del Ministro dei Lavori
Pubblici n.558 del 2 marzo 1988, sono state finora approvate dalla
Giunta regionale;
2) quali varianti al progetto di massima del tronco autostradale
Aosta-Monte Bianco, approvate con Decreto del Ministro dei Lavori
Pubblici n.2363 del 31 marzo 1988, sono state finora approvate con
Deliberazioni della Giunta regionale;
3) quali sono per ognuna delle varianti di cui ai due punti
precedenti gli estremi:
a) del parere del C.R.P.T.;
b) dell’autorizzazione della Sovrintendenza
regionale;
c) della comunicazione dell’autorizzazione della
Sovrintendenza al Ministero dell’Ambiente e al
Ministero dei Beni Culturali;
d) del voto favorevole del Consiglio di Amministrazione
dell’ANAS;
e) del Decreto di approvazione del Ministro dei Lavori
Pubblici;
4) si chiede, infine, di avere copia del citato Decreto del
Ministro dei Lavori Pubblici n.2363 del 31 marzo 1988.
Presidente - E’ stata data risposta scritta
con lettera n. 971 in data 23 maggio 1990.
***
