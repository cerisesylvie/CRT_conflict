Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3644 del 17 luglio 1992 - Resoconto
OGGETTO N. 3644/IX Riapprovazione, ai sensi dell'ultimo comma
dell'articolo 31 dello Statuto speciale, della legge regionale:
"Norme risultanti dalla disciplina prevista dall'accordo per il
triennio 1991-1993 relativa al personale regionale".
Presidente
Ha chiesto la parola il Presidente della
Giunta Lanivi, ne ha facoltà.
Lanivi (GM)
La Giunta propone la riapprovazione della
legge con le seguenti modificazioni tenute conto anche di alcune
osservazione formulate dall'Organo di controllo e precisamente le
modificazioni sono quelle che seguono.
All'articolo 5 sono individuati i beneficiari di permessi
sindacali retribuiti. Per quanto concerne rilievi all'articolo 7 è
stato deciso in accordo con le organizzazioni sindacali, la
soppressione dell'articolo confermando la disciplina già prevista
dal precedente contratto.
Per quanto riguarda l'articolo 8, "Trattamento economico di
base", è stato introdotto un meccanismo di verifica a posteriori
del contenimento alla spesa pubblica.
Per quanto riguarda l'articolo 9 La rivalutazione dell'anzianità
economica congelata, è stata soppressa con un nuovo meccanismo di
valorizzazione dell'esperienza professionale tenuto conto
dell'anzianità economica di servizio.
Per gli articoli 11, 12 bis, concernenti il bilinguismo, è stato
soppresso il 6° comma dell'articolo 11 e alla medesima materia è
stata disciplinata ex novo con l'introduzione dell'articolo 12
bis.
Per quanto concerne l'articolo 13 è stato soppresso in relazione
a quanto già esposto all'articolo 7 e cioè quello che concerneva la
mensa. Su queste modificazioni c'è la benintesa delle
Organizzazioni sindacali.
Presidente
Ha chiesto la parola il Consigliere Bondaz,
ne ha facoltà.
Bondaz (DC)
Premetto che il nostro gruppo voterà questa
legge così com'è stata presentata. Però, come ho già avuto modo di
dire alla commissione competente e come abbiamo sentito dal
dirigente dell'Ufficio personale della Regione, a nostro giudizio
la legge così com'è stata presentata e cioè come riapprovazione
presenta dei rischi di non poca valenza.
Rischi di impugnabilità da parte del Governo. Non tanto per
motivi esterni ma per quanto è stato previsto nella legge stessa e
mi riferisco in modo specifico all'articolo 8 e all'articolo 9 così
com'è stato modificato.
Non si tratta, a mio giudizio, di quelle modifiche ammissibili
circa la possibilità di riapprovazione di una legge ai sensi
dell'articolo 31 dello Statuto speciale, ma si tratta di
impostazioni completamente diverse, rispetto a quello che era stato
definito dalla Commissione di coordinamento nel suo rinvio. Tra
l'altro, prendo nota che, nel seguire le indicazioni della
Commissione di coordinamento, non si è fatto alcun cenno a quanto
richiesto dalla commissione stessa per l'articolo 10 comma 4.
Ho dei dubbi, da un punto di vista legislativo, perché ripeto il
nostro gruppo ha delle perplessità sul fatto che si tratti di una
riapprovazione. Per esempio l'articolo 8, viste le valutazione
dell'organo di controllo, che aveva chiesto la contestualità delle
indicazioni e delle valutazioni in ordine al tasso programmato
dell'inflazione e non le corrispondenti compensazioni, che sono
cose ben diverse.
Non parliamo poi dell'articolo 9 che è stato interamente
modificato e questo credo sia un elemento che difficilmente possa
essere considerato come lievi modifiche, ad una legge, per cui si
possa accettare l'articolo 31.
Noi comunque voteremo questa legge perché da troppo tempo il
personale sta aspettando la definizione del proprio contratto. Ciò
non toglie che è nostro dovere segnalare le nostre perplessità
per-ché se si dovesse arrivare ad una impugnativa da parte del
Gover-no, non so quando il personale potrà ottenere il contratto di
lavo-ro. Meglio sarebbe stato - a nostro giudizio - non fare una
riappro-vazione da definire sulla base delle indicazioni fatte
dalla commis-sione di controllo al nuovo disegno di legge. Avrebbe
comportato minori difficoltà, minori preoccupazioni e sicuramente
una maggiore sensibilità da parte del Presidente della commissione
che, trovando nel nuovo testo le indicazioni segnalate, non avrebbe
avuto difficoltà ad approvare il nuovo disegno di legge.
Nella riapprovazione - noi vediamo - da un punto di vista
statutario e legale, delle difficoltà che potrebbero portare ad una
impugnativa della legge.
Presidente
Do lettura della proposta di riapprovazione
della legge regionale, indicata in oggetto, con le modificazioni
proposte dalla I Commissione e dalla Giunta:
Articolo 5 All'articolo 5, dopo il comma uno, è aggiunto il
seguente comma uno bis: "1.bis. Le assemblee, che possono
riguardare la generalità dei dipendenti regionali o gruppi di essi,
possono essere indette, singolarmente o congiuntamente, dagli
organismi rappresentativi dei dipendenti di cui all'articolo 25
della legge 29 marzo 1983, n. 93 (legge quadro sul pubblico
impiego) se costituiti e dalle organizzazioni sindacali di
categoria e confederali maggiormente rappresentative sul piano
nazionale e/o regionale.
Per quanto non previsto e in attesa di apposita disciplina
regionale si applicano le disposizioni dell'articolo. 11 del D.P.R.
23 agosto 1988, n. 395, recante norme risultanti dalla disciplina
prevista dall'accordo intercompartimentale, di cui all'articolo 12
della legge quadro sul pubblico impiego 29 marzo 1983, n. 93,
relativo al triennio 1988/90.
Il comma due dell'articolo 5 è sostituito dal seguente:
"2. Il monte ore annuo complessivamente a disposizione dei
dipendenti regionali componenti degli organi collegiali statutari
delle organizza-zioni sindacali nazionali e regionali, per i
permessi sindacali retribuiti, è determinato in ragione di tre ore
per dipendente in servizio al 31 dicembre di ogni anno".
Presidente
Pongo in votazione l'articolo 5 testé
letto.
Esito della votazione:
Presenti: 27
Votanti: 25
Favorevoli: 25
Astenuti: 2 (Gremmo, Riccarand)
Il Consiglio approva.
Presidente
Do lettura dell'articolo 7:
Articolo 7 L'articolo 7 è soppresso.
Presidente
Pongo in votazione l'articolo 7.
Esito della votazione:
Presenti: 27
Votanti: 25
Favorevoli: 25
Astenuti: 2 (Gremmo, Riccarand)
Il Consiglio approva.
Presidente
Do lettura dell'articolo 8:
Articolo 8 All'articolo 8, dopo il comma uno, è aggiunto il
seguente comma due:
"2. Le nuove retribuzioni stabilite per gli anni 1992-93, in
riferimento ai tassi programmati dell'inflazione, sono soggette a
verifica tra le parti, anche rispetto alle decisioni adottate per
l'indennità integrativa speciale, e si opereranno le corrispondenti
compensazioni".
Presidente
Pongo in votazione l'articolo 8.
Esito della votazione:
Presenti: 27
Votanti: 25
Favorevoli: 25
Astenuti: 2 (Gremmo, Riccarand)
Il Consiglio approva.
Presidente
Do lettura dell'articolo 9:
Articolo 9 L'articolo 9 è sostituito dal seguente nuovo
articolo:
Articolo 9
(Salario individuale di anzianità)
1. Allo scopo di valorizzare l'esperienza professionale al
personale che alla data del 1° gennaio 1991 abbia maturato cinque
anni di anzianità economica compete una maggiorazione della
retribuzione individuale di anzianità nelle seguenti misure annue
lorde:
1°, 2°, 3° e 4° livello lire 120.000
5 e 6° livello lire 144.000
7° livello lire 192.000
8° livello lire 240.000
2. Al personale che abbia maturato, alla data di cui al comma
uno, rispettivamente, dieci, quindici o venti anni di anzianità
economica le maggiorazioni sono moltiplicate rispettivamente per
uno e mezzo, due e quattro.
3. Al personale che abbia avuto l'avanzamento al livello
superiore, successivamente alla data dell'1 gennaio 1988, la
maggioranza spetta tenuto conto dell'anzianità economica maturata
nel livello di provenienza e di quella maturata nel nuovo
livello.
4. A decorrere dal 1° gennaio 1992 al personale di ruolo
collocato nei li-velli è corrisposta, quale salario di anzianità in
aggiunta a quella già in godimento al 31 dicembre 1991, una somma
fissa per ciascun livello fun-zionale retributivo nelle misure
annue lorde risultanti dalla tabella B.
5. Al personale assunto o inquadrato in data successiva al primo
gennaio 1990 la somma di cui al comma 2 compete in proporzione al
numero di mesi trascorsi dalla data di assunzione in servizio alla
data del 31 dicembre 1991. La proporzione è calcolata in
ventiquattresimi.
Presidente
Pongo in votazione l'articolo 9.
Esito della votazione:
Presenti: 27
Votanti: 25
Favorevoli: 25
Astenuti: 2 (Gremmo, Riccarand)
Il Consiglio approva.
Presidente
Do lettura dell'articolo 11:
Articolo 11 Il comma 6 dell'articolo 11 è soppresso.
Presidente
Pongo in votazione l'articolo 11.
Esito della votazione:
Presenti: 27
Votanti: 25
Favorevoli: 25
Astenuti: 2 (Gremmo, Riccarand)
Il Consiglio approva.
Presidente
Do lettura dell'articolo 12:
Articolo 12 Al Capo III delle Disposizioni finali è aggiunto il
seguente nuovo articolo 12 bis:
Articolo 12 bis
(Modificazione ed integrazione di norme)
1. Dalla data di entrata in vigore della presente legge i
livelli funzionali sono raggruppati in fasce funzionali come
segue:
a) primo, secondo, terzo e quarto livello prima fascia;
b) quinto e sesto livello: seconda fascia;
c) settimo livello: terza fascia;
d) ottavo livello: quarta fascia.
2. Ai sensi del comma dieci dell'articolo 5 della legge
regionale 24 ottobre 1989, n. 68, che ha introdotto il requisito
del diploma di laurea per l'accesso all'ottavo livello funzionale,
il personale inquadrato nella quarta fascia di cui al punto d) del
comma uno è assimilato a tutti gli effetti a quello già
appartenente all'ex carriera direttiva.
3. Al personale di cui al comma due l'indennità di bilinguismo
compete nelle misure spettanti al corrispondente personale dei
comparti del pubblico impiego di cui al decreto del Presidente del
Consiglio dei Ministri 30 maggio 1988, n. 287 e successive
modificazioni ed integrazioni.
Presidente
Pongo in votazione l'articolo 12
bis.
Esito della votazione:
Presenti: 27
Votanti: 25
Favorevoli: 25
Astenuti: 2 (Gremmo, Riccarand)
Il Consiglio approva.
Presidente
Do lettura dell'articolo 13:
Articolo 13 L'articolo 13 è soppresso.
Presidente
Pongo in votazione l'articolo 13.
Esito della votazione:
Presenti: 27
Votanti: 25
Favorevoli: 25
Astenuti: 2 (Gremmo, Riccarand)
Il Consiglio approva.
Presidente
Pongo in votazione la legge nel suo
complesso.
Esito della votazione:
Presenti: 29
Votanti: 27
Favorevoli: 27
Astenuti: 2 (Gremmo, Riccarand)
Il Consiglio approva.
