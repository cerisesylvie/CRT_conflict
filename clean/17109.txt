Classificazione
AGRICOLTURA


Resoconto integrale del dibattito dell'aula
Oggetto del Consiglio n. 462 del 24 febbraio 1999 - Resoconto
SÉANCE DU 24 FÉVRIER 1999 (APRÈS-MIDI)
OGGETTO N. 462/XI Sostegno all'agricoltura di montagna.
(Approvazione di risoluzione)
Risoluzione Considerato che l'approvazione di Agenda 2000
costituisce un appuntamento fondamentale che dovrà trovare
preparata la nostra Regione e il nostro sistema agricolo;
Ritenuto che l'agricoltura valdostana svolge la funzione
fondamentale e primaria di conservazione dell'equilibrio
territoriale, ambientale e sociale, garantisce il presupposto per
la stabilità e la sicurezza idrogeologica del territorio,
rappresenta una fonte di reddito di primaria importanza per le
popolazioni rurali, favorisce e stimola le capacità
imprenditoriali, rappresenta l'espressione di secolari tradizioni
culturali e sociali, fornisce prodotti di qualità con produzioni
quantitative limitate rivolte ad un mercato particolare e di
nicchia;
Consapevoli che l'agricoltura valdostana presenta notevoli
svantaggi naturali derivanti dalle particolari condizioni
ambientali;
Richiamati i concetti espressi nella delibera di Giunta
regionale avente per oggetto "Integrazione regionale dell'indennità
compensativa prevista dagli artt. 17, 18 e 19 del regolamento
dell'Unione Europea n. 950/97 e dagli artt. 14, 15 e 16 della legge
regionale n. 30/84 nonché dalla deliberazione del Consiglio
regionale n. 2907/X";
Tenuto conto delle linee generali contenute nel documento
inviato in data 22/02/99 dall'Associazione Agricoltori della Valle
d'Aosta;
Tenuto conto dei principi contenuti nel documento di valutazione
e di confronto sulla proposta di regolamento del sostegno allo
sviluppo rurale elaborato dalle Provincie Autonome di Trento e
Bolzano e dalla nostra Regione;
Il Consiglio regionale
Esprime
perplessità sugli indirizzi della politica europea tendenti ad
una sistematica ed indiscriminata riduzione dei prezzi e degli
aiuti comunitari che mette a rischio le possibilità di sviluppo
delle imprese agricole locali che possano svolgere una funzione
produttiva di garante della qualità e sicurezza degli alimenti e di
presidio del territorio;
perplessità sulla definizione del concetto di efficienza
economica con l'intendimento da parte del documento europeo di
equiparare le aziende agricole alle "piccole e medie imprese";
Ritiene
Importante mantenere all'interno dell'obiettivo 2 una
significativa attenzione per il settore agricolo zootecnico;
Indispensabile nella nuova formulazione dei quantitativi di
riferimento delle quote latte mantenere la priorità ai produttori
che operano in zone di montagna;
Fondamentale la possibilità di concedere un aiuto integrativo
aggiuntivo alla indennità compensativa che limiti il differenziale
economico esistente tra un'azienda di pianura e una di
montagna.
Impegna
La Giunta regionale e l'Assessore all'agricoltura e risorse
naturali a sostenere presso i Servizi della Commissione Europea e
presso il Ministero delle Politiche Agricole le istanze sopra
rappresentate.
F.to: Perrin - Viérin D. - Cottino - Nicco - Piccolo
Président La parole au Vice-président Viérin Marco.
Viérin M. (Aut) Non per illustrare la risoluzione perché non
sono uno dei firmatari, ma per annunciare che abbiamo presentato
come Autonomisti due emendamenti nel deliberato che vado adesso ad
illustrare.
Premesso che, durante la sospensione dei lavori si è parlato
anche con gli altri Capigruppo e mi sembra che ci sia l'intenzione
da parte loro di approvare questi emendamenti, i due emendamenti
proposti sono molto semplici. Con questa risoluzione andiamo a dare
un segnale forte al problema del settore agricolo, invitiamo la
Giunta regionale e l'Assessore all'agricoltura a sostenere presso i
servizi della Commissione europea e presso il Ministero delle
politiche agricole le istanze rappresentate nel testo della
risoluzione, però come Autonomisti volevamo ricordare insieme a
tutto il Consiglio anche la situazione delle quote latte in Valle
d'Aosta.
Abbiamo una situazione dove la Commissione paritetica da più di
un anno ha approvato il testo del decreto legislativo in merito
alla regionalizzazione delle quote latte in Valle d'Aosta, ebbene
questo testo è ancora sul tavolo del Governo e il Consiglio dei
ministri non lo ha ancora approvato. Quel testo che il Governo deve
approvare non dice altro che la Valle d'Aosta sarà e dovrà essere
responsabile nel rispettare le direttive comunitarie, l'importante
è che comunque istituisca con apposito provvedimento una
regolamentazione delle quote, quindi è una norma di attuazione che
è stata esaminata, manca solo l'approvazione del Ministero.
Troviamo strano che sia passato un anno e che quest'approvazione
non sia avvenuta, quindi chiediamo al Governo regionale e ai due
Parlamentari di mettere tutto l'impegno necessario e fare tutte le
forzature necessarie affinché il Consiglio dei ministri deliberi
questo decreto legislativo che è molto importante per il settore
agricolo valdostano.
Président La parole au Conseiller Cottino.
Cottino (UV) Tout simplement pour faire quelques précisions. Je
crois que le texte est assez clair et donc il serait suffisant de
le lire pour se rendre compte de ce que nous voulons rejoindre avec
cette résolution.
Il est évident, tout le monde le dit, qu'Agenda 2000 c'est un
moment très important pour l'agriculture. Nous ne croyons pas être
les seuls à critiquer certains pas que l'Union européenne sur
l'agriculture a voulu faire. Sûrement à propos des prix il y a là
une question extrêmement délicate qui pourrait mettre en crise le
secteur agricole. Comme nous avons toujours pensé et nous
continuons à penser que le secteur agricole ne peut pas être
considéré un secteur à part dans notre Région et qui a non
seulement un but économique, mais qui a aussi d'autres buts qui ont
été bien soulignés dans la résolution, nous retenons nécessaire
appuyer la position des agriculteurs valdôtains en présentant cette
résolution.
La résolution a été complétée par les amendements présentés par
les Conseillers Autonomistes et que nous retenons de devoir
accepter car ils sont un complément de la résolution même. C'est
pour cela que le Groupe de l'Union Valdôtaine votera la résolution
avec la conviction de faire quelque chose de valable et
d'intéressant pour le secteur agricole vis-à-vis de l'Union
européenne.
Président Je donne la lecture des amendements présentés par le
Groupe des Autonomistes:
Emendamentii Parte "Esprime": dopo il secondo paragrafo è
aggiunto il seguente:
Perplessità in merito alla mancata approvazione del decreto
legislativo recante: "Norma di attuazione dello Statuto Speciale
della Regione Valle d'Aosta in materia di Regime Comunitario della
produzione lattiera" predisposto dalla Commissione Paritetica da
oltre un anno e il cui testo è già stato approvato dal Consiglio
regionale in data 11.02.98 con Delibera n. 2951/X".
Parte "Impegna": dopo il primo paragrafo è aggiunto il
seguente:
La Giunta regionale ed i Parlamentari Valdostani a richiedere
con forza e urgenza al Consiglio dei Ministri l'approvazione del
decreto legislativo "Norma di attuazione dello Statuto Speciale
della Regione Valle d'Aosta in materia di Regime Comunitario della
produzione lattiera".
Je soumets au vote la résolution avec les amendements:
Risoluzione Considerato che l'approvazione di Agenda 2000
costituisce un appuntamento fondamentale che dovrà trovare
preparata la nostra Regione e il nostro sistema agricolo;
Ritenuto che l'agricoltura valdostana svolge la funzione
fondamentale e primaria di conservazione dell'equilibrio
territoriale, ambientale e sociale, garantisce il presupposto per
la stabilità e la sicurezza idrogeologica del territorio,
rappresenta una fonte di reddito di primaria importanza per le
popolazioni rurali, favorisce e stimola le capacità
imprenditoriali, rappresenta l'espressione di secolari tradizioni
culturali e sociali, fornisce prodotti di qualità con produzioni
quantitative limitate rivolte ad un mercato particolare e di
nicchia;
Consapevoli che l'agricoltura valdostana presenta notevoli
svantaggi naturali derivanti dalle particolari condizioni
ambientali;
Richiamati i concetti espressi nella delibera di Giunta
regionale avente per oggetto "Integrazione regionale dell'indennità
compensativa prevista dagli artt. 17, 18 e 19 del regolamento
dell'Unione Europea n. 950/97 e dagli artt. 14, 15 e 16 della legge
regionale n. 30/84 nonché dalla deliberazione del Consiglio
regionale n. 2907/X";
Tenuto conto delle linee generali contenute nel documento
inviato in data 22/02/99 dall'Associazione Agricoltori della Valle
d'Aosta;
Tenuto conto dei principi contenuti nel documento di valutazione
e di confronto sulla proposta di regolamento del sostegno allo
sviluppo rurale elaborato dalle Provincie Autonome di Trento e
Bolzano e dalla nostra Regione;
Il Consiglio regionale
Esprime
perplessità sugli indirizzi della politica europea tendenti ad
una sistematica ed indiscriminata riduzione dei prezzi e degli
aiuti comunitari che mette a rischio le possibilità di sviluppo
delle imprese agricole locali che possano svolgere una funzione
produttiva di garante della qualità e sicurezza degli alimenti e di
presidio del territorio;
perplessità sulla definizione del concetto di efficienza
economica con l'intendimento da parte del documento europeo di
equiparare le aziende agricole alle "piccole e medie imprese";
perplessità in merito alla mancata approvazione del decreto
legislativo recante: "Norma di attuazione dello Statuto Speciale
della Regione Valle d'Aosta in materia di Regime Comunitario della
produzione lattiera" predisposto dalla Commissione Paritetica da
oltre un anno e il cui testo è già stato approvato dal Consiglio
regionale in data 11.02.98 con Delibera n. 2951/X;
Ritiene
importante mantenere all'interno dell'obiettivo 2 una
significativa attenzione per il settore agricolo zootecnico;
indispensabile nella nuova formulazione dei quantitativi di
riferimento delle quote latte mantenere la priorità ai produttori
che operano in zone di montagna;
fondamentale la possibilità di concedere un aiuto integrativo
aggiuntivo alla indennità compensativa che limiti il differenziale
economico esistente tra un'azienda di pianura e una di
montagna;
Impegna
la Giunta regionale e l'Assessore all'agricoltura e risorse
naturali a sostenere presso i Servizi della Commissione Europea e
presso il Ministero delle Politiche Agricole le istanze sopra
rappresentate;
la Giunta regionale ed i Parlamentari Valdostani a richiedere
con forza e urgenza al Consiglio dei Ministri l'approvazione del
decreto legislativo "Norma di attuazione dello Statuto Speciale
della Regione Valle d'Aosta in materia di Regime Comunitario della
produzione lattiera".
Conseillers présents et votants: 27
Pour: 27
Le Conseil approuve à l'unanimité.
