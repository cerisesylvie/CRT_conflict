Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 175 del 24 marzo 1983 - Resoconto
OGGETTO N. 175/VII - LOCALI PER LO SVOLGIMENTO DI CORSI DI
MUSICA E PER LE PROVE DELLA BANDA MUSICALE DI AOSTA -
(Interpellanza).
PRESIDENTE:
Do lettura dell'interpellanza presentata dai
Consiglieri Mafrica, Bajocco e Tonino:
INTERPELLANZA
NEL POMERIGGIO di lunedì 7 marzo alcuni insegnanti di musica e
numerosi bambini hanno rischiato la vita, restando intrappolati
nella scuola media di piazza San Francesco di Aosta, dove si
svolgono corsi di musica e in cui si era sviluppato un
incendio;
RITENENDO che i locali utilizzati per i corsi di musica e per le
prove della banda musicale di Aosta siano, oltre che di per sè non
idonei, anche particolarmente inadatti calo svolgimento di attività
collettive per la presenza di inferriate cale finestre e per la
mancanza di uscite di sicurezza,
i sottoscritti Consiglieri del Gruppo comunista
INTERPELLANO
l'Assessore alla Pubblica Istruzione per sapere se non possa
mettere a disposizione degli interessati altri locali di proprietà
regionale, da utilizzare per lo svolgimento dei corsi di musica e
per le prove della banda musicale di Aosta
PRESIDENTE:
Ha chiesto di illustrare l'interpellanza il
Consigliere Bajocco. Ne ha facoltà.
BAJOCCO - (P.C.I.):
Dopo il disastroso incendio del
Cinema di Torino, il 7 marzo anche nei locali della banda musicale
municipale di Aosta poteva verificarsi una tragedia quasi analoga.
La banda municipale di Aosta usa i locali della Scuola XXV Aprile;
si tratta di struttura interrata nella Piazza San Francesco. La
banda è formata da 55 persone e inoltre ci sono 30 allievi che per
diversi giorni alla settimana, per tre anni consecutivi, devono
frequentare questi corsi e dispongono di una sala veramente
inadeguata. Quel giorno ha preso fuoco la caldaia e di conseguenza
anche i locali dove questi ragazzi studiavano; sono stati portati
in salvo grazie all'intervento dei vigili del fuoco e dei
maestri.
Questa interpellanza ha questo significato: noi sappiamo bene
che è compito dell'Amministrazione comunale ricercare dei locali
idonei per dare una struttura diversa ad un corpo così importante
come la banda, perchè se nei diversi momenti culturali, nelle
manifestazioni non è presente la banda cittadina, tutto quanto
l'aspetto spettacolare crolla. In questa interpellanza si chiede
l'interessamento da parte dell'Amministrazione regionale e
dell'Assessorato competente per vedere se vi sono in loco delle
strutture regionali da mettere a disposizione, in modo che questo
servizio possa essere fatto in modo diverso per il futuro. Non
penso che per una banda che esiste da cento anni, che comprende
circa 60 elementi e 30 allievi, e che è un corpo importante sotto
l'aspetto culturale per la nostra città, sia difficile trovare dei
locali più idonei del seminterrato attuale.
PRESIDENTE:
Ha chiesto di parlare l'Assessore alla
Pubblica Istruzione Viglino. Ne ha facoltà.
M.IDA VIGLINO - (U.V.):
Je comprends très bien les
préoccupations de M.Bajocco, parce qu'il est indispensable que les
associations culturelles puissent avoir des locaux pour pouvoir
développer leurs activités.
En effet, en ce qui concerne les cours de musique pour les
élèves, la circonscription scolaire du premier cercle a déjà mis à
la disposition de la Commune une salle de classe, où les cours
pourront avoir lieu régulièrement. En ce moment, nous avons trouvé
un local au quartier Dora au 5ème cercle, qui a été mis à
disposition de la bande musicale; mais nous continuons nos
recherches pour voir de leur donner un siège meilleur et un peu
plus central.
PRESIDENTE:
Ha chiesto di parlare il Consigliere Bajocco.
Ne ha facoltà.
BAJOCCO - (P.C.I.):
Prendo atto di quanto l'Assessore ci
ha detto, che sono stati messi a disposizione dei locali nel 3°
circolo del quartiere Dora. Non sono sufficientemente idonei ed io
ringrazio l'Assessore per la ricerca che dovrà continuare ancora a
fare nell'interno della città per cercare di dare una soluzione
definitiva al problema.
