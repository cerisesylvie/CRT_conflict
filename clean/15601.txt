Classificazione
UNIONE EUROPEA E RAPPORTI INTERNAZIONALI


Resoconto integrale del dibattito dell'aula
Oggetto del Consiglio n. 1904 del 17 aprile 1996 - Resoconto
SEDUTA ANTIMERIDIANA DEL 17 APRILE 1996
OGGETTO N. 1904/X Modificazioni del "Programma Leader II per la
Valle d'Aosta 1994/1999", approvato con deliberazione del Consiglio
regionale in data 22 marzo 1995, n. 1241/X.
Deliberazioni Il Consiglio
Richiamato il "Programma Operativo Leader II per la Valle
d'Aosta 1994/1999" - approvato con deliberazione del Consiglio
regionale in data 22 marzo 1995, n. 1241/X concernente misure
pluriennali da attuare ai sensi dell'Iniziativa Comunitaria Leader
II a favore delle zone beneficiarie dell'Obiettivo 5b, di cui al
Regolamento (CEE) 2082/93;
Richiamata inoltre la decisione della Commissione Europea
C(95)3620, in data 27 dicembre 1995, recante approvazione del
Programma citato e relativa concessione di un contributo del Fondo
Europeo Agricolo-Sezione Orientamento, del Fondo Europeo di
Sviluppo regionale e del Fondo Sociale Europeo per un importo di
470.000 ECU;
Preso atto della necessità di procedere alla riapprovazione del
Programma Operativo citato, modificato nel corso dei negoziati
intercorsi fra l'Assessorato dell'agricoltura, forestazione e
risorse naturali e i Servizi competenti della Commissione
Europea;
Considerato che l'approvazione del Programma di cui si tratta
compete al Consiglio regionale - ai sensi dell'articolo 1, lettera
h) della legge regionale 7 dicembre 1979, n. 66 - mentre i
conseguenti provvedimenti di attuazione competono alla Giunta, ai
sensi dell'articolo 3 della stessa legge regionale;
Richiamata la comunicazione agli Stati membri dell'Unione
Europea 94/C 180/12;
Richiamata la decisione della Commissione Europea C(95)3620 in
data 27 dicembre 1995;
Visto il parere favorevole di legittimità rilasciato dal
Dirigente del Servizio assistenza tecnica, economica e sociale e
dello sviluppo agricolo dell'Assessorato dell'agricoltura,
forestazione e risorse naturali, ai sensi dell'articolo 72 della
legge regionale n. 3/1956 e successive modificazioni e del
combinato disposto degli articoli 13 - comma 1, lettera e) - e 59 -
comma 2 - della legge regionale n. 45/1995, sulla presente
deliberazione;
Delibera
1) di approvare il "Programma Operativo Leader II per la Valle
d'Aosta 1994/1999" - elaborato ai sensi del Regolamento (CEE) n.
2082/93 del Consiglio e della comunicazione agli Stati membri 94/C
180/12 - come modificato dalla decisione della Commissione Europea
n. C(95)3620 in data 27 dicembre 1995 e allegato, nella sua forma
coordinata e completa, alla presente deliberazione, di cui
costituisce parte integrante;
2) di stabilire la pubblicazione del Programma in questione sul
Bollettino Ufficiale della Regione;
3) di sottoporre la presente deliberazione al controllo della
Commissione di Coordinamento per la Valle d'Aosta, ai sensi
dell'articolo 8 - lettera b - del decreto legislativo 22 aprile
1994, n. 320.
Programma Operativo Leader II
(...omissis...)
Presidente Ha chiesto la parola l'Assessore all'agricoltura,
forestazione e risorse naturali, Vallet.
Vallet (UV) Il Consiglio regionale nel marzo 1995 aveva
approvato il programma Leader II concernente la nostra regione,
programma che ha fatto il suo iter presso la Commissione europea di
Bruxelles e che quindi ha subito delle modificazioni in relazione
alle osservazioni e alle trattative che abbiamo svolto con la
commissione stessa.
Si propone, quindi, la riapprovazione del programma che tiene
conto delle modifiche apportate: non si tratta di modifiche
sostanziali, si tratta di messa a punto e ridefinizione di alcuni
punti in osservanza ad indirizzi che sono stati meglio precisati e
dati dalla commissione.
Presidente Qualcuno chiede la parola? Se nessuno chiede la
parola, pongo in votazione la delibera in oggetto:
Presenti, votanti e favorevoli: 26
Il Consiglio approva all'unanimità
