Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2133 del 7 maggio 1991 - Resoconto
OBJET N° 2133/IX - Réalisation d'une crèche intercommunale
pour les Communes de Donnas, Hône, Bard, de la Vallée de
Champorcher et de Pont-Saint-Martin. (Interpellations)Errore.
L'origine riferimento non è stata trovata.
Presidente: Se i Consiglieri proponenti sono d'accordo, i punti
15 e 18, essendo analoghi, potrebbero essere esaminati
congiuntamente. Siete d'accordo?
Bene, allora do lettura dell'interpellanza presentata dai
Consiglieri Agnesod, Andrione, Mostacchi, Perrin, Viérin e Voyat,
iscritta al punto 15 dell'ordine del giorno.
INTERPELLATION
Compte tenu de la volonté exprimée par les Communes de Donnas,
Hône, Bard et de la Vallée de Champorcher à l'égard de la mise en
fonction d'une "Crèche" intercommunale;
Estimant nécessaire, utile et urgent pour la population
concernée la réalisation de cette oeuvre;
Ayant appris qu'une Commission d'experts a déjà pourvu à établir
la localisation de la crèche en question dans la zone du
Polyclinique de Donnas de propriété de la famille De La Pierre;
les soussignés Conseillers régionaux
interpellent
l'Assesseur compétent pour savoir quelles sont ses intentions et
de quelle manière il entend agir pour réaliser l'oeuvre en
question, compte tenu des observations formulées.
Presidente:
Do lettura dell'interpellanza presentata dai
Consiglieri Bajocco, Chenuil e Cristina Monami, iscritta al punto
18 dell'ordine del giorno.
INTERPELLANZA
Ricordato che da anni l'assemblea dei genitori di
Donnas-Hône-Pont-Saint-Martin e Valli laterali ha richiesto di
potenziare o di creare altre strutture decentrate dell'Asilo nido
di Pont-Saint-Martin;
Esaminato lo studio fatto sulle nascite e sulla situazione
demografica negli ultimi cinque anni nel bacino della Bassa
Valle;
Constatato che i risultati evidenziano una grave carenza di
questo servizio;
i sottoscritti Consiglieri regionali del Gruppo PCI-PDS
interpellano
l'Assessore competente per conoscere:
1) quali ed a che punto sono gli accordi presi con le
amministrazioni dei Comuni interessati;
2) cosa si intende fare per far sì che siano soddisfatte le
richieste fatte dalle famiglie interessate.
Presidente:
Ha chiesto la parola il Consigliere Agnesod;
ne ha facoltà.
Agnesod (UV):
L'interpellanza in questione affronta un
problema che negli ultimi anni è divenuto sempre più urgente nella
zona di Pont-Saint-Martin, Donnas ed Hône.
All'inizio del 1990 un'apposita commissione, formata da tecnici
della Regione e da esperti, si era recata sul posto ed aveva svolto
un'indagine sui luoghi che i comuni avevano dichiarato disponibili
per poter ospitare un asilo nido e l'area della famiglia De La
Pierre, vicina al poliambulatorio ed alle cave, venne ritenuta
quella più idonea.
Già altre volte ho avuto modo di chiedere all'Assessore, sia
pure in maniera informale, delle informazioni in merito. Diverse
volte mi ha risposto che si stava trattando e che la cosa stava
andando avanti. Ora, visto che dall'inizio del 1990 è già trascorso
un anno e qualche mese, penso che sia arrivato il momento di avere
una dichiarazione ufficiale, almeno per capire come stanno in
realtà le cose.
Questa esigenza è particolarmente sentita dalla popolazione ed è
stata esplicitata parecchie volte alle amministrazioni locali ed
anche a quella regionale. Ora, poiché c'è questa possibilità, penso
che si tratti solo di risolvere il problema acquistando l'area e
realizzando l'asilo nido.
Presidente:
Ha chiesto la parola il Consigliere Chenuil;
ne ha facoltà.
Chenuil (PCI-PDS):
Vorrei solo aggiungere che a Donnas è
stata indetta un'assemblea pubblica per evidenziare ulteriormente
la gravità della situazione e la necessità di realizzare nella
nostra zona quell'importante servizio socio-educativo. Con le
nostre domande vorremmo appunto conoscere com'è la situazione di
fatto.
Presidente:
Ha chiesto la parola l'Assessore alla Sanità
ed Assistenza sociale, Beneforti; ne ha facoltà.
Beneforti (DC):
L'Assessorato alla Sanità ed Assistenza
sociale, nell'intento di soddisfare le richieste già formulate da
tempo dai comuni della Bassa Valle, ha già predisposto tutti gli
atti necessari per l'individuazione dell'area su cui dovrà sorgere
l'asilo nido intercomunale.
A tal proposito si fa presente che la Giunta regionale già il 7
dicembre 1990, con delibera n. 10805, ha deliberato la
realizzazione di un asilo nido intercomunale nell'area di proprietà
della signora De La Pierre Maria Luisa, in località Martoré di
Donnas.
Attualmente il Servizio affari generali e legali della
Presidenza della Giunta si sta attivando per procedere con la
massima urgenza all'acquisto dell'area, anche se ci sono ancora
delle difficoltà a causa del prezzo richiesto dai proprietari.
All'acquisto di quell'area è interessato anche l'Assessorato
all'Agricoltura, Foreste ed Ambiente naturale, perché sono presenti
dei vigneti.
Appena si riuscirà a definire l'acquisto, sarà immediatamente
avviata la progettazione dell'asilo nido.
Per quanto riguarda invece l'asilo nido di Pont-Saint-Martin,
questo Assessorato ha avuto dei contatti con il Comune, che aveva
richiesto l'ampliamento dell'attuale edificio. L'Assessorato ha
dato il suo consenso ed il Comune ha affidato la realizzazione del
progetto ad un professionista. L'ampliamento permette di ospitare
dieci bambini in più, passando dagli attuali 25 a 35 bambini.
Con ciò, anche a parere del Comune di Pont-Saint-Martin, si
dovrebbe riuscire a far fronte alle attuali necessità della
zona.
Certamente con l'inserimento nell'area dell'Ilssa di altre
aziende con mano d'opera femminile è possibile che l'ampliamento
non sia sufficiente e per questo, anche in attesa della
realizzazione dell'asilo nido di Donnas, stiamo contattando le
diverse amministrazioni comunali della zona per l'esame del
problema e per concordare ulteriori iniziative, anche perché, se
non si riesce ad acquistare l'area di Donnas, bisognerà trovarne
un'altra dove poter costruire l'asilo nido.
L'esito degli incontri con i comuni sarà portato a conoscenza
degli interpellanti.
Faccio presente che l'Assessorato ha creato un gruppo di lavoro
sugli asili nido, per rivedere il piano regionale e la stessa legge
che oggi prevede l'istituzione degli asili nido nella nostra
regione.
Appena sarà terminata la revisione del piano regionale e della
legge, essa sarà portata a conoscenza del Consiglio regionale.
Presidente:
Ha chiesto la parola il Consigliere Agnesod;
ne ha facoltà.
Agnesod (UV):
La delibera di acquisto dell'area è stata
fatta il 7 dicembre 1990, ma alcuni giorni prima della
presentazione di questa interpellanza a me risultava che i
proprietari dell'area non fossero stati mai contattati
dall'Amministrazione comunale. Adesso non so...
(...Interruzione dell'Assessore Beneforti...)
... Penso comunque che la delibera dovrà poi essere
approvata.
Credo che ai 10 posti in più necessari a Pont-Saint-Martin si
potrebbe sopperire con la realizzazione della nuova costruzione a
Donnas, che è centrale ed ha una notevole facilità di accesso sia
ai mezzi privati sia a quelli pubblici.
Il grande punto interrogativo, però, rimane l'acquisizione
dell'area.
Presidente:
Ha chiesto la parola il Consigliere Chenuil;
ne ha facoltà.
Chenuil (PCI-PDS):
Anch'io sono d'accordo
sull'opportunità di una struttura comprensoriale, perché
l'ampliamento della struttura di Pont-Saint-Martin, che consentirà
di accogliere solo 10 bambini in più, non sarà certamente
sufficiente neppure per Pont-Saint-Martin. Da una recente indagine
risulta infatti che ci siano almeno 50 bambini in età di asilo
nido, per cui è indispensabile portare avanti questo progetto a
livello comprensoriale.
Anche noi abbiamo riscontrato delle inefficienze, non tanto da
parte dell'Amministrazione regionale, ma dall'Amministrazione
comunale di Donnas.
***
