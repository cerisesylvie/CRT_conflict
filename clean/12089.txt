Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2963 del 8 gennaio 1992 - Resoconto
OGGETTO N. 2963/IX Giuramento del neoconsigliere regionale
Enzo Cout.
Presidente
Essendo presente il Consigliere Cout ed
avendo preso posto, ricon-fermando che egli è stato convalidato a
consigliere regionale della Valle d'Aosta, ricordo che, ai sensi
dell'articolo 23 dello Statuto speciale e dell'articolo 6 del
Regolamento interno del Consiglio, il neoconsigliere deve prestare
giuramento come da rituale. Solamente dopo l'effettuazione del
giuramento il consigliere entra nella pienezza delle sue
funzioni.
Pertanto se il Consiglio è d'accordo e se non ci sono obiezioni,
la Presidenza propone di procedere immediatamente al giuramento,
dopodiché il Consigliere Cout sarà a tutti gli effetti e a pieno
titolo consigliere regionale.
Do formale lettura del giuramento e il neoconsigliere dovrà
rispondere a voce alta e in modo intellegibile "lo giuro"; lo
pregherei pertanto di levarsi in piedi.
"Giuro di essere fedele alla Costituzione della Repubblica e
allo Statuto speciale per la Valle d'Aosta e di esercitare il mio
ufficio al solo scopo del bene inseparabile dello Stato e della
Regione autonoma della Valle d'Aosta".
Cout (PCI-PDS)
Lo giuro.
Presidente
La ringrazio Consigliere Cout e come poco
fa abbiamo rivolto un saluto al Presidente Dolchi che ci lasciava,
con lo stesso spirito di collaborazione e con lo stesso senso di
solidarietà che regna all'interno dell'aula consiliare, la
Presidenza, facendosi interprete dei sentimenti dei consiglieri,
rivolge al neoconvalidato consigliere i sentimenti di un caloroso
benvenuto prima di tutto, e i sentimenti per un efficace opera
all'interno di questo consesso, che d'altronde egli conosce già per
aver prestato le sue funzioni per due legislature all'interno del
Consiglio medesimo.
