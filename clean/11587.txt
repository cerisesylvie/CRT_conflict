Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3668 del 17 luglio 1992 - Resoconto
OGGETTO N. 3668/IX Proposta di legge regionale:
"Modificazione della legge regionale 1° giugno 1982, n. 12
concernente: Promozione di una fondazione per la formazione
professionale agricola e per la sperimentazione agricola e
contributo regionale alla fondazione medesima".
Presidente
Do lettura dell'emendamento proposto dal
Consigliere Martin.
Emendamento All'articolo 2 punto 2 riportare: "per l'organo
di revisione è richiesto il seguente requisito: essere iscritti nel
registro dei revisori ufficiali dei conti, o negli albi
professionali dei ragionieri o dei dottori commercialisti".
Presidente
Pongo in votazione l'emendamento.
Esito della votazione:
Presenti: 26
Votanti: 22
Favorevoli: 22
Astenuti: 4 (Beneforti, Lanièce, Limonet e Trione)
Il Consiglio approva.
Presidente
Do lettura e pongo in votazione la legge
nel suo insieme così emendata:
Articolo 1 1. La lettera e) del comma uno dell'articolo 2
della legge regionale 1° giugno 1982, n. 12 (Promozione di una
fondazione per la formazione professionale agricola e per la
sperimentazione agricola e contributo regionale alla fondazione
medesima), è così modificata:
e) i componenti dell'organo di amministrazione e di quello di
revisione, designati dalla Regione, dovranno essere scelti dal
Consiglio regionale fra le persone aventi i seguenti requisiti:
1) per l'organo di amministrazione è richiesto almeno uno dei
seguenti requisiti:
a) laurea in agraria;
b) diploma di perito agrario;
c) almeno tre anni di esperienza di amministrazione di enti,
istituti o fondazioni operanti in campo agricolo o in quello di
tutela dell'ambiente naturale;
2) per l'organo di revisione è richiesto il seguente requisito:
essere iscritti nel registro dei revisori ufficiali dei conti, o
negli albi professionali dei ragionieri o dei dottori
commercialisti."
Esito della votazione:
Presenti: 26
Votanti: 22
Favorevoli: 22
Astenuti: 4 (Beneforti, Lanièce, Limonet e Trione)
Il Consiglio approva.
