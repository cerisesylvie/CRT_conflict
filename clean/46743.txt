Classificazione
ASSISTENZA SANITARIA E OSPEDALIERA



Oggetto del Consiglio n. 3122 del 10 gennaio 2024 - Resoconto
OGGETTO N. 3122/XVI - Interrogazione: "Notizie in ordine ai
disservizi verificatisi al Pronto Soccorso dell'Ospedale Parini
segnalati dai cittadini".
Bertin (Presidente) -
Punto n. 21 all'ordine del giorno.
Risponde l'assessore Marzi.
Marzi (SA) -
In merito all'iniziativa, è bene precisare
quanto abbiamo già richiamato nel corso della mattinata rispetto al
fatto che, ad oggi, pressoché in tutte le regioni italiane il picco
epidemico ha raggiunto un valore mai riscontrato nelle stagioni
precedenti dal 2009 ad oggi e questa situazione ha concorso e
continua a concorrere in misura ovviamente rilevante all'aumento
degli accessi al Pronto Soccorso, di fatto si va ad aggiungere a
una situazione turistica assolutamente positiva ma che ha delle
connotazioni straordinarie nella nostra regione. Quando dico
"straordinarie" intendo dire che il dato positivo di un accesso
turistico così rilevante nella nostra Regione ha connotazioni
numeriche fuori dall'ordinario rispetto ad altre realtà. Tutto ciò
ha fatto sì che le azioni individuate nel corso dei continui
confronti con l'Azienda USL per ridurre la pressione sul Pronto
Soccorso abbiano reso coerente la programmazione degli interventi
chirurgici non urgenti, che, di fatto, dopo le festività, quindi da
questa settimana, stanno via via ripartendo, con il carattere di
stagionalità che condiziona fortemente la presenza umana nella
nostra regione.
Nei periodi di maggior afflusso turistico è stata quindi ridotta
la programmazione degli interventi - ovviamente quelli non urgenti
- in modo da poter offrire nei reparti il maggior numero di posti
letto possibili a favore delle urgenze. Questo consente di
accelerare i trasferimenti in reparto, riducendo di conseguenza i
tempi di attesa in Pronto Soccorso. Nelle stagioni a minor afflusso
turistico invece si aumentano gli interventi programmati in modo da
smaltire le liste e i necessari interventi. Si è inoltre aumentata,
sino a diciotto posti letto, come già richiamato sia a dicembre che
questa mattina, la dotazione dell'
Admission Room
con nuovi
infermieri, potenziandone quindi la funzionalità sia in fase di
entrata che in fase di uscita dai reparti ospedalieri. L'Admission
Room svolge infatti un ruolo intermedio importante tra il Pronto
Soccorso e il ricovero nel reparto di destinazione per i pazienti
acuti o la dismissione dai reparti dove i pazienti hanno vissuto
una fase acuta, in attesa che le strutture territoriali per i
pazienti cronici li possano di fatto accogliere.
L'Azienda USL è quindi costantemente impegnata nel garantire
l'assistenza ai pazienti che permangono in Pronto Soccorso. È stata
in tal senso potenziata l'assistenza tecnicamente definita "
in
boarding
" - vuol dire dei pazienti in attesa di un reparto -
con una risorsa aggiuntiva di OSS e, ove possibile, ai pazienti in
attesa sono assegnati anche già letti di ospedale in luogo delle
barelle. Riguardo ai pasti, è bene precisare che i Pronto Soccorso
non sono reparti di degenza e che, quindi, non vengono forniti
pasti come in nessun altro Pronto Soccorso d'Italia, il pasto è
invece fornito per i pazienti in attesa di ricovero. Ogni mattina
quindi la OSS con la supervisione della coordinatrice
infermieristica verifica quanti pazienti sono in attesa di ricovero
per richiedere i relativi pasti aggiuntivi, oltre a quelli che
vengono già forniti al reparto di osservazione breve e intensiva
della medicina d'urgenza. I pasti non possono essere somministrati
in due casi: ai pazienti che sono in corso di accertamenti in
Pronto Soccorso e ai pazienti ai quali sia stata data indicazione
medica al digiuno sia per condizioni cliniche, sia perché in attesa
di accertamenti diagnostici che sono controindicati rispetto alla
somministrazione del pasto stesso. Venendo alle segnalazioni
inviate all'URP, fornisco al momento i dati relativi al 2022, in
quanto i dati del 2023 sono in corso di elaborazione. Sarà
naturalmente mia cura fornire gli stessi non appena risulteranno
disponibili.
Nel 2022 i contatti gestiti dall'Ufficio relazioni con il
pubblico sono stati quasi 15 mila, consistiti in accessi diretti,
telefonate,
e-mail
e pratiche gestite. Queste ultime sono
state 3.240 e comprendono richieste di rimborsi e di pagamenti
rateali, i cosiddetti "
malum
" che sono le sanzioni emesse
nei confronti dei cittadini che non si sono presentati
all'appuntamento prenotato e non lo hanno disdettato. Evidenziamo,
a tale proposito, che nel 2022 sono stati emessi 1.954
malum
e ciò significa di fatto che in 1.954 casi non sono stati
disdettati degli esami, che altrimenti avrebbero potuto essere
fatti da cittadini che naturalmente erano a loro volta in attesa.
Tra le pratiche vi sono inoltre 641 segnalazioni e reclami, parte
di queste gestite per le vie brevi, in modo da fornire all'utente
una risposta immediata. Di queste 534 segnalazioni sono state
gestite in via formale e la maggior parte, 206 su 534, sono
relative ad aspetti procedurali e amministrativi. Riguardano in
particolare le procedure per la prenotazione delle prestazioni
sanitarie per l'ottenimento della documentazione o il pagamento del
ticket, solo poco più del 10% del totale attiene ad aspetti di
comfort del paziente o tecnico-professionale. I tempi medi di
risposta variano in base alla complessità dell'istanza: alcune
risposte sono immediate, altre richiedono istruttorie più
approfondite. In ogni caso l'Ufficio relazioni con il pubblico
cerca di fornire riscontro nel minor tempo possibile e nel rispetto
del termine di trenta giorni previsto dal Regolamento aziendale.
Sovente le segnalazioni sui disservizi corrispondono a situazioni
percepite dall'utente che non consistono in un disservizio reale e
queste vengono spiegate o giustificate dal Direttore della
struttura interessata. Le segnalazioni che corrispondono a
situazioni effettive di disagio vengono invece prese in carico
dalla Direzione medica di presidio o dal Pronto Soccorso al fine di
mettere in campo le azioni possibili correttive. Le azioni adottate
comprendono per sintesi: la fornitura di letti al posto di barelle
con la priorità ai pazienti anziani pluripatologici - naturalmente
per pazienti che non dovrebbero stare in Pronto Soccorso ma sono in
attesa che si liberino dei posti o in Admission Room in entrata
oppure nei reparti; con il verificarsi di un aumento degli accessi
per problemi cronici, come, ad esempio, quelli che ci stanno
vedendo avere così tanto afflusso per sindromi simil-influenzali,
quindi un aumento così rilevante di pazienti per questo tipo di
sindromi, ha fatto sì che la possibilità di avere un posto letto
nei reparti di Geriatria - perché spesso queste persone sono malati
cronici e anziani - o di Medicina generale fa sì che ci sia stata
la richiesta di un aumento delle forniture da parte della Admission
Room, che fa da camera di compensazione per gli acuti, oppure, nel
momento in cui il paziente è stato in reparto, per liberare spazio
ad acuti verso la Admission Room, che in quel caso diventa camera
di compensazione in attesa dei posti sul territorio nelle strutture
sanitarie previste. ...-; la fornitura dei pasti ai pazienti in
attesa di posto letto nei reparti di degenza; il potenziamento del
personale OSS e il potenziamento delle attività in entrata e uscita
dalla Admission Room, strumento quindi fondamentale per garantire
la maggiore qualità possibile, soprattutto sicurezza,
appropriatezza delle cure ai pazienti in attesa di posto letto e ai
pazienti in attesa di dismissione e trasferimento nel
territorio.
Secondo me, è utile ripetere per l'ennesima volta, perché è
stato richiamato questa mattina e sicuramente con l'arrivo del
nuovo Direttore sanitario anche per dare la possibilità da subito
di partecipare alle Commissioni sanità preposte, che questa mattina
dai colleghi è stato chiesto un confronto in Commissione sul tema
Pronto Soccorso. Secondo me, è assolutamente corretto che questo ci
sia naturalmente: è più opportuno che partiamo da subito, anche con
la presenza del nuovo Direttore sanitario, semplicemente per dargli
la possibilità da subito anche di partecipare a questo genere di
tema. Quello che invece, secondo me, è importante, prendendo spunto
da quest'iniziativa e anche da quelle della mattinata, è il fatto
di cercare di essere il più chiaro possibile rispetto a quello che
in Pronto Soccorso si viene a creare. Fino a quando il Pronto
Soccorso - ed è quello il motivo per il quale non è previsto che
nei Pronti Soccorsi si forniscano pasti - svolge una funzione,
permettetemi una metafora stradale, di rotonda alla francese,
quindi in poche parole di passaggio dei pazienti, sia perché il
paziente arriva, viene visitato e torna a casa, sia per i pazienti
che, di fatto, arrivano e presentando una situazione acuta, che
deve prevedere un reparto... immediatamente si trovi posto nel
reparto stesso... queste sono due fattispecie diverse. Noi, così
come, ahimè, in questo momento quasi tutti i Pronto Soccorso
italiani, ci troviamo a vivere un momento di difficoltà per i
pazienti che, una volta arrivati in Pronto Soccorso, necessitano di
un reparto dove avere un posto letto vero e proprio per gestire una
fase acuta, piuttosto che una dismissione dal reparto per
situazioni croniche verso il domicilio - se naturalmente ci sono i
presupposti per poter prendersi cura del paziente - oppure, qualora
questi non ci siano, verso le strutture deputate. Ecco perché
abbiamo cercato di creare delle camere di compensazione in entrata
e in uscita che, fondamentalmente, cerchino di dare immediatamente
due tipi di risposte: un posto letto, invece della barella, e un
pranzo, nell'attesa di avere un posto letto dedicato. Questa è
un'azione che viene tarata quotidianamente e che naturalmente, a
maggior ragione in periodi come questi, con questi afflussi di
pazienti anziani e cronici anche con sindromi influenzali,
sicuramente viene messa a dura prova.
Da parte di tutti noi va un assoluto plauso a quanto svolgono
quotidianamente gli operatori del Parini, del territorio, e in
particolar modo del Pronto Soccorso, che, come richiamato questa
mattina, è assolutamente il primo biglietto da visita della nostra
sanità. Un plauso va anche fatto però alla nostra comunità che
sicuramente sta vivendo dei momenti di difficoltà rispetto a questo
servizio.
Presidente -
Ha chiesto la parola la consigliera Erika
Guichardaz, ne ha facoltà.
Guichardaz E. (PCP) -
L'obiettivo della mia iniziativa
era tutto un altro, quindi anche le sue risposte sono andate in un
senso completamente diverso rispetto anche alle domande che io
avevo posto, perché dalla sua risposta, e soprattutto dal fatto che
lei non abbia potuto fornirmi i dati del 2023 sulle segnalazioni
all'URP, fa già intendere che quella procedura, che dovrebbe essere
informatizzata e che dovrebbe avere tutte delle determinate
caratteristiche, così non è, nel senso che se ci fosse un portale
semplice, io il 31 dicembre saprei quante segnalazioni ci sono,
riferite a che cosa perché andrei a catalogarle in base alla
modalità, agli obiettivi e alle segnalazioni dei vari cittadini e
su questo, secondo me, deve essere posta una grande attenzione. Io
nel tempo ho fatto degli accessi agli atti per conoscere le
segnalazioni dell'URP e mi sono arrivate delle
mail
di
cittadini e delle risposte via mail. Se è questo il modo di gestire
le segnalazioni dell'URP, credo che i dati saranno sempre molto
poco interessanti. Rispetto alla questione dei pasti, oggi mi dice
una cosa molto diversa rispetto a quella che mi aveva invece detto
tempo fa dove evidenziava che i pasti venivano forniti. Bisogna
essere chiari: i pasti non vengono forniti anche per chi - e questo
l'ha detto chiaramente - purtroppo deve sostare in Pronto Soccorso
anche 24-30 ore. Le faccio notare che in alcune risposte date ai
cittadini viene anche evidenziata una sorta di pararsi dietro al
nulla; ad esempio, nel momento in cui si dice che ci potrebbe
essere un problema di
ab ingestis
per un paziente che ha
subito una laringectomia totale, e che quindi viene separata quella
che è la via respiratoria da quella digestiva, si sta dicendo una
castroneria. Dall'altra parte, anche rispetto a persone che entrano
in Pronto Soccorso per una frattura e magari sostano lì 24 ore, il
pensiero di non poter mangiare sicuramente non è un buon messaggio
da parte del nostro Ospedale.
Quello che ci tengo a precisare è che quest'iniziativa aveva un
più ampio respiro rispetto a tutto l'anno, perché sappiamo dei
problemi riferiti al periodo di afflusso turistico attuali, ma il
problema è che questi disservizi ci sono praticamente sempre,
quindi, sotto questo punto di vista, magari le ore di attesa sono
minori ma comunque i disservizi ci sono. Finché non vengono
trattati in maniera corretta i dati dell'URP, secondo me, è anche
difficile per l'azienda riuscire a capire dove deve intervenire.
Dopodiché esistono tantissimi cittadini che purtroppo non segnalano
nemmeno all'URP, quindi persone che magari inviano messaggi a noi
ma che poi non si confrontano con l'Ufficio relazioni col pubblico,
che invece sarebbe di rilevante importanza lo facessero, proprio
anche per capire dove andare a migliorare il servizio
sanitario.
Grazie delle sue risposte, capiamo anche che molte delle
segnalazioni, come lei ha detto, sono riferite ai rimborsi e non
invece riferite proprio alle prestazioni sanitarie; come le dico,
spesso i cittadini molto probabilmente non fanno queste
segnalazioni anche per un'eccessiva burocratizzazione che c'è
dietro anche a quella procedura e anche a una sorta di sfiducia
forse nel sistema sanitario, dando per scontato che uno debba
sottostare 24-30 ore senza mangiare o senza un letto, come ben
rappresentava anche prima il consigliere Baccega.
