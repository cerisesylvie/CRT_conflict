Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.



Oggetto del Consiglio n. 954 del 14 gennaio 2015 - Resoconto
OGGETTO N. 954/XIV - Interpellanza: "Prolungamento del
periodo di validità del contratto per il servizio di ristorazione
per pazienti e dipendenti dell'Azienda USL alla ditta Vivenda
S.p.A.".
Presidente
- Per l'illustrazione, la parola al
Consigliere Guichardaz.
Guichardaz (PD-SIN.VDA)
- Grazie Presidente.
Di questa faccenda del servizio di ristorazione per utenti e
dipendenti dell'USL ha già parlato qualche tempo fa il collega
Fabbri denunciando un calo della qualità complessiva del servizio e
alcune altre problematiche ascrivibili direttamente alla Vivenda
S.p.A.: la ditta che gestisce appunto il servizio dato in appalto
dall'USL. Ricordo che Vivenda in Valle d'Aosta ha avuto gli onori
della cronaca varie volte per problemi attinenti il servizio di
refezione scolastica del Comune di Aosta, per alcune multe dei NAS,
per questioni relative alla gestione del personale, e spero si
siano tutte risolte, problematiche che abbiamo letto sui giornali.
Quest'iniziativa si aggiunge a quella del collega Fabbri e direi
che la integra in quanto nel frattempo è subentrata una novità
piuttosto rilevante, cioè la rinegoziazione delle modalità di
somministrazione dei pasti e dei termini temporali dell'appalto.
Infatti l'USL, a seguito di un negoziato privato con Vivenda, ha
portato da 6 anni più 3 rinnovabili, come diceva la delibera del
Direttore generale dell'USL, a 12 anni il periodo della gestione di
Vivenda per un costo complessivo di circa 37-39 milioni di euro.
Come dicevo, questa proroga - è stata portata fino al 2024 -, a
leggere la delibera del Dottore Ardissone, è avvenuta a seguito di
una ricontrattazione del capitolato d'appalto, ricontrattazione
che, a fronte di un risparmio auspicato di 100 mila euro l'anno,
tenete conto che l'importo globale annuale è di 3 milioni 200 mila
euro, quindi vuol dire circa un trentesimo, se non addirittura meno
del valore globale dell'appalto, cioè circa il 3-3,5
percento...questa rinegoziazione non è stata fatta gratis, ma
prevede che cosa? Una semplificazione del menù dei dipendenti, in
buona sostanza la riduzione delle portate e la previsione 1 giorno
ogni 15 di un piatto unico, il cosiddetto "menù europeo":
gulash
,
cuscus
,
paella
, eccetera, che la sera
e il sabato e la domenica non venga attivato il servizio mensa,
quindi chi vuole quindi si deve ordinare il vassoio per consumarlo
in reparto, contrariamente a quanto avveniva fino al 31 dicembre.
Soprattutto Vivenda chiedeva, per ricontrattare l'appalto, che
l'appalto fosse prorogato di ulteriori sei anni rispetto ai termini
iniziali, cioè scadeva nel 2018, Vivenda chiedeva che l'appalto
andasse avanti fino al 2024. Ripeto: un appalto da poco meno di 20
milioni di euro viene prorogato per un tempo doppio rispetto a
quello previsto in fase di gara, cioè sei anni, appunto, più
eventuali tre rinnovabili con una sostanziale duplicazione
dell'impegno di spesa.
La prima domanda che ci siamo posti e che quindi poniamo
all'Assessore è per quale motivo, a fronte di un risparmio davvero
esiguo, risparmio tra l'altro determinato, Assessore, da una
riduzione drastica del servizio di ristorazione e quindi presumiamo
non a perdere per Vivenda, anzi mi sa che Vivenda alla fine ci
guadagna pure con le nuove condizioni...dicevo, per quale motivo, a
fronte di un risparmio minimo, l'USL abbia potuto prorogare per un
tempo così lungo un appalto importante come questo. Intanto, ci
chiediamo, lo può fare? La legge permette questa proroga?
Altro dubbio poi che ci poniamo e poniamo all'attenzione
dell'aula: ma se l'USL o gli amministratori ritenessero in futuro
che reinternalizzare il servizio, cioè gestirlo di nuovo in proprio
sia una soluzione perseguibile per motivi di convenienza economica,
per una migliore organizzazione del lavoro, dei controlli, ma anche
per una migliore qualità dei prodotti, non lo potranno fare perché
sono vincolati fino al 2024? Sarà cioè impedita questa
reinternalizzazione almeno fino al 2024? È una domanda non da poco,
perché questa, colleghi, è una vera e propria ipoteca caricata
sulle spalle dell'USL fino al 2024.
Poi ci chiediamo e chiediamo com'è che la sola ricontrattazione
del costo pasto dei dipendenti, quindi di una componente, tutto
sommato, minima dell'appalto complessivo, abbia permesso di
prorogare l'intero servizio di ristorazione compreso pure quello
degli utenti. Se mi mettessi nei panni di un eventuale concorrente,
mi verrebbe davvero da dire che, se avessi potuto anche solo
immaginare questa possibilità di rinegoziare i termini
dell'accordo, avrei potuto rilanciare, eccome Assessore, un ribasso
più concorrenziale. Le leggo brevemente un lodo arbitrale
recentissimo, del 24 luglio 2013, che dice che il generale divieto
di rinegoziazione delle originarie condizioni di appalto tutela la
libera concorrenza dei mercati e impedisce di fatto una nuova
aggiudicazione in violazione delle procedure di gara. Dice
l'Autorità contro la corruzione:
"secondo la giurisprudenza
comunitaria, la modifica di un appalto in corso di validità può
ritenersi sostanziale e quindi non ammessa qualora introduca
condizioni che, se fossero state previste nelle procedure di
aggiudicazione originarie, avrebbero consentito l'ammissione di
offerenti diversi rispetto a quelli originariamente ammessi,
avrebbero consentito di accettare un'offerta diversa rispetto a
quella originariamente accettata"
. Se un possibile concorrente
avesse saputo che in meno di due anni si sarebbe cambiata la
condizione, si sarebbe raddoppiato il tempo di appalto,
probabilmente ci sarebbe stata una corsa a partecipare a questo
tipo di appalto. Mi chiedo e le chiedo, Assessore, se a questo
punto non siamo in presenza di un appalto del tutto nuovo, con
termini completamente diversi e, di conseguenza, di un appalto
decaduto e quindi da rifare. Le chiedo, Assessore, se lei non
ravvisa una procedura quanto meno anomala e quindi censurabile,
vista, tra l'altro, la montagna di soldi in ballo e gli interessi
che quest'appalto determina: parliamo di 37 milioni di euro
distribuiti su 12 anni, non di noccioline!
Veniamo alla questione qualità del servizio. Con la domanda n. 3
chiediamo se l'Assessore è a conoscenza di lamentele per il
rinnovato servizio di ristorazione dei dipendenti. Qui voglio
segnalare che il capitolo su cui si è giocata tutta la gara
prevedeva una certa composizione del menù, un numero minimo di
portate: mi pare otto a pasto, delle grammature minime e quindi un
apporto calorico garantito, l'uso di determinate materie prime, tra
le quali prodotti a chilometro zero, carni valdostane, verdure e
frutti di stagione con calibrature predeterminate.
Continuiamo con l'interpellanza, poiché il capitolato prevede
degli obblighi di autocontrollo da parte di Vivenda e la
possibilità di un regolare, costante controllo della qualità e
delle modalità di somministrazione da parte dell'USL, si chiede: se
è stato fatto tutto il possibile, cioè se questi controlli così ben
descritti nel disciplinare di gara sono stati predisposti; quante
eventuali segnalazioni di non conformità sono state fatte e
soprattutto quali provvedimenti avete assunto nei confronti di
Vivenda. Si ricorda che al collega Fabbri l'Assessore parlò di
controlli qualitativi, di costante monitoraggio, di una commissione
mensa che avrebbe operato delle verifiche. Le chiedo già,
Assessore, se può evitare di rispondermi - come ha risposto alla
precedente interpellanza del collega Fabbri, che peraltro non si è
dichiarato neppure soddisfatto -, di dire genericamente che i
controlli si fanno, come disse all'epoca, perché a me interessa
sapere quanti se ne fanno, di che tipo, quali provvedimenti sono
stati assunti e quanti e quali penalità sono state comminate a
Vivenda, se naturalmente sono state comminate.
Infine - ed è un po' la sintesi della nostra interpellanza - le
chiediamo se lei, Assessore, si accontenta di leggere il compitino
fatto dagli uffici dell'USL e non è un mio termine, ma è lei che
spessissimo definisce così le sue risposte, al collega Fabbri
disse: "ecco questo è il compitino che mi è stato dato, io le
fornisco...". Dicevo che nella nostra interpellanza si chiede se si
intende approfondire una questione che, per la sua delicatezza e
per le ricadute di ordine economico ed organizzativo, merita
attenzione; se intende cioè fare un lavoro indipendente, svincolato
dalle suggestioni che possono arrivarle dall'USL, dalla stessa
Vivenda, un lavoro di analisi dei fatti, dei dati acquisiti, magari
anche in seno alla commissione consiliare come chiediamo
nell'ultima domanda, o se ci accontentiamo delle rassicurazioni
dell'USL, che, naturalmente, ha tutto l'interesse a dimostrare che
le cose sono state fatte bene e che sono state fatte tutte secondo
le regole dettate dalla norma. Grazie.
Presidente
- La parola all'Assessore Fosson.
Fosson (UV)
- Consigliere Guichardaz, io le dico che non
le recito un compitino perché sulla questione abbiamo cercato di
intervenire, siamo andati a vedere come si mangia e abbiamo
ascoltato tutte le lamentele. Non risponderò a tutte le domande
perché qualcuna lei l'ha aggiunta adesso. Con la prima, che non ha
citato, mi chiedeva:
"se è a conoscenza della proroga
dell'affidamento del servizio per ulteriori tre..."
, io non ero
a conoscenza di questa proroga, l'ho vista quando ho letto le
delibere dell'azienda. La nostra è una funzione di controllo,
mentre penso che l'azienda debba esercitare la sua autonomia, la
sua capacità di azione unitamente ai sindacati. Io non sono stato
informato di questa contrattazione che mi sembra rientrare nel
"decreto Monti", ma questa è una domanda che lei ha aggiunto, e
dunque non so dirle se sia vero o no. In ogni caso nel "decreto
Monti" è possibile ricontrattare degli accordi contrattuali e
ampliarli per un certo tempo. Però lì era sei più tre, cioè la base
d'asta era di nove anni a cui sono stati aggiunti altri tre anni di
servizio. Io quindi riconfermo che di questo non ne sono a
conoscenza e vedremo comunque di fare degli approfondimenti.
"Se la sola ristrutturazione del costo...", ecco, io sapevo e ho
conosciuto che cosa dell'argomento? Ho avuto un incontro con i
sindacati in cui mi presentavano il fatto che il pasto,
diversamente da quello contrattuale, era di 1 euro e 45, mentre il
contratto prevedeva che fosse il 20 percento di quanto speso
dall'azienda, insomma, di 1 e 25 e ho indicato alla Direzione
strategica l'esigenza di conformarsi a questa norma contrattuale,
come anche di rivedere alcune norme: per esempio, l'utilizzo della
mensa vicina, o dei locali, dove non c'è una mensa, con la
possibilità di istituire dei servizi sostitutivi; l'ampliamento
dell'appalto mi è poi stato giustificato col fatto, appunto, che i
costi di gestione del piano cottura che Vivenda ha messo in atto e
che rimarranno tali fino fine dell'appalto sono molto alti, per cui
nella ricontrattazione del discorso dei tre anni in più c'è stato
anche un risparmio per l'azienda che è molto significativo: di 120
mila euro all'anno, senza toccare la qualità. Sulla modalità e la
tipologia delle portate è un po' la stessa cosa che avevamo
verificato con Restano quando siamo andati a visitare e a vedere
come si mangiava, e che secondo me non è toccato da questa
delibera, nel senso che per i pazienti è rimasta la stessa qualità
di prima. Sullo scegliere su tre portate, eccetera, la mia
impressione, anche per quando avevo lavorato lì, è che, se le
portate sono solo due, oltre alle diete specifiche, e però le due
sono di qualità migliore, poteva essere una questione da affrontare
insieme ai sindacati. Io quindi non sapevo di questo prolungamento,
che è stato giustificato col fatto di un risparmio senza toccare
comunque la qualità del servizio; qualità che mi hanno riferito i
primi giorni dell'anno non è stata corretta secondo le esigenze
anche dell'azienda, è che di conseguenza è stata comunque
rimodificata e rimodulata negli ultimi giorni. Questa del menù
europeo, di un piatto unico 1 giorno ogni 15 giorni mi sembra anche
a me una questione da rivedere.
Terza domanda: "se ci sono delle lamentele...", le abbiamo avute
e queste sono state affrontate, come le dicevo, anche andando a
vedere la tipologia del pasto, assaggiando, vedendo e parlando con
gli operatori. Quello che lei mi chiede è se ci sono state delle
penali e delle verifiche, io le do i numeri e per i procedimenti il
Direttore generale mi certifica che sono a sua disposizione. Se
vuole approfondire la questione l'Azienda è disponibile, anche
perché in pubblico ci può essere un problema mi dicevano di
privacy. Però io voglio darle questi numeri: il numero delle penali
applicato al servizio di ristorazione è stato pari a 9 a partire
dal 2013, con un totale del loro valore che ammonta a 47 mila euro;
il più delle volte i procedimenti parlano di ritardo nella
distribuzione, del non arrivo dei camion, eccetera. Sui controlli,
e non sto svolgendo un compitino, sono andato a vedere anch'io,
soprattutto il controllo è giornaliero e mensile da parte del
comitato mensa sulla ristorazione, con il coinvolgimento anche
della Struttura di Dietologia. Vi è poi un controllo semestrale per
quanto riguarda il centro di cottura e comunque, quando si sono
verificate delle anomalie, è stata fatta una verifica al bisogno.
Ci sono state - e lo sappiamo, lei parlava di NAS, eccetera - delle
ispezioni dei NAS all'interno di questo servizio, che però, per
quanto riguarda l'USL, ha dato esiti positivi visto che non è stato
notificato alla stessa Azienda nessun procedimento.
Per quanto riguarda il grosso tema della reinternalizzazione del
servizio, è sicuramente un discorso da affrontare, nel senso che
comunque prevede dei costi notevoli: intanto la costruzione di uno
spazio idoneo in cui i pasti vengano confezionati, l'allestimento
di un piano di cottura, la predisposizione dei carrelli di
trasporto, dei camion, ecc... Vista la struttura, in questo momento
non penso che sia affrontabile e concludo dicendo che il servizio,
l'appalto mensa che è stato affidato nel 2012 a Vivenda è oggetto
di attenzione, perché ci sono delle problematiche che vedremo di
affrontare nel modo corretto, prestando sicuramente non fede ai
"compitini" ma anche svolgendo le nostre verifiche, come c'è stata
sul campo su quanto viene servito e sul rapporto con i sindacati,
come c'è stato quando ci hanno evidenziato che il costo mensa era
più elevato di quanto previsto.
Presidente
- Per la replica, la parola al Consigliere
Guichardaz.
Guichardaz (PD-SIN.VDA)
- Grazie Assessore.
Io le chiedo davvero pubblicamente qui davanti al Consiglio e a
chi ci sta ascoltando di verificare con attenzione, attraverso i
vostri uffici legislativi, attraverso tutti gli organi di
controllo, se è possibile fare una proroga di appalto con queste
condizioni. Un appalto che ricordo durerà fino al 2024 con questa
rinegoziazione dovuta solo ed esclusivamente alle motivazioni che
le ho letto, cioè dovuta ad una riduzione direi esiziale, più
inconsistente rispetto al complesso: qua parliamo di una riduzione
di circa il 3 percento del costo complessivo dell'appalto, stiamo
parlando di un appalto che dovrebbe sul termine complessivo degli
anni costare dai 36 ai 37-38 milioni di euro. Io credo che non
possiamo permetterci che si ripeta una "situazione Ardissone", per
cui ci accorgeremo fra un anno che non era possibile fare un certo
tipo di operazione, vedete di verificarlo immediatamente per avere
l'assoluta certezza, perché io vi dico ho trovato dei pareri
dell'Anticorruzione ed altri che non permettono la proroga di
appalti, già non la permettono
tout court
, perché un conto è
6 più 3 eventualmente rinnovabili, così com'è scritto sul
capitolato d'appalto, altro conto è 6 più altri 6: questo vuol dire
raddoppiare, quindi un rinnovo tacito dell'appalto sulla sua intera
durata. Non parliamo - ripeto - di appalti minimali: qua parliamo
di un appalto sulla ristorazione, che è forse uno degli appalti,
insieme alle pulizie, più grossi dell'USL. Non possiamo permetterci
di vedere un vincolo di questo genere, un'ipoteca di questo genere
fino al 2024.
L'altra questione poi...quando lei mi dice che hanno fatto dei
grossi investimenti, Vivenda ha dovuto prendersi un centro cottura,
eccetera, le dico che è in corso l'appalto in Liguria...e mi sembra
in Puglia, non so se sono terminati, appalti di nove anni...va
bene, ma a fronte di che cosa? Della risistemazione da parte della
ditta che vince l'appalto, dei centri cottura interni all'USL e
alle varie aziende sanitarie, cioè lì hanno fissato...tant'è che
c'è un contenzioso tra la Regione Puglia e una richiesta di parere
rispetto al costo complessivo che è stato messo, perché le aziende
che hanno partecipato dicono: "per noi il costo di 12 e 33 - adesso
non so cosa...che è il costo, diciamo, della giornata alimentare -
è troppo basso per poter coprire tutti gli aggiustamenti, le
ristrutturazioni, eccetera, che ci chiedete nell'ambito di
quest'appalto". Questi quindi hanno fatto un investimento, sono
problemi loro, nel momento in cui si decide di partecipare ad un
appalto, a quel punto lì si decide anche di fare degli
investimenti, sei anni più tre probabilmente sono il giusto termine
per poter compensare e coprire queste spese.
Riguardo poi alla questione del peggioramento, beh, se vuole, le
leggo che cos'è scritto o cosa scrivono sui
social
:
"pranzo di ieri
- 3 gennaio -
un piatto di pasta condita
con olio, mezzo gamberetto non più grande del filtro di una
sigaretta, due microscopici pezzi di verdura imprecisata, una fanta
fettina di indeterminato pesce impanato. Tutto abbastanza freddo,
un bocconcino e una mela"
- qualcuno indovina dove? Dopodiché
non vi dico, purtroppo si è in mensa Ospedale Parini -
mensa
ospedale uno schifo, fare qualcosa"
. Un'altra scrive:
"sarà
sempre peggio questa mensa..."
- eccetera -
la mensa è
l'ultimo episodio di una direzione a cui non interessa per nulla il
benessere"
. È tutto scritto sui
social network
, quindi è
roba libera, assolutamente, diciamo, raggiungibile. Questi sono i
lavoratori che hanno costituito un gruppo dell'USL che esprimono le
loro sensazioni. Io già trovo discutibile che si cambi un
capitolato d'appalto, che si possa stabilire la diminuzione delle
portate, la diminuzione del servizio e soprattutto che si possa
stabilire, per risparmiare non so se 15 o 20 centesimi sul costo
del buono, la diminuzione addirittura del quantitativo e della
possibilità di varietà dei pasti se il capitolato prevedeva quel
tipo di varietà, quel tipo di menù, quel tipo di portate, perché
quello era un equilibrato sistema individuato direttamente dall'USL
con i propri esperti, con i propri uffici.
Riguardo poi ai controlli, io vi invito ad andare a leggervi il
capitolato d'appalto e tutti gli allegati al capitolato, la Vivenda
è obbligata tutti i giorni a tenersi da parte un campione del pasto
per i controlli, devono fare degli
audit
, devono fare un
autocontrollo e io le posso assicurare...e lei si informi bene con
la commissione interna, siccome qualcuno lo conosco anch'io perché
è stato nominato anche a seguito di una consultazione con le
organizzazioni sindacali, provi a riunire coloro che fanno questi
controlli interni e poi chieda loro che possibilità hanno di poter
fare dei campioni, eccetera...credo che non abbiano mai fatto un
campionamento. Questo deve essere probabilmente rimesso in quadro,
perché un servizio così importante non può essere sottovalutato.
Grazie.
Presidente
- Grazie. Come da accordi, 10 minuti di
sospensione per una Conferenza dei Capigruppo.
Si dà atto che la seduta è sospesa dalle ore 16,54 alle ore
17,02 e che
dalle ore 17,03 riassume la presidenza il
Presidente Marco Viérin.
