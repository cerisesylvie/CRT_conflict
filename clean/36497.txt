Classificazione
DEMANIO E PATRIMONIO REGIONALE
FORESTE E TERRITORI MONTANI



Oggetto del Consiglio n. 569 del 26 giugno 2014 - Resoconto
OGGETTO N. 569/XIV - Interpellanza: "Modalità di alienazione
delle attrezzature assegnate al Dipartimento risorse naturali e
corpo forestale per l'attività dei cantieri forestali".
Presidente
- La parola al Consigliere Nogara, ne ha la
facoltà.
Nogara (UVP)
- Merci Président.
Assessore Testolin: siamo di nuovo qua con i cantieri forestali!
Il 9 di aprile, quando abbiamo avuto l'opportunità di poter leggere
la deliberazione del 4 di aprile, la 406, sull'alienazione del
materiale che veniva usato nei cantieri forestali, abbiamo trovato
alcune cose che ci hanno da una parte un po' stupito e dall'altra
anche un po' allarmato.
Cosa ci ha stupito? Leggendo la prima parte della deliberazione,
c'è tutta la presentazione dove si continua a dire che ormai si è
decisa l'esternalizzazione dei lavori forestali e che quindi c'è
molto materiale in esubero. Io, sotto questo aspetto, a suo tempo
mi ero informato, perché è da anni che in quest'aula si parla di
questo materiale e mi risulta che durante gli anni, in quei
cantieri che comunque venivano gestiti dall'Amministrazione, il
materiale forestale che è stato usato era sempre quello che,
diciamo, era in condizioni un po' precarie e man mano veniva
eliminato; non veniva più sistemato o aggiustato. Io vi voglio
ricordare che negli anni la struttura del Servizio selvicoltura
prevedeva due magazzini: un magazzino che era un'officina per i
mezzi e le cose più facili da riparare venivano riparate
direttamente dagli operai che lavoravano in questa officina; poi
c'era l'officina dove si riparavano tutte le piccole attrezzature:
si parla di motoseghe, di motocoltivatori, di argani, di queste
cose.
In questa parte della deliberazione si è citata diverse volte la
legge 12 del '97 e proprio verso la fine di questa deliberazione si
citano espressamente gli articoli 26, 27 e 28. Leggendo il primo
articolo, il numero 26 della legge '97 parla di attrezzatura fuori
uso e testualmente dice: "I beni mobili riconosciuti non più
utilizzabili sono dichiarati fuori uso con provvedimento motivato
del dirigente competente che ne determina la destinazione". Poi, se
andiamo a vedere l'allegato di questa deliberazione, troviamo due
allegati. Un allegato dove c'è un elenco, di camion, di
Ape
,
di trattrici, di moto agricole, di macchine operatrici e
Goldoni
, dove io mi aspettavo di trovare tutto materiale
fuori uso, leggendo l'articolo della legge regionale, invece - sì,
c'è qualche materiale, soprattutto nelle
Ape
o nei
Bremach
, che non è neanche proprio fuori uso, ma che si dice
essere in condizioni scarse - per il resto si parla tutto di
materiale in condizioni discrete e sufficienti. Il secondo
allegato, addirittura, non mette neanche quali sono le condizioni:
c'è un elenco che parte dagli argani, areggiatori, atomizzatori. È
quel piccolo materiale (chiamiamolo piccolo materiale) che, come le
dicevo prima, veniva gestito dai magazzini della forestale, dove
c'erano diversi operatori che lavoravano e li sistemavano quando
c'erano dei problemi.
Continuo a leggere la deliberazione e c'è la seconda parte dove
si dice dell'alienazione di questo materiale. Si vorrebbe sapere
come viene alienato questo materiale, perché proprio la legge 12
del '97 dice che questo materiale può essere alienato in diversi
modi: può essere regalato ad amministrazioni, può essere dato in
cambio quando si compra del materiale, oppure, l'ultimo punto, può
essere venduto a terzi al miglior offerente. Poi c'è l'articolo 28
che parla proprio della cessione gratuita.
Io le ho detto che ci siamo un po' preoccupati, perché, alla
fine, mi viene da dire: questa è una delibera del 4 di aprile e
proprio in quest'aula, circa un mese e mezzo dopo, anche due,
abbiamo votato tutti l'apertura dei cantieri forestali, dove tutto
il Consiglio era d'accordo nel dire e nel far notare l'importanza
di questi cantieri. Non vorrei che l'anno prossimo, o fra pochi
mesi, ci trovassimo qui e lei ci dicesse: siccome non abbiamo più
materiale, perché lo abbiamo tutto venduto, non possiamo aprire i
cantieri forestali. Non vorrei che fosse la gabola per uscire da
questa situazione. Io mi auguro e auspico di no, per due motivi che
ormai in quest'aula ho ripetuto cento volte. Un motivo - lo
sappiamo tutti - è per andare incontro a quelle persone che per una
vita hanno lavorato nei cantieri forestali e si trovano vicini alla
pensione; l'altro motivo è la professionalità di queste persone,
che fanno un lavoro egregio nell'ambiente naturale della nostra
regione.
Presidente
- Ha chiesto la parola l'Assessore Testolin,
ne ha la facoltà.
Testolin (UV)
- Merci Président.
Come già ribadito dal Consigliere Nogara non è la prima volta
che ci troviamo a confrontarci su questo argomento e mi permetto
solo, inizialmente, di rassicurarlo in merito al come si è arrivati
a determinare la quantità e la qualità delle dismissioni da mettere
in atto. È un discorso che parte dall'anno scorso, quando ci siamo
già confrontati su questo aspetto e si era già tarata la
possibilità di utilizzo dei mezzi e delle piccole infrastrutture
che servivano per l'attivazione dei cantieri forestali. Ci si è
tarati sui numeri dell'anno scorso, comunque mantenendosi larghi,
in modo da non incorrere in quelle che sono state sottolineate come
delle preoccupazioni, della possibilità di addurre alla mancanza di
attrezzatura il non allestimento di nuovi cantieri forestali. Penso
che, da quel punto di vista, ci sia una coerenza in quello che si è
detto nel tempo: si sono cercate, per l'alienazione, quelle
infrastrutture che erano già in esubero rispetto al numero di
impiegati dello scorso anno, che peraltro erano leggermente
superiori, complessivamente, rispetto a quelle previste per l'anno
in corso.
Nel dettaglio e per rispondere puntualmente alle domande, "se
tutto il materiale che si intende dismettere è fuori uso... o se in
gran parte è ancora in condizioni accettabili, come si evince dagli
allegati della delibera 406/2014". Effettivamente, come indicato
nella deliberazione 406 del 4 aprile, che la Giunta ha approvato ai
sensi degli articoli, 26, 27 e 28, che lei ha già citato, della
legge regionale 12 del '97, la dismissione dei beni immobili di
proprietà regionale, assegnate al Dipartimento risorse naturali e
corpo forestale, per l'attività dei cantieri idraulico-forestali,
risulta effettivamente in esubero. Le strutture dirigenziali del
Dipartimento hanno predisposto le schede tecniche, con la relativa
valutazione economica dei suddetti beni immobili, che consentirà di
stabilire con più precisione rispetto alla previsione iniziale,
allegata alla delibera della Giunta sopracitata, quali beni
dichiarare eventualmente fuori uso, pertanto non più utilizzabili,
e quali invece saranno da cedere a titolo oneroso oppure
gratuitamente. Questo va un po' nel senso di quello che voleva
sapere sulla tipologia dei beni da dismettere.
"In che modo il Governo regionale intenda alienare questi
materiali, se a titolo oneroso, ceduti gratuitamente o distrutti":
si evidenzia che, sulla base delle schede tecniche predisposte
dalle strutture competenti, gli uffici valuteranno le modalità di
alienazione dei beni in esubero, sia attraverso la cessione
gratuita ad altre strutture amministrative (all'Amministrazione
regionale direttamente o ad altre amministrazioni pubbliche, così
come previsto dall'articolato prima citato), sia attraverso la
cessione dell'attrezzatura a titolo oneroso, tramite un bando. A
tal proposito si segnala che è stata predisposta una lettera
indirizzata ai dipartimenti dell'Amministrazione regionale e delle
amministrazioni comunali, al fine di verificare loro eventuali
esigenze, per le quali sono attese manifestazioni di interesse a
stretto giro di posta; quindi, per definire anche la necessità da
parte delle amministrazioni o dell'Amministrazione regionale
stessa. Completata tale ricognizione, si procederà alla
pubblicazione del bando pubblico per la cessione dei beni a titolo
oneroso. Il materiale che invece sarà ritenuto non più rispondente
ai criteri di sicurezza o in condizioni pessime, verrà ovviamente
distrutto.
In merito al terzo quesito, ho già parzialmente risposto
all'inizio: "quali sono le intenzioni future del Governo regionale
sulla gestione in economia diretta dei cantieri forestali, vista
l'intenzione di dismettere le attrezzature indispensabili al
funzionamento di queste strutture". Come già in precedenti
occasioni, si evidenzia che la giacenza del materiale a
disposizione è ampiamente sufficiente a soddisfare l'attuale
programma dei lavori in amministrazione diretta nel settore della
forestazione, incluso ovviamente il piano straordinario rivolto
agli
over 55
uominie
over 45
donne,
recentemente approvato, e che il materiale che si intende
dismettere è in esubero rispetto alle attuali esigenze. Ipotizzando
di poter continuare anche in futuro una gestione dei lavori, così
come impostata negli ultimi tre anni, quindi esternalizzando una
parte dei lavori e gestendo in economia diretta i cantieri, così
com'è stato fatto nell'ultimo periodo, con dei piani straordinari,
si valuta che le attrezzature in possesso del Dipartimento appaiono
ampiamente sufficienti alla copertura di dette necessità.
Presidente
- Grazie. La parola al collega Nogara per la
replica.
Nogara (UVP)
- La ringrazio Assessore, per la risposta
che ci ha fornito. Io volevo solo sapere le vostre intenzioni in
base ai punti che abbiamo fatto.
Vorrei solo approfittare del momento, perché circa una settimana
fa in Commissione consigliare, la terza, abbiamo audito anche
l'Assessore Baccega, sempre per il fatto dei cantieri, il quale ci
ha detto che la cifra destinata per i cantieri, per gli operai, era
in esubero. Noi abbiamo suggerito che, visto che c'è una delibera
sola, se ci sono delle cifre in esubero vengano girate di nuovo
alla forestazione, anche se una minima cifra, per poter impegnare
ancora qualche operaio nella forestazione. Solo questo. La
ringrazio ancora.
Presidente
- Proseguiamo con il punto 29... Ah, chiedo
scusa: ha chiesto la parola l'Assessore Baccega, ne ha la
facoltà.
Baccega (SA)
- Grazie Presidente.
Ringrazio il Consigliere Nogara. In effetti la Commissione aveva
richiesto che si andasse in quella direzione e confermo che questa
mattina ho avuto i dati: saranno venti gli operai assunti dal
nostro settore. Tutte le risorse disponibili fino al conseguimento
dell'importo saranno trasferite al collega Testolin, che impiegherà
ulteriore personale. Grazie.
Presidente
- Grazie Assessore. Passiamo al punto 29.
