Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3252 del 25 novembre 1987 - Resoconto
OGGETTO N. 3252/VIII - APPROVAZIONE DI UN PROTOCOLLO D'INTESA
TRA LA REGIONE VALLE D'AOSTA E L'ENEA.
PRESIDENTE:
Do lettura del testo della delibera e
dell'allegato protocollo:
IL CONSIGLIO
DELIBERA
1°) di approvare, in linea di massima, l'allegato protocollo
d'intesa da stipulare fra la Regione e l'ENEA per l'incentivazione
dello sviluppo delle tecnologie energetiche alternative.
PROTOCOLLO D'INTESA
Tra la Regione Autonoma Valle d'Aosta - con sede e domicilio
fiscale in Aosta, piazza Deffeyes 1 (C.F. 80002270074)
rappresentata dal Presidente della Giunta On. Augusto Rollandin e
il Comitato Nazionale per la Ricerca e lo Sviluppo dell'Energia
Nucleare e delle Energie Alternative (di seguito denominato ENEA)
con sede e domicilio fiscale in Roma, Viale Regina Margherita, 125
(C.F. 013200745 80), rappresentato dal suo Presidente
PREMESSO CHE L'ENEA
in base a quanto disposto dall'art. 2 della legge 5 marzo
1982, n. 84, che modifica la legge 15 dicembre 1971, n. 1240, ha
tra l'altro il compito di:
-
incentivare lo sviluppo delle tecnologie energetiche
alternative e del risparmio energetico assicurando, al fine di
generare innovazione, la diffusione ed il trasferimento delle
tecnologie avanzate sviluppate e/o acquisite nell'ambito delle
proprie attività;
-
effettuare e promuovere attività di studio, sviluppo e
dimostrazione attinenti al risparmio energetico ed alle tecnologie
energetiche, nelle diverse fasi di produzione, trasporto, utilizzo
dell'energia, incluso lo smaltimento dei rifiuti prodotti nei
relativi processi e che su tali materie, di sua specifica
pertinenza, può fornire pareri e consulenze ed eseguire istruttorie
tecniche per conto delle Amministrazioni dello Stato, delle Regioni
e degli Enti locali;
-
effettuare, promuovere e coordinare studi, ricerche e
sperimentazioni sulle conseguenze ambientali e sanitarie derivanti
dallo sfruttamento e dall'utilizzo delle fonti di energia, nonché
sulla sicurezza degli impianti per la produzione di energie e sulla
protezione dalle radiazioni ionizzanti;
E CHE
nel corretto assolvimento dei disposti della legge citata
può:
-
stipulare con le industrie nazionali contratti di
collaborazione e mettere a disposizione delle industrie stesse
competenze, conoscenze, licenze su brevetti e mezzi
strumentali;
-
stipulare convenzioni con le Regioni e gli Enti Locali,
affidare, sulla base di appositi contratti ad Università, Istituti
di ricerca e sperimentazione e ad Enti e Società, l'esecuzione di
studi, ricerche ed esperienze per l'attuazione di propri programmi
specifici;
PREMESSO ALTRESÌ CHE LA REGIONE
-
ha competenze in materia che interagiscono direttamente e
indirettamente con le problematiche energetiche, quali, in
particolare, quelle dello sviluppo socio-economico, della
salvaguardia della salute pubblica, dell'assetto del territorio,
nonché della tutela dei valori ambientali;
-
partecipa al processo di definizione ed attuazione della
politica energetica nazionale e che, in tale ambito, la legge
308/82 le assegna specifici ed ulteriori compiti nel settore
energetico;
PRESO ATTO
che, nel quadro delle rispettive iniziative programmatiche,
con l'integrazione delle conoscenze e dei mezzi delle due Parti si
possono raggiungere obiettivi di comune interesse;
SI CONVIENE QUANTO SEGUE
ART. 1
L'ENEA e la Regione Autonoma Valle d'Aosta, nel quadro dei
compiti loro attribuiti dalle leggi, concordano di cooperare,
promuovendo la partecipazione degli Enti Locali, delle forze
sociali, produttive e della ricerca, per l'attuazione di programmi
e di iniziative congiunti di cui al presente Protocollo. In
particolare la collaborazione, con riferimento al territorio
regionale, si svilupperà nell'ambito delle seguenti aree di
intervento:
a) elaborazione di indirizzi di programmazione energetica nel
quadro del Programma Regionale di Sviluppo e delle indicazioni del
Piano Energetico Nazionale;
b) promozione e sviluppo dell'utilizzazione delle fonti
alternative di energia e delle tecnologie per l'uso razionale delle
risorse energetiche nei settori civile, industriale ed
agricolo;
c) promozione industriale e trasferimento di tecnologie
innovative nei settori agricolo, industriale, artigianale e dei
servizi;
d) tutela dei valori ambientali e della salute dell'uomo con
particolare riferimento alle nuove tecnologie per la salvaguardia
dell'ambiente, ivi compresa la collaborazione per il tempestivo
avvio di sistemi di controllo ambientale per il rilevamento della
radioattività e di altre cause di nocività atmosferiche ed
ambientali;
e) formazione-informazione rivolta ad operatori pubblici e
privati e alla comunità regionale intera, sull'energia nonché su
tutti gli aspetti relativi all'impatto socio-economico ed
ambientale che l'uso delle diverse tecnologie energetiche comporta
sul territorio.
Il programma di informazione si articolerà anche nella
fornitura e nella gestione di materiale documentale e
didattico;
ART. 2
Per l'attuazione della presente intesa è istituito un
Comitato di indirizzo e Coordinamento pariteticamente composto da 6
membri di cui 3 in rappresentanza della Regione e 3 in
rappresentanza dell'ENEA. I compiti del Comitato di Indirizzo e
Coordinamento sono:
a) definire i programmi e le attività di intervento e provvedere
al loro aggiornamento, nonché verificare il corretto svolgimento
delle stesse;
b)
valutare i risultati dei programmi e delle attività
di cui sopra;
c) stabilire le modalità di partecipazione e di collaborazione
degli Enti Locali, delle forze economiche e della ricerca, e di
altri Enti ed Organismi interessati alle attività oggetto del
presente accordo;
d) individuare le azioni ed i progetti direttamente connessi con
le tematiche energetiche da finanziare anche con interventi delle
Amministrazioni centrali dello Stato e/o della Comunità
Europea.
ART. 3
Il Comitato di Indirizzo e Coordinamento si avvale di una
Segreteria tecnica composta in misura paritetica da un
rappresentante della Regione e da uno dell'ENEA concordemente
nominati.
ART. 4
Per l'espletamento delle attività concordate nell'ambito del
presente Protocollo l'ENEA e la Regione Autonoma Valle d'Aosta si
impegnano a far ricorso prioritariamente alle strutture
dell'E.N.E.A. stesso, e quindi agli Istituti universitari, al CNR,
ad altri organismi, di ricerca e non, pubblici e privati, ed
infine, ove necessario, a singoli esperti operanti nell'ambito
regionale all'uopo indicati dagli Enti promotori di questa
Intesa.
Le Parti si riservano inoltre la possibilità di costituire,
di comune accordo e per il tempo necessario, gruppi di esperti per
lo studio e la risoluzione di specifici problemi con l'eventuale
partecipazione di Enti terzi.
ART. 5
Al finanziamento delle attività programmate, per le quali non
siano state individuate fonti di finanziamento tra quelle indicate
alla lettera d) dell'art. 2, l'ENEA e la Regione provvederanno
mediante i propri fondi di bilancio. L'impegno di spesa per le
Parti verrà determinato sulla base dei programmi di attività e dei
relativi finanziamenti che verranno concordati ed approvati dai
rispettivi Organi deliberanti, nei limiti delle disponibilità
proprie di bilancio.
ART. 6
Il presente Protocollo entra in vigore alla data della
stipula.
Il Protocollo ha durata biennale ed è tacitamente rinnovato,
di volta in volta per ugual periodo, salvo diverso avviso di una
delle due Parti espresso almeno tre mesi prima della scadenza dei
termini di intesa.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN - (U.V.):
Les buts de ce protocole d'entente
sont dits assez clairement dans la relation:
"In particolare il
protocollo d'intesa prevede, nell'ambito del territorio regionale,
le seguenti aree di intervento:
a)
elaborazione di indirizzi di programmazione
energetica nel quadro del programma regionale di sviluppo e delle
indicazioni del Piano Energetico Nazionale;
b)
promozione e sviluppo dell'utilizzazione delle
fonti alternative di energia e delle tecnologie per l'uso razionale
di risorse energetiche nei settori civile, industriale e
agricolo;
c)
promozione industriale e trasferimento di
tecnologie innovative nei settori agricolo, industriale,
artigianale e dei servizi;
d)
tutela dei valori ambientali e della salute
dell'uomo con particolare riferimento alle nuove tecnologie per la
salvaguardia dell'ambiente (...);
e)
formazione-informazione rivolta ad operatori
pubblici e privati e alla comunità regionale intera sulla energia
nonché su tutti gli aspetti relativi all'impatto socio-economico e
ambientale che l'uso delle diverse tecnologie energetiche comporta
sul territorio.
Il programma di informazione si articolerà anche nella
fornitura e nella gestione di materiale documentale e
didattico".
L'ENEA c'est une structure connue par tous les Conseillers, elle
a été prévue de la part de l'Etat avec certaines fonctions de
coordination et d'information sur problèmes concernant
l'énergie.
En ce qui nous concerne, le problème est d'avoir une structure
d'initiative qui puisse appuyer les programmes que l'Administration
régionale se donne.
Les Conseillers savent très bien que des accords se sont déjà
passés avec la Région Piémont et les différentes provinces avec les
mêmes prémisses.
Pour ce qui est de l'art. 2, là on a mis "2X, X, X" à la place
des numéros; la proposition est de mettre six membres, trois pour
les uns et trois pour les autres.
Je retiens que se serait inutile défaire aujourd'hui un débat
sur l'énergie; on a toujours appuyé l'exigence d'avoir la
compatibilité entra l'utilisation de l'énergie et la sauvegarde de
l'environnement.
Avec l'Assessorat compétent on aura d'ici quelque temps la
possibilité d'examiner un programme au niveau régional, donc il n'y
a pas grand-chose à ajouter sur ce rapport.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
In alcuni settori, ad esempio nel
settore agricolo, c'è una continuità fra le idee e i progetti
realizzati. In altri campi, quali quello dell'energia, si va in
modo discontinuo. Ricordo che nella passata legislatura una
Commissione speciale per l'energia ha lavorato non poco intorno
alla ricerca delle fonti alternative. In questa legislatura non se
n'è più parlato, anzi gradirei sapere se lo studio Masoli è stato
ultimato, a quale servizio è stato affidato e se ha prodotto
qualche riflesso pratico.
Mi pare che il protocollo vada bene perchè mette in contatto una
Regione con una struttura specialistica di alto livello, possono
rimanere dei dubbi su determinate impostazioni che in questi ultimi
tempi hanno contrapposto l'ENEA a certi ambienti, ma lasciamo da
parte questa vicenda; si tratta sicuramente della struttura più
qualificata per quanto riguarda la ricerca energetica.
Non vorremmo che ci fosse solo il protocollo, senza che ad esso
seguissero delle iniziative concrete, altrimenti rischiamo di avere
molto materiale documentario ma scarsa iniziativa concreta.
Nell'articolato si fa cenno al piano di sviluppo; credo che
l'articolato sia ripreso da protocolli che l'ENEA ha fatto con
altre Regioni, perchè per quello che ricordo non siamo mai arrivati
alla definizione in questa Regione di un documento consiliare che
si potesse chiamare piano di sviluppo.
Comunque con questa osservazione, su cui vorrei avere dei
chiarimenti per il passato e delle assicurazioni per il futuro,
voteremo a favore del protocollo.
PRESIDENTE:
Dichiaro chiusa la discussione generale. Ha
chiesto di parlare il Presidente della Giunta, ne ha facoltà.
ROLLANDIN - (U.V.):
Pour ce qui est de l'étude Masoli,
elle a été portée à l'attention des Assessorats à l'Industrie, à
l'Agriculture e aux Travaux Publics, étant donné que pour les
différentes exploitations de petites chutes d'eaux qui étaient
objet d'une recherche spécifique, on a donné la possibilité de
prévoir cette évaluation face aux requêtes présentées soit par des
consortiums que des coopératives que des différentes Communes.
L'étude avait stoppé après la phase que les Conseillers
connaissent, on n'a plus présenté d'autres propositions d'étude, en
étant nécessaire faire avant tout une réflexion générale sur
l'utilisation de ces moyens, de mettre ensemble les différentes
propositions et de s'appuyer sur les organismes qui peuvent être
consultés face à une indication générale, surtout face aux
compétences spécifiques pour lesquelles ils ont été créés.
Nous partageons la possibilité de prévoir d'ici quelque temps un
plan régional qui puisse être le résumé des différentes études et
une progression par rapport aux intentions de l'administration
régionale face aux exigences d'investissements dans le domaine de
l'énergie.
Il y a une difficulté qui a été à la base du choix de ralentir
les investissements: c'est le protocole d'entente avec l'ENEL sur
l'utilisation de l'énergie, car autrement on risquerait de produire
de l'énergie en substitution de l'ENEL, ce qui provoquerait des
investissements assez lourds et par conséquent les revenus il
faudrait quand même les évaluer attentivement. Voilà une des
questions que nous sommes en train d'examiner avec le Comité mixte
qui se réunira d'ici quelque temps.
PRESIDENTE:
Pongo in votazione la delibera in
oggetto:
ESITO DELLA VOTAZIONE
Presenti: 24;
Votanti: 24;
Favorevoli: 24.
Il Consiglio approva all'unanimità
