Classificazione
UNIONE EUROPEA E RAPPORTI INTERNAZIONALI


Resoconto integrale del dibattito dell'aula
Oggetto del Consiglio n. 1388 del 8 giugno 2000 - Resoconto
OGGETTO N. 1388/XI Iniziative per il rispetto dei diritti
umani in Cina. (Approvazione di mozione)
Mozione Premesso:
- che la Regione Autonoma Valle d’Aosta da anni
intrattiene rapporti di amicizia e di collaborazione con la
provincia cinese di Zhejiang;
- che importanti progetti economici sono in corso di
realizzazione;
Rilevato:
- che, nonostante la Cina abbia superato la fase maoista della
"rivoluzione culturale" e nonostante Deng Xiaoping abbia orientato
l’economia cinese verso i principi del libero
mercato, a tutt’oggi permane un forte autoritarismo
politico che impedisce il normale sviluppo dei più elementari
diritti di libertà;
- che il Tibet invaso nel 1950 dall’esercito
cinese è tuttora privato delle sue libertà,
- che permane l’atteggiamento minaccioso e
bellicoso di Pechino nei confronti di Taiwan;
Il Consiglio regionale della Valle d'Aosta
Condanna
le violazioni sistematiche dei diritti umani e della
personalità, quali libertà di pensiero e di parola, libertà di
associazione, diritto all’autodeterminazione dei
popoli perpetrate dal governo cinese;
Ribadisce
l’universalità dei principi di libertà, in quanto
diritti naturali dell’uomo che, ovunque, deve poter
essere trattato con dignità, poter esprimere e professare le
proprie opinioni politiche e religiose, scegliere i propri
governanti, formare liberamente associazioni;
Impegna
il Presidente della Giunta a:
1) relazionare sullo stato dei rapporti intrapresi con la
Cina;
2) subordinare ogni futuro impegno di collaborazione della
Regione Autonoma Valle d’Aosta con la Cina al
rispetto dei principi di libertà sopra richiamati.
F.to: Frassy - Tibaldi - Lattanzi
Presidente
La parola al Consigliere Frassy.
Frassy (FI)
Pensiamo che la mozione sia sufficientemente
illustrata già nelle premesse e che sia sufficientemente chiara
nella parte impegnativa.
Perché questa mozione? Questa mozione perché nello scorso
Consiglio c'era stata una ventata e una nuova sensibilità
riscoperta da parte del Consiglio sul problema dei diritti umani,
argomenti che sono poi stati iscritti nel Consiglio odierno e che
ribadiscono una serie di principi.
Riteniamo che, al di là di quelli che sono i principi che
abbiamo sostenuto e condiviso, ci siano anche delle situazioni in
cui questi stessi principi possono essere tramutati in fatti
concreti.
Sappiamo che la Regione Valle d'Aosta intrattiene rapporti di
amicizia con una provincia della Cina e che sono in corso di
sviluppo e di verifica alcune ipotesi di scambi di tipo economico,
riteniamo che sarebbe importante che il Consiglio fosse aggiornato
su quanto è in fase di studio, ma riteniamo altrettanto importante
che ogni futuro impegno, al di là di quelli che già sono stati
chiaramente presi, venga subordinato al rispetto di certi principi
che abbiamo indicato nella premessa di questo documento: i
cosiddetti "diritti umani", i diritti della persona, la libertà di
pensiero, di parola, di associazione, ma anche quei diritti che
sono stati oggetto delle mozioni e che sono state votate prima di
questa e presentate sempre dal nostro gruppo, la precedente e
quella prima ancora da altri gruppi del Consiglio regionale.
Pensiamo che non ci sia null'altro da dire perché riteniamo la
mozione sufficientemente chiara.
Presidente
La parola al Presidente della Giunta, Viérin
Dino.
Viérin D. (UV)
Pour ce qui est de cette motion, nous
partageons son esprit de fond, vu que cette Assemblée s'est déjà
exprimée plusieurs fois à cet égard. Je fais référence notamment à
une résolution votée au mois d'avril 1997, concernant le problème
des droits de l'homme ou à la résolution du 18 novembre 1999
concernant spécifiquement le problème du Tibet.
Donc nous ne pouvons que partager sur le fond les suggestions
qui sont énoncées dans cette résolution.
Il serait par contre nécessaire d'apporter quelques corrections
à la résolution. Je ne sais pas si je peux demander une très courte
suspension de séance de façon à proposer aux signataires de la
motion les modifications que nous aimerions y apporter.
Presidente
Viene accordata la sospensione di tre
minuti.
Si dà atto che la seduta è sospesa dalle ore 13,21 alle ore
13,26.
Presidente
La parola al Consigliere Frassy.
Frassy (FI)
Do lettura delle modificazioni che abbiamo
concordato sulla mozione presentata:
- nella parte delle premesse il secondo punto viene così
modificato:
"che progetti di collaborazione economica sono in
corso di studio"
;
- nella parte successiva,
"Rilevato?",
il primo punto è
così modificato:
"che, nonostante la Cina abbia orientato la
propria economia verso i principi del libero mercato, a tutt'oggi
permane un forte autoritarismo politico che impedisce il normale
sviluppo dei più elementari diritti di libertà"
;
- nel terzo punto di
"Rilevato?"
invece viene tolto
"e
bellicoso"
;
- la parte finale,
"Impegna?"
, leggo i due punti così
come sono stati modificati:
"Impegna il Presidente della Giunta a:
1) relazionare in I Commissione consiliare sullo stato dei
rapporti intrapresi con la provincia dello Zhejiang;
2) operare affinché i rapporti di collaborazione della Regione
Autonoma Valle d’Aosta con la provincia dello
Zhejiang siano improntati al rispetto dei principi di libertà sopra
richiamati."
Presidente
Dichiaro chiusa la discussione generale.
Per dichiarazione di voto la parola al Consigliere
Marguerettaz.
Marguerettaz (Aut)
A titolo personale mi asterrò dal
votare questa mozione perché ho un sospetto di fondo che, essendo
partita la stessa come una provocazione, ha poi voluto assumere un
carattere più serio che io stento a riconoscere.
Quindi mettendola su questo piano e premettendo che i colleghi
mi conoscono a sufficienza per sapere che sono sempre stato
disponibile a votare qualsiasi tipo di mozione che difendesse i
diritti umani, la prima considerazione che mi viene da fare è che
con questa mozione la Valle d'Aosta per la prima volta nella sua
storia stabilisce una sorta di possibile embargo nei confronti di
paesi terzi, quindi nella dimensione delle evoluzioni e in senso
europeo e della globalizzazione e quant'altro, credo che stiamo
cercando di ricavarci un posticino che a me oggi sembra ancora
molto lontano da raggiungere.
La seconda considerazione che faccio, che suffraga la mia
personale astensione, è che secondo me questa mozione è
inaccettabile dal punto di vista formale in quanto ci vorrebbe la
presenza del funzionario all'Assessorato delle finanze perché si
presume che questa mozione debba contenere un impegno di spesa.
Il Presidente scuote la testa, l'osservazione che veniva da
parte mia era che, poiché la mozione, se adottata dal Consiglio,
dovrà essere trasmessa agli interessati, bisognerà trovare un
interprete di cinese che traduca il testo, speriamo di trovare un
volontario!
Presidente
Pongo in votazione la mozione nel nuovo testo
concordato dal Consigliere Frassy con il Presidente della Giunta
Viérin Dino:
Mozione Premesso:
- che la Regione Autonoma Valle d’Aosta da anni
intrattiene rapporti di amicizia e di collaborazione con la
provincia cinese di Zhejiang;
- che progetti di collaborazione economica sono in corso di
studio;
Rilevato:
- che, nonostante la Cina abbia orientato la propria economia
verso i principi del libero mercato, a tutt'oggi permane un forte
autoritarismo politico che impedisce il normale sviluppo dei più
elementari diritti di libertà;
- che il Tibet invaso nel 1950 dall’esercito
cinese è tuttora privato delle sue libertà,
- che permane l’atteggiamento minaccioso di
Pechino nei confronti di Taiwan;
Il Consiglio regionale della Valle d'Aosta
Condanna
le violazioni sistematiche dei diritti umani e della
personalità, quali libertà di pensiero e di parola, libertà di
associazione, diritto all’autodeterminazione dei
popoli perpetrate dal governo cinese;
Ribadisce
l’universalità dei principi di libertà, in quanto
diritti naturali dell’uomo che, ovunque, deve poter
essere trattato con dignità, poter esprimere e professare le
proprie opinioni politiche e religiose, scegliere i propri
governanti, formare liberamente associazioni;
Impegna
il Presidente della Giunta a:
1) relazionare in I Commissione consiliare sullo stato dei
rapporti intrapresi con la provincia dello Zhejiang;
2) operare affinché i rapporti di collaborazione della Regione
Autonoma Valle d’Aosta con la provincia dello
Zhejiang siano improntati al rispetto dei principi di libertà sopra
richiamati.
Consiglieri presenti: 26
Votanti e favorevoli: 24
Astenuti: 2 (Collé, Marguerettaz)
Il Consiglio approva.
I lavori sono terminati.
La seduta è tolta.
