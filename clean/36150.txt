Classificazione
ZONA FRANCA



Oggetto del Consiglio n. 414 del 12 febbraio 2014 - Resoconto
OGGETTO N. 414/XIV - Interrogazione: "Azioni intraprese per
la risoluzione della problematica dei buoni benzina".
Président
- Pour la réponse, la parole au Président
Rollandin.
Rollandin (UV)
- Sì, grazie Presidente.
Ringrazio i colleghi per aver voluto in qualche modo ricordare
una dichiarazione che era stata fatta proprio in un dibattito sul
tema dei buoni benzina. Dal punto di vista dei buoni benzina come
sono intesi in Valle d'Aosta, in quel modo, cioè su un riscontro di
quella portata, i Parlamentari hanno ad oggi evitato di affrontare
questo tema, perché ci sono delle questioni chiaramente che, da un
punto di vista finanziario, ci hanno in qualche modo indeboliti
sotto l'aspetto delle verifiche, delle pressioni che vengono fatte
per ridurre le spese, chiaramente non potevamo proporre in questo
momento il discorso del buono benzina, perché sarebbe...sapendo che
già ci mettono in discussione, e il
bon chauffage
e tutti
gli interventi che andiamo a fare. Ad oggi quindi non abbiamo
affrontato questo tema, che rimane comunque un punto di
riferimento, anche tenendo conto delle modalità con cui seguiamo
quei processi che stanno andando avanti sul discorso zona franca,
perché noi l'avevamo collegato con questo tipo di ragionamento.
Per quanto riguarda l'aspetto che lei ha ricordato nelle
premesse dell'interpellanza, ha citato l'emendamento del decreto
legge 151, l'ultimo del 2013, attualmente in fase di conversione,
che non reca novità rispetto al tema che noi vogliamo trattare.
Reca, invece, semplicemente, un ulteriore finanziamento aggiuntivo
per le Regioni che sono di confine con la Svizzera, citando in
particolare Piemonte e Lombardia, per evitare che ci sia questo
continuo passaggio per andare a fare il pieno dall'altra parte, che
costa naturalmente molto molto meno. Questo è il senso di
quell'emendamento, che non va ad incidere col discorso che
correttamente lei ha fatto del buono benzina come ce lo ricordiamo,
che aveva un altro significato, perché questo voleva dire ridurre
di molto il costo, non alla pompa, ma per l'agevolazione che noi
davamo a tutti i patentati che avevano la macchina. Ad oggi quindi
questo, come dico, non è stato ancora affrontato, nel momento in
cui ci siano le condizioni rapporterò e riferirò puntualmente in
Consiglio di quello che sta avvenendo. Grazie.
Presidente
- Grazie. La parola per la replica alla
collega Fontana.
Fontana (PD-SIN.VDA)
- Sì, ho ascoltato attentamente la
risposta del Presidente, è vero, io ho fatto quest'interrogazione
perché ho visto che nella legge c'era quest'emendamento, che andava
nella direzione di aiutare anche i distributori e tutta l'economia.
Mi rendo conto che anche in Valle d'Aosta se andiamo a vedere negli
ultimi anni quanti distributori hanno chiuso proprio per questa
crisi...poi lei ci aveva assicurato che era una strada che si
poteva percorrere, ho visto che c'era la legge di stabilità,
pensavo che i nostri potevano aver proposto qualche emendamento,
invece non è stato fatto niente. Io penso che forse, magari, se più
avanti si può andare nella direzione di vedere magari di fare degli
sconti, proprio per sopperire a questa crisi, se è fattibile,
perché sulla questione che diceva lei, se adesso non osiamo nemmeno
dirlo, tant'è...l'ho capito quello che lei ci sta dicendo però noi
cittadini avevamo detto altre cose. Speriamo che passi questo
periodo e vediamo un attimo se si può affrontare l'altro argomento
magari di dare...come si dice? degli sconti magari ai residenti
valdostani, intanto per aiutare le famiglie e i pendolari perché ci
sono i momenti di crisi e in più anche per ricominciare a far
partire l'economia, perché anche chi ha i distributori sta
rischiando di chiudere. Per il momento la ringrazio per la
risposta.
Président -
Point 10 à l'ordre du jour.
