Classificazione
DEMANIO E PATRIMONIO REGIONALE



Oggetto del Consiglio n. 578 del 4 aprile 2019 - Resoconto
OGGETTO N. 578/XV - Approvazione del programma di dismissione
di beni immobili di Vallée d'Aoste Structure s.a.r.l., ai sensi
della legge regionale 18 giugno 2004, n. 10".
Rini (Presidente)
- Punto 44.01 dell'ordine del giorno.
Per l'illustrazione, la parola all'Assessore Testolin.
Testolin (UV)
- In attuazione dei dettami della legge n.
10 del 18 giugno del 2004 per quanto riguarda le iniziative di
dismissione e di acquisizione di beni da parte della società VdA
Structure, è necessario che la stessa presenti una richiesta in
merito alle dismissioni e alle acquisizioni di immobili che
facciano parte o entrassero a far parte del proprio patrimonio. In
funzione di questa necessità di essere sottoposti all'approvazione
del Consiglio, oggi andiamo a indicare una serie di edifici, di
immobili che la società ha richiesto di poter mettere sul mercato
in funzione anche delle linee guida evidenziate all'interno del
percorso di ristrutturazione aziendale presentato lo scorso anno e
che tendenzialmente possono andare a incrementare le opportunità di
ricavo e l'abbattimento delle spese correlate invece al
mantenimento di immobili che non sono funzionali a un'attività
propria o preferibilmente sono da allenare. La proposta concerneva
una serie di immobili che vado a elencare e sono principalmente:
l'ex area SIMA nel comune di Pollein, l'ex terreno di fronte alla
Multibox sempre a Pollein, l'ex area Balzano a Verrès, l'area
Sorgenti Monte Bianco a Morgex, a Châtillon l'ex Tecdis, a
Fontainemore il caseificio di Fontainemore e nel comune di Aosta il
palazzo direzionale della CAS (Cogne Acciai Speciali) e l'edificio
definito ex archivio.
In funzione delle richieste l'istruttoria della presentazione
della dismissione ha evidenziato la necessità di non andare a
concedere la possibilità di alienazione in merito all'ex terreno
SIMA in quanto al momento è utilizzato per i piani di protezione
civile relativamente alla viabilità, alla garanzia degli spazi
necessari in caso di criticità sulla viabilità regionale e
internazionale e quindi si è ritenuto di svolgere ulteriori
approfondimenti in merito al reale utilizzo di quest'area e di non
inserirla all'interno dei beni da poter dismettere. Pertanto la
delibera sottopone a questo Consiglio la possibilità di andare a
dismettere gli altri beni elencati a eccezione di quello ora
menzionato.
Presidente
- Ci sono richieste di intervento? Non ci sono
richieste di intervento, apriamo la votazione che è unitaria su
tutti i beni. La votazione è aperta. La votazione è chiusa.
Presenti: 34
Votanti: 18
Favorevoli: 18
Astenuti: 16 (Aggravi, Bertin, Cognetta, Distort, Gerandin,
Luboz, Lucianaz, Manfrin, Minelli, Mossa, Nasso, Pulz, Russo,
Sammaritani, Spelgatti, Vesan)
Il Consiglio approva.
