Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 101 del 15 giugno 1970 - Resoconto
OGGETTO N. 101/70 - Ratifica di deliberazioni adottate, in
via d'urgenza, dalla Giunta regionale.
Montesano (P.S.D.I.)
- Io prego il Segretario di leggere
l'oggetto e la data e il titolo della delibera.
Mappelli (D.C.)
-
Oggetto n. 656 in data 4.3.1970:
Lavori di sistemazione di locali adibiti ad aule nello stabile ex
Collegio di Saint Benin in Aosta. Esecuzione dei lavori in economia
diretta. Approvazione ed impegno di spesa.
Montesano (P.S.D.I.)
- Chi chiede la parola? Chi approva
alzi la mano. Contrari? Astenuti? Il Consiglio approva.
Mappelli (D.C.)
-
Oggetto n. 662 in data 4.3.1970:
Costruzione di un secondo tronco della fognatura di Ivery, in
Comune di Pont Saint Martin. Esecuzione dei lavori in economia
diretta.
Montesano (P.S.D.I.)
- Chi chiede la parola? Chi approva
alzi la mano. Contrari? Astenuti? Il Consiglio approva.
Mappelli (D.C.)
-
Oggetto n. 917 in data 23.3.1970:
Lavori di costruzione del 7° tronco della strada di Chevrère, in
Comune di Champdepraz. Approvazione di seconda perizia suppletiva.
Approvazione ed impegno di spesa.
Montesano (P.S.D.I.)
- La parola al Consigliere
Andrione.
Andrione (U.V.)
- Forse la mia domanda si rivolge più che
al Geom. Rollandoz, al Geom. Manganone. Vorrei sapere quando
vengono finiti i lavori a Chevrère, perché erano rimasti
bloccati... un'immensa scarpata pericolosa, ecc. e secondo: mi
rincresce l'assenza del Geom. Milanesio, perché penso che in questo
momento sarebbe utile coordinare le attività regionali come
Assessorato ai Lavori Pubblici e quelle del Turismo, e in modo
particolare la sezione urbanismo, in rapporto al Comune di
Champdepraz prima che la strada possa arrecare un danno
speculativo, irrimediabile alle frazioni alte di Champorcher, cioè
mi sembra che non sia utile ripetere ancora una volta l'errore
della Regione che paga per le opere di infrastruttura dopo di che
inizia la speculazione privata su dei terreni che prima erano
puramente agricoli e diventano valorizzabili soltanto grazie alle
opere regionali.
E allora, se ci fosse questo coordinamento tra lavori pubblici e
turismo...
Manganone (D.C.)
- Rispondo al Consigliere Andrione,
dicendo che la strada sarebbe dovuta arrivare su già per il
prossimo autunno; io ho avuto trattative con un ente privato il
quale ente mi avrebbe inviato due pale meccaniche per il lavoro di
sbancamento.
Posso dire che la parte più difficile - che è la parte della
Ruine - è stata superata con i nostri mezzi e in economia
diretta.
Io penso che la strada raggiungerà Chevrère entro l'ottobre; e
mi associo alla sua proposta di adottare dei piani di fabbricazione
in quella località; è molto bella.
Montesano (P.S.D.I.)
- Altri che chiedono la parola?
L'Assessore Rollandoz.
Rollandoz (D.P.)
- Vorrei solo aggiungere che attualmente
i lavori sono fermi, poiché ci risulta che vi siano degli
impedimenti; non vi è tutta la disponibilità dei terreni. Abbiamo
già provveduto a sollecitare l'Amministrazione regionale per
fornire l'intera disponibilità dei terreni.
Montesano (P.S.D.I.)
- Avanti, dobbiamo votare. Chi è
favorevole alzi la mano; contrari? Astenuti? Il Consiglio
approva.
Mappelli (D.C.)
-
Oggetto n. 1003 in data 25.3.1970:
Concessione di un ulteriore contributo al Comitato regionale per il
Natale 1969. Approvazione e liquidazione di spesa.
Andrione (U.V.)
- Je voudrais répéter pour la vingtième
fois que je suis contraire et que pour une question de principe je
voterai contre, à titre personnel, cette concession d'une
ultérieure contribution al Comitato regionale per il Natale 1969; à
mon sens c'est de l'argent gâté et c'est beaucoup d'argent, parce
que, je crois, cette année on a atteint à vingt millions, l'année
dernière on avait eu une discussion à ce propos. M. Mappelli avait
donné des assurances dans le sens qu'on aurait réduit les chiffres
engagés pour le... per il Natale 1969, cependant ce qu'il arrive,
on les réduit au moment de la première discussion et après quoi on
fait une variation successive et finalement on arrive à proposer...
di vestiari e dolciumi per una spesa complessiva di lire 16 milioni
circa, io trovo che c'est vraiment un peu exagéré.
Manganoni (P.C.I.)
- Io vorrei intervenire sulla
distribuzione di questi pacchi; è risultato che in un certo comune
della mia zona, dove sono nato, i pacchi sono stati distribuiti non
con criterio di equità; ad un certo comune, dove l'Amministrazione
aveva un certo colore, ne sono stati assegnati pochissimi, in un
comune di una valle parallela ne sono stati assegnati molti, perché
lì l'Amministrazione aveva un altro colore: primo, in certe zone
vengono distribuiti con dei criteri, assolutamente discriminatori,
non tenendo assolutamente conto della necessità ed infatti a certe
famiglie che già prendono dei pacchi dalle aziende da cui
dipendono, ecc. - e va beh, sono dei lavoratori, lo ammetto, ma ad
ogni modo retribuiti - a quelli che si assegnano ancora, ad altre
famiglie che di pacchi non ne ricevono, perché sono dei contadini,
dei lavoratori della terra, e quindi non prestano la loro opera
presso altre aziende, quelli vengono esclusi, e solamente perché -
pazienza, io ve lo dico - sempre per la questione del colore
politico... le discriminazioni, io non so quando finiranno di fare
altre discriminazioni; ora io questa accusa non posso rivolgerla
all'attuale Giunta, anche se, abbiate pazienza, alcuni attuali
Assessori facevano già parte della precedente Giunta, però, io mi
auguro che l'attuale Giunta, non tenendo fede ai principi
annunciati, ecc., faccia in modo che queste discriminazioni abbiano
a cessare, e che non ci siano più i cittadini di categoria A...
figli delle galline bianche, figli delle galline rosse, siano tutti
figli delle stesse galline, e tutti uguali, questa è una
raccomandazione che non solo faccio, ma vorrei che questa Giunta si
pigliasse questo impegno.
Benzo (D.P.)
- Per quanto riguarda quello che ha detto il
Consigliere Andrione, in base anche alle precedenti discussioni di
Consiglio, sarà bene anche in questo settore vedere una certa
regolamentazione, per non incorrere in queste eventuali
esagerazioni. Al Consigliere Manganoni, io rispondo, anche a nome
della Giunta, che si terrà conto di questo suo richiamo ad una
eguaglianza e che se dobbiamo effettivamente effettuare una giusta
distribuzione come giustizia sociale, non vi è che da eseguirla da
parte della Giunta.
Dolchi (P.C.I.)
- Io vorrei ricordare al Consiglio che a
seguito di una mozione presentata dai Consiglieri del Consiglio:
Personnettaz, Chanoux e Siggia, il Consiglio si è già pronunciato,
e se non vado errato all'unanimità, per il Natale 1970, Capodanno
1971, affinché fosse abolita la concessione, per lo meno con quella
procedura, con quel sistema dei pacchi per il Natale.
Ecco, mi sembra che sia opportuno quindi, che il problema direi,
delle discriminazioni, di altre cose, possa essere eliminato
dall'eliminazione definitiva della distribuzione dei pacchi.
L'altra osservazione che si potrebbe fare, e mi sembra la più
pertinente per quanto riguarda questa approvazione di deliberazione
di ratifica, è che, come risulta dal testo, dal dispositivo della
deliberazione, la spesa è a sanatoria, per un ulteriore contributo
resosi necessario in seguito alla maggiore spesa non
precedentemente autorizzata, ma attuata dal Comitato.
Ecco, indipendentemente dall'altra decisione che è stata
adottata dal Consiglio circa l'abolizione dei pacchi, così come
erano stati distribuiti nel passato, mi sembra che il rilievo che
si potrebbe fare a questa deliberazione è questo: non si è adottato
un provvedimento preventivo, cioè tenendo conto della maggiore
spesa. Il Comitato si è lasciato trascinare dallo zelo
distributorio dei pacchi, poi si è trovato a dover corrispondere, a
pagare le fatture ai fornitori e ci sono stati questi sei milioni
cinquecento mila, direi quindi che il rilievo contabile
amministrativo è che la Giunta si è trovata a posteriori, senza
aver fatto una deliberazione in precedenza, a sanare questa
situazione, il che, secondo me, dal punto di vista contabile - il
Consigliere Quaizier che mi guarda sa quanta importanza hanno
queste procedure nell'amministrazione - non è tanto che alle volte
si trovi l'Ente pubblico in queste condizioni, quanto che l'Ente
pubblico, in questo caso, non direttamente interviene a sanatoria,
per un atteggiamento, per una decisione fatta dalla propria Giunta
o dall'Ente stesso, ma da un Ente presieduto dallo stesso
Assessore, ma da un Ente che è composto da Enti diversi, da
Associazioni di beneficienza e che quindi non è l'espressione
diretta dell'Amministrazione: quindi direi, che è particolarmente
grave, dal punto di vista amministrativo, il fatto che la sanatoria
che quest'oggi si chiede al Consiglio non riguardi maggiori spese
deliberate e non deliberate, ma comunque adottate dall'Ente
pubblico, cioè dall'Amministrazione regionale, ma da un altro Ente,
a cui poi l'Amministrazione regionale deve venire incontro per
eliminare ogni... di spesa. Questo è il rilievo che faccio non
tanto per questo provvedimento, quanto in linea di massima per
l'Amministrazione in generale e cioè che le deliberazioni devono
essere preventivamente adottate e che diventa sempre grave la
sanatoria, ancora più grave in questo caso quando non si riferisce
a un provvedimento diretto, ma a un provvedimento indiretto verso
un altro Ente a cui l'Amministrazione regionale si trova a dover
dare questo sei milioni e mezzo se non si saprebbe chi è il
responsabile di questa cifra.
Pedrini (P.L.I.)
- Concordo pienamente sulla prima parte
di quanto detto dal Consigliere Dolchi, in quanto fa riferimento a
quanto si è deciso, ossia all'abolizione dei pacchi.
Montesano (P.S.D.I.)
- Altri che chiedono la parola? Chi
approva alzi la mano. Contrari? Astenuti?
Allora prego di fare un po' di conti. Chi approva alzi la mano.
Contrari? Astenuti? Il Consiglio approva a maggioranza.
Mappelli (D.C.)
-
Oggetto n. 1128 in data 3.4.1970:
Concessione di un contributo di Lire 10.000.000 al Comune di Pont
Saint Martin per l'ampliamento dell'edificio scolastico del
Capoluogo (1° lotto). - Approvazione ed impegno di spesa.
Tonino (P.S.I.U.P.)
- Ma, io vorrei chiedere al
Presidente se è pertinente fare una domanda all'Assessore ai Lavori
Pubblici che riguarda anziché le scuole del capoluogo una strada
del Comune di Pont St Martin.
Si tratta di questo: noi abbiamo una strada che è franata da
oltre 4-5 anni e che si chiama frazione Boschi, e la popolazione è
isolata completamente dal resto del paese; è una cosa che non si
può più sopportare a lungo. Questi elettori non sono neanche venuti
a votare per protesta.
Vorrei sapere... è stata anche inviata una lettera all'Assessore
che c'era prima, Manganone, dalla popolazione, dicendo che i lavori
sarebbero iniziati il 15 marzo. Ora è ovvio che questa popolazione,
non avendo visto iniziare i lavori si sia un po' allarmata.
Vorrei chiedere all'Assessore quando si faranno questi
lavori.
Manganone (D.C.)
- Rispondo subito al Consigliere Tonino.
Il finanziamento di 15 milioni per la ricostruzione di quel muro
era stato fatto dal Genio Civile. L'Amministrazione passata, la
Giunta passata ha stanziato altri tre milioni per altre opere
complementari. I lavori sono iniziati in questi giorni ma solo con
i milioni stanziati dalla passata Giunta.
Montesano (P.S.D.I.)
- È fuori dall'argomento e quindi
non inseriamo nella discussione qualchecosa che non riguarda la
concessione al Comune di Pont Saint Martin per l'edificio
scolastico.
Rollandoz (D.P.)
- Abbiamo ricevuto all'Assessorato una
lettera degli abitanti della frazione Boschi, abbiamo risposto
garantendo che entro la fine di giugno inizieranno i lavori.
Abbiamo preso dei contatti con il Genio Civile e ci hanno garantito
che entro la fine di giugno si procederà a tutti i lavori...
(
voce in lontananza
) ...sono già iniziati, con i tre milioni
stanziati, però si procede.
Montesano (P.S.D.I.)
- Altri interventi? Chi approva alzi
la mano. Contrari? Astenuti? Il Consiglio approva.
Mappelli (D.C.)
-
Oggetto n. 1174 in data 3.4.1970:
Esecuzione in economia diretta di lavori di allestimento di un
vivaio forestale in Comune di Quart. Fornitura materiali e
prestazioni di opera. Approvazione e impegno di spesa
.
Montesano (P.S.D.I.)
- Chi chiede la parola? Chi approva
alzi la mano. Contrari? Astenuti? Il Consiglio approva.
Mappelli (D.C.)
-
Oggetto n. 1221 in data 3.4.1970:
Aggiudicazione all'Impresa S. Marega e G. Bennati, di Torino, di un
2° lotto dei lavori di costruzione della Scuola Media del Capoluogo
del Comune di Nus. Approvazione ed impegno di spesa.
Montesano (P.S.D.I.)
- Chi chiede la parola? Chi approva
alzi la mano. Contrari? Astenuti? Il Consiglio approva.
Mappelli (D.C.)
-
Oggetto n. 1228 in data 3.4.1970:
Istituzione di cantieri di lavoro in comuni vari della Valle
d'Aosta. Approvazione ed impegno di spesa per integrazione paghe e
per acquisto materiali e attrezzature.
Montesano (P.S.D.I.)
- Chi chiede la parola?
Manganoni.
Manganoni (P.C.I.)
- Questi cantieri di lavoro hanno uno
scopo, più che altro, direi sociale, tendendo a dare del lavoro nel
periodo invernale ai disoccupati.
Ora, quando, scusate se ricordo il passato, quando vi era la
Giunta del Leone, i lavori iniziavano per lo più a
novembre-dicembre cioè nel periodo invernale, perché è d'inverno
che bisogna dare lavoro ai disoccupati, perché nel mese di giugno i
disoccupati ne hanno di lavoro nei cantieri... (
voce in
lontananza
) ...io mi riferisco ai cantieri di lavoro in
genere.... Anche qui, scusatemi, ho decantato il centro-sinistra...
i cantieri scuola iniziavano a marzo, in genere, aprile, cioè
quando la stagione invernale era finita e quando lo scopo sociale
di questi cantieri veniva a cessare. Parlo dei cantieri di lavoro
dell'Assessorato ai lavori pubblici, non mi riferisco a quelli
dell'agricoltura, perché sappiamo che in agricoltura il mese di
gennaio non si lavora a due mila metri, mentre invece nei cantieri
scuola dei lavori pubblici, per lo più in fondo valle, si può
lavorare anche d'inverno.
Ora, è anche vero che i disoccupati sono notevolmente diminuiti
anche nel periodo invernale, questo è vero, però ci sono delle
zone, che io non vi voglio elencare per ragioni di tempo, dove
effettivamente ancora oggi, nel periodo invernale vi sono dei
disoccupati che chiedono di lavorare e molti non sono operai edili,
ma sono dei contadini, persone che si dedicano ai lavori
dell'agricoltura, però in inverno non si fa niente, perché in
inverno tutto è gelato.
Allora io raccomanderei a questa Giunta di interessarsi in tempo
in modo che in quelle zone, oltre ad Aosta, e l'Assessore lo sa
benissimo, Champdepraz, particolarmente, Issogne, Montjovet, quelle
zone dove è maggiore la disoccupazione, che questi cantieri non
vengano iniziati in marzo o aprile, perché è assolutamente inutile
che questi cantieri vengano iniziati in ottobre o novembre, in modo
che dia lavoro proprio nel periodo invernale.
Ora io questo l'ho detto e ripetuto un po' nei passati Consigli,
però ha lasciato un po' il tempo che trova.
Io mi auguro che ne tenga conto di questo, non perché lo dico
io, ma perché la Giunta si renda conto di questo fatto, e si
inizino questi cantieri in tempo, perché questo è necessario: che
si facciano le pratiche, muoversi a Roma, perché sappiamo che
laggiù si ferma tutto, in tempo, muoversi non aspettare fino
all'ultimo minuto, perché i cantieri arrivino per quell'epoca e non
sei mesi dopo.
Fosson (U.V.)
- Io sono favorevole alla ratifica di
questa delibera, in quanto mi pare che sia solo la questione di
finanziare il proseguimento dei cantieri; però vorrei chiedere un
chiarimento all'Assessore, qual è la strada di Collignon, per cui
si riferisce questo cantiere? Perché eventualmente in base alla sua
risposta io avrò qualche suggerimento da dare o qualche riserva da
fare per altre ragioni. Siccome molte volte si mettono dei nomi
impropri, vorrei sapere qual è, perché qui nella zona di Aosta ce
ne sono tante di strade e quindi a dire la verità io non so
individuare in questo momento quale è il cantiere della strada
Collignon.
Rollandoz (D.P.)
- Mi riservo di rispondere al
Consigliere Fosson, perché non so quale sia questa strada di
Collignon; terrò presente quanto ha suggerito il Consigliere
Manganone, perché è giusto quanto dice.
Fosson (U.V.)
- Allora, eventualmente, se l'Assessore me
lo dirà poi anche in un secondo tempo, non cambia niente, però
vorrei fare un'osservazione che ha carattere generale anche, perché
non so se si riferisce a queste o ad altre, ma si va avanti delle
volte con dei cantieri senza l'approvazione del progetto.
Ora questa è una cosa che assolutamente non si deve continuare
perché implica diverse ripercussioni in un secondo tempo e proprio
nella zona collinare si è andati avanti con un cantiere in una
zona, dove il Comune non ha ancora approvato il progetto, questo si
è già andati prima, quindi non avete niente, perché mi risulta che
quest'anno non si sia proseguito con i lavori, però attenzione in
quel senso lì, perché dopo... è un metodo che non bisogna
seguire.
Montesano (P.S.D.I.)
- Altri che chiedono la parola? Chi
approva alzi la mano. Contrari? Astenuti? Il Consiglio approva.
