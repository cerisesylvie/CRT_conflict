Classificazione
TRASPORTI E VIABILITÀ
Trasporti



Oggetto del Consiglio n. 99 del 3 ottobre 2018 - Resoconto
OGGETTO N. 99/XV - Interrogazione: "Notizie in merito alla
predisposizione di uno studio per il collegamento ferroviario fra
Pré-Saint-Didier e Courmayeur".
Fosson (Presidente) -
Punto 2.05 all'ordine del giorno.
La parola all'assessore Restano per la risposta.
Restano (AC-SA-PNV) -
A pochi giorni dall'approvazione in
Consiglio regionale della mozione, avvenuta nella seduta del 26
luglio 2018, in data 1 agosto 2018 si è tenuto un primo incontro
con i rappresentanti del raggruppamento delle imprese che si erano
aggiudicate l'incarico per l'elaborazione della bozza del piano
regionale dei trasporti, così come deciso in questa Assise, e dei
documenti necessari per la valutazione ambientale strategica che
era stato così determinato dalla CUC. Successivamente il 3 agosto
2018, con nota protocollo n. 9554 dei Trasporti, è stata richiesta,
nel rispetto del codice dei contratti pubblici, la redazione di uno
studio
ad hoc
finalizzato all'individuazione della migliore
soluzione di mobilità tra Pré-Saint-Didier e Courmayeur, frutto di
una approfondita indagine comparativa tra diverse modalità
trasportistiche.
Per quanto riguarda la seconda domanda, già in fase di raccolta
dati per la predisposizione del quadro conoscitivo per la prima
fase del piano regionale dei trasporti, in data 6 aprile 2018 sono
stati forniti i documenti e informazioni relative a: valutazioni
effettuate in forma autonoma da RFI riguardo alla velocizzazione
della linea ferroviaria Aosta-Ivrea e Aosta-Pré-Saint-Didier; ciclo
di circolazione di linea della linea ferroviaria
Ivrea-Aosta-Pré-Saint-Didier; piani schematici di stazione di tutte
le stazioni; grafo ferroviario; piani di intervento strategico per
il potenziamento della linea ferroviaria
Ivrea-Aosta-Pré-Saint-Didier del marzo 2018; combinazione
ferroviaria sulla tratta Aosta-Pré-Saint-Didier più impianto di
trasporto a fune con sistemi di ammorsamento automatico sulla
tratta Pré-Saint-Didier-Courmayeur; trasformazione della tratta
Aosta-Pré-Saint-Didier in metrotranvia extraurbana, con
prolungamento da Pré-Saint-Didier a Courmayeur; dismissione della
linea ferroviaria e realizzazione di un sistema VRT tra Aosta e
Entrèves. Per ciascun scenario è stato previsto lo studio
preliminare del tracciato su planimetria scala 1:2000 e profili
scala 1:2000, più sezione-tipo in scala 1:100; la sovrapposizione
del tracciato alla carta dei vincoli; la progettazione del modello
di esercizio; la valutazione dell'attrattività del sistema
proposto; i benefici trasportistici che esso è in grado di
produrre; la stima sommaria dei costi di realizzazione e gestione
su base parametrica; la valutazione multicriteriale delle soluzioni
alternative proposte. La soluzione dello studio si prevede che sarà
ultimata entro la fine dell'anno 2018, per un importo complessivo
stimato di 29.500 euro, al netto di oneri e Iva.
Come vi era stato detto nelle riunioni preliminari alla
votazione della mozione, l'affido dell'incarico formale e l'impegno
delle relative risorse saranno possibili non appena approvata la
legge di variazione di bilancio - ero già stato chiaro su questo
punto - con la quale sono state richieste le risorse
necessarie.
Spero di aver risposto in maniera chiara, però mi permetto di
cogliere l'occasione per significare un'altra questione. Senza
voler enfatizzare questo mio intervento, , vorrei richiamare
l'attenzione di quest'Aula su  un vostro comunicato stampa del
20 settembre relativo al deposito, all'attenzione del Presidente
della IV Commissione, di un programma strategico di interventi per
la ferrovia. Io vorrei sommessamente ricordare che il Consiglio
della Valle d'Aosta non è nato il 20 maggio di quest'anno e lo dico
a tutela della Giunta Rollandin, a tutela della Giunta Marquis e a
tutela dell'operato della Giunta Viérin, perché, se voi siete
andati bene a guardare, la Giunta Marguerettaz ha già depositato in
Commissione il piano strategico ed è già stato discusso, anche con
la presenza del Comitato Valle d'Aosta Riparte. Quindi non è
propriamente corretto quanto voi avete affermato e non è
propriamente corretto quanto avete riportato nel vostro piano
strategico, perché per buona parte (per l'80 percento) riproponete
i contenuti - e lo dico a salvaguardia del collega Marguerettaz -
di quanto lui aveva a suo tempo depositato in quella Commissione e
di quanto è stato discusso. Il 20 per cento riguardante la parte
che dovrebbe essere modificata è frutto di modifiche vostre, che
ritenete opportune, ma che erano già state oggetto di stralcio e
sono già state dibattute.
La disponibilità da parte penso della Commissione, ma anche di
questo Assessore al confronto è ampia, però bisogna tenere conto di
alcune questioni tecniche che noi non possiamo togliere dal piano e
che invece voi avete tolto, ma che sono quelle che vincolano la
decisione politica. A me questo non sembra propriamente corretto.
Ognuno è libero di fare le dichiarazioni che vuole, ma è fuorviante
nel rispetto della popolazione e degli elettori, ma soprattutto non
ci dà credibilità nelle interlocuzioni con RFI, perché rischiamo di
essere smentiti non appena ci sediamo al tavolo di lavoro. Quindi
la disponibilità a discutere su tutti i piani c'è, ma dobbiamo
tenere conto di quanto è accaduto dal 20 maggio a oggi. Si parla di
Porta del Canavese, si parla di treni a idrogeno, si parla di tante
novità: non è corretto, a mio modesto modo di vedere, fuorviare la
realtà, ma soprattutto non tenere conto del lavoro fatto da chi ci
ha preceduto, di qualunque colore sia.
Presidente -
La parola alla consigliera Minelli per la
replica.
Minelli (IC) -
La risposta dell'Assessore alla nostra
interrogazione è soddisfacente per quanto riguarda il punto 1,
perché, se ho capito bene, in data 3 agosto è stata affidata la
redazione di uno studio
ad hoc
, come avevamo richiesto.
Questo studio, così come la mozione emendata approvata il 27
giugno, prevedeva quindi che a effettuare questo studio fosse chi è
incaricato del piano regionale dei trasporti e questa scelta era
stata motivata anche per accelerare l'incarico. La trasmissione
degli atti che l'Assessore ha elencato e che naturalmente fanno
riferimento a delle date precedenti a questo periodo dell'estate -
se ho capito bene, sono stati forniti in data 6 aprile 2018 - sono
tutti atti precedenti al periodo di riferimento della richiesta che
noi avevamo fatto di uno studio specifico di prefattibilità per
quel tratto. Immagino comunque che sia la documentazione in
possesso di chi deve fare questo lavoro. In ogni caso lei adesso ci
ha detto che, per effettuare la progettazione, bisogna attendere le
verifiche del bilancio. In questo senso noi non possiamo ritenerci
soddisfatti, anche perché con l'appalto a Trenitalia dell'esercizio
ferroviario aggiudicato con un forte ribasso si sono risparmiati
dei soldi già impegnati: non solo 40 mila euro, come noi avevamo
indicato, ma dei milioni di euro. Io capisco comunque da tutto ciò
che difficilmente questo studio verrà consegnato a fine anno o
all'inizio di gennaio 2019, in concomitanza con lo studio sulla
portata assiale che dovrebbe essere consegnato per fine anno,
quindi in questo senso non possiamo certo dichiararci
soddisfatti.
Velocemente sulla questione del piano strategico che è stato
depositato. Il piano strategico è diverso da quello del gennaio
2018, presentato dall'assessore Marguerettaz: quel 20 percento a
cui lei allude è effettivamente diverso, perché implica delle
decisioni dell'Amministrazione che sono sostanzialmente differenti
e credo anche che il ritardo - che comunque c'è, perché questo
piano non è andato avanti: è stato discusso e poi tutto si è
arenato - non vada assolutamente nell'ottica di una responsabile
presa in carico di quello che con una legge votata all'unanimità in
quest'Aula è avvenuto, quindi bisognerebbe mettere in atto tutte le
azioni per velocizzare. Io ricordo che lei mi ha parlato, in
risposta a un'interpellanza di luglio, di oltre sei anni e mezzo
per arrivare a questa cosa: io le avevo già detto che i termini
erano esagerati e lo ripeto. Comunque prendo atto del fatto che ci
sia la disponibilità dell'Assessore a discutere ancora di questo
argomento e a trovare un punto di incontro sui vari provvedimenti
che sono stati e che verranno presentati.
Presidente -
La parola all'assessore Restano per una
precisazione.
Restano (AC-SA-PNV) -
Se lo desidera, le farò avere copia
della risposta. Comunque sono stati inviati il 3 agosto, forse ho
omesso di dirlo. Il 3 agosto hanno ricevuto lo studio di Montblanc,
lo studio di Geodata e lo studio Russo.
