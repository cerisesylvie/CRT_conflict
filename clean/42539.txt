Classificazione
NOMINE E INCARICHI DI CONSULENZA E SPECIALI
Nomine



Oggetto del Consiglio n. 98 del 18 novembre 2020 - Resoconto
OGGETTO N. 98/XVI - Nomina dei rappresentanti della Regione
in seno al Consiglio per le politiche del lavoro di cui
all'articolo 6 della legge regionale 31 marzo 2003, n. 7.
Bertin (Presidente) -
Possiamo passare al punto
successivo dell'ordine del giorno n. 39. La parola al consigliere
Marguerettaz.
Marguerettaz (UV) -
Come maggioranza, proponiamo il
presidente della IV Commissione Giulio Grosjacques e il presidente
della V Commissione Erika Guichardaz. Dopodiché, com'è stato
probabilmente deciso nella precedente legislatura, chiediamo che ai
lavori della Commissione possano partecipare tutti i Capigruppo,
ovviamente senza diritto di voto.
Presidente -
Ha chiesto la parola il consigliere Carrel,
ne ha facoltà.
Carrel (PA) -
Come gruppi di minoranza, invece proponiamo
il consigliere dottor Aggravi Stefano.
Presidente -
Il Consiglio deve ora procedere alla
suddetta nomina. La Conferenza dei Capigruppo ha deciso che si
proceda alla votazione in modo palese sulla proposta formalizzata
testé. Come dicevamo, la votazione è palese e si procede
esattamente come per la votazione appena fatta. I Consiglieri
presenti in aula utilizzeranno il voto tradizionale, mentre i
colleghi in remoto verranno sentiti dal consigliere segretario
Jordan. Apro la votazione.
Appello nominale dei Consiglieri presenti in remoto sulla
piattaforma zoom.
Guichardaz Jean-Pierre (PCP) -
Favorevole.
Restano (VdA Unie) -
Favorevole.
Chiudo la votazione.
Presenti, votanti e favorevoli: 35
Il Consiglio approva all'unanimità la proposta di nomina
effettuata.
Presidente -
Considerata l'ora, credo che possiamo
chiudere i lavori della giornata di oggi e aggiornarci a domani
alle ore 09:00. Buona serata.
---
La seduta termina alle ore 19:42.
