Classificazione
CASA DA GIOCO
FINANZA REGIONALE E LOCALE
Finaosta



Oggetto del Consiglio n. 678 del 23 maggio 2019 - Resoconto
OGGETTO N. 678/XV - Interrogazione: "Individuazione di
percorsi per il recupero dei crediti vantati da Finaosta nei
confronti della Casino S.p.a.".
Rini (Presidente) -
Punto n. 23 all'ordine del giorno.
Per la risposta, la parola al Presidente Fosson.
Fosson (GM)
- La Regione con la delibera n. 1465 del 2012
aveva subordinato la concessione di mutuo da parte di Finaosta
S.p.a. alla verifica da parte della stessa della sostenibilità da
parte della Casino de la Vallée S.p.a. delle condizioni economiche
e finanziarie del finanziamento. Attualmente i finanziamenti
effettuati dal socio nel piano concordatario risultano postergati
ai sensi e per gli effetti degli articoli 2467 e 2497
quinquies
del Codice civile, cioè per legge. Tutto ciò
premesso, l'intesa con Finaosta S.p.a.... e in attesa della
discussione di questo bilancio... si sta seguendo l'evoluzione del
concordato e nel contempo si apprezzano però i risultati positivi
degli introiti relativi ai proventi da gioco.
Présidente -
La parole au collègue Gerandin pour la
réplique.
Gerandin (MOUV')
- La risposta è stata liquidata in 30
secondi... penso che su un argomento del genere ci vadano quanto
meno alcune considerazioni un po' più approfondite. La richiesta
che avevo fatto - la leggo anche per chi ci ascolta - era: "
se
vi siano già percorsi proposti da Finaosta o Regione, eventualmente
condivisi, ma che ipotizzino una tempistica e una conclusione
finale in merito ai 48 milioni
al momento...
" io ho
scritto: "
prestati
", ma chiaramente lei ha confermato che
sono postergati per quello che riguarda il discorso della Casino,
per il semplice motivo che quando ci sono comunque dei
finanziamenti... lei ha citato l'atto di riferimento, vale a dire
la delibera di Giunta regionale n. 1465 del 2012, quando ci sono
comunque degli atti del genere in cui ci si avvia a un concordato,
in cui i finanziamenti in questo caso della Regione quale socio
pubblico vengono considerati postergati... Lei sa benissimo che
nella fase della definizione del concordato la Regione non vanterà
nessun titolo di credito su questi, la Regione non avrà nessun
titolo per avanzare nessuna richiesta in merito a quella che può
essere una restituzione. Nel piano aziendale di riconoscimento dei
creditori la Regione non figura per questo tipo di motivo e per
questo tipo di motivo io le chiedevo di avere qualche elemento in
più, perché, quando si è in una pubblica amministrazione,
soprattutto in un percorso come questo legato a un concordato,
penso che sia saggio, dico "saggio" per non usare un altro
termine... che io, in qualità di ente erogatore, in questo caso
Regione, quale proprietario, con la finanziaria che li ha erogati,
in questo caso Finaosta... penso che prevedere un percorso sia
quanto meno saggio, glielo ripeto per l'ennesima volta, non voglio
usare altri metodi, perché, vede, sappiamo che avete depositato un
conto consultivo regionale e probabilmente è propedeutico a quello
che può essere un assestamento di bilancio. Quando si comincia a
mettere in piedi un discorso del genere, già in quell'occasione voi
dovete avere le idee non chiare, ma chiarissime su come dovete
riconoscere questi 48 milioni a Finaosta.
Avete però un altro tipo di problema - è già stato detto e
toccato marginalmente -, io penso che già in questa occasione voi
avrete un'altra necessità: quella di capire come pensate di
restituire oltre 50 milioni a CVA, che erano quelli che avete
iscritto a bilancio e che erano finalizzati alla quotazione in
Borsa di CVA.
Ci sono tanti piccoli problemi che si sommano, però l'unica cosa
che è chiara in questo momento è che navigate a vista e che
l'importante è non affrontare i problemi, neanche provare ad
affrontarli, perché non è ammissibile che lei mi risponda in 30
secondi: "vedremo quali sono gli eventi", "vedremo se approveremo
un bilancio o quant'altro"! Se non approverete il bilancio, cosa
farete? Come Regione, vi presenterete parte civile in un eventuale
fallimento? Ma veramente io sono senza parole, perché questo
significa non avere idea di dove si vuole andare a parare, dove si
vuole andare a finire, non c'è nessuna programmazione, ma neanche
nessun dialogo. Io immagino che questo sia frutto di un'assenza
totale di dialogo tra Finaosta, la finanziaria regionale, e la
proprietà regionale.
