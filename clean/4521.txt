Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 196 del 7 aprile 1982 - Resoconto
OGGETTO N. 196/VII - RINVIO TRATTAZIONE PROPOSTE DI LEGGE
REGIONALE N. 336 E N. 337.
PRESIDENTE
: Si tratta della proposta di legge n. 336,
concernente: "Delega alle Comunità Montane in materia di
forestazione, difesa dei boschi e tutela dell'ambiente" e della
proposta di legge n. 337, concernente: "Deleghe in materia di opere
pubbliche e di assetto del territorio". Le due proposte, presentate
dai Consiglieri del Gruppo Comunista, sono attualmente in
discussione presso la Commissione competente.
Ha chiesto di parlare il Consigliere Tonino. Ne ha facoltà.
TONINO - (P.C.I.):
Poiché la Commissione sta esaminando
le due proposte di legge, congiuntamente con analoghe proposte
presentate da altri Gruppi, credo sia opportuno rimandare la
discussione in Consiglio e rinviare in Commissione gli oggetti, che
potranno tornare per l'esame del Consiglio non appena si sarà
conclusa la fase di discussione nelle competenti Commissioni
consiliari.
PRESIDENTE
: Allora, per quanto concerne gli oggetti
iscritti all'ordine del giorno ai nn. 32 e 33, il Consiglio è
d'accordo perché le proposte di legge non siano prese oggi in
esame, essendo esse in discussione presso la Commissione. Queste
due proposte di legge saranno iscritte all'ordine del giorno
contemporaneamente agli altri provvedimenti che trattano la stessa
materia non appena le rispettive Commissioni si saranno pronunciate
e avranno fornito il loro parere.
Passiamo alla trattazione degli oggetti iscritti ai nn. 34 e 35
dell'ordine del giorno, anch'essi in discussione abbinata.
