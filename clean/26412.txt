Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 23 del 30 gennaio 1973 - Resoconto
OGGETTO N. 23/73 - Cerimonia di consegna della medaglia d'oro
al valor militare concessa alla Valle d'Aosta per attività
partigiana e celebrazione del venticinquesimo anniversario dello
Statuto speciale. Approvazione ed impegno di spesa. Anticipazione
all'economo regionale. Delega alla Giunta.
Dujany
(D.P.)
- Si tratta di uno stanziamento di
13 milioni, somma presunta necessaria per la cerimonia di consegna
della medaglia d'oro al valor militare concessa alla Valle d'Aosta
per attività partigiane e la celebrazione del 25° anniversario
dello Statuto.
Tale celebrazione e tale consegna è stata fissata per il 25 di
febbraio con la presenza del Presidente della Repubblica il quale
ha assicurato la Sua presenza.
I lavori di preparazione, di organizzazione della manifestazione
sono stati, per provvedere a questi lavori è stato costituito un
Comitato della quale fanno parte organi militari e organi di
associazioni combattentistiche di partiti e di movimenti politici e
di organizzazioni sindacali.
La cerimonia avrà luogo il 25 aprile e il 25 febbraio e sarà
collegata con la manifestazione della commemorazione annuale
dell'autonomia.
Dolchi (P.C.I.)
- Come Presidente dell'ANPI faccio parte
del Comitato e non è che porterò qui al Consiglio proposte per
l'organizzazione della cerimonia, vorrei solo ricordare in questa
occasione, oltre all'importanza di questa manifestazione che
sancisce ufficialmente la partecipazione della Valle d'Aosta alla
Resistenza, l'opportunità che questa data che richiama anche il 25°
Anniversario della promulgazione dello Statuto speciale sia
particolarmente ricordata fra le giovani generazioni.
Il Comitato ha in questo senso espresso un parere affinché
dall'Assessorato alla Pubblica Istruzione partano opportune
iniziative affinché sia la partecipazione della Valle d'Aosta alla
Resistenza che viene consacrata ufficialmente dalla consegna, prima
dalla concessione e poi dalla consegna della medaglia d'oro, sia
ricordata, ecco vorrei in questa sede, proprio perché è presente
l'Assessore Lustrissy, fare una raccomandazione, un appello
affinché con un certo anticipo siano date istruzioni affinché come
già avvenuto in occasione del ventennale, la data sia ricordata
nelle scuole eventualmente con temi e con lezioni particolari ed
anche che sia studiato, come il Comitato stesso ha suggerito, un
premio nazionale per una monografia, uno studio storico
sull'antifascismo e sulla resistenza in Valle d'Aosta, proprio per
stimolare studi e iniziative in questo senso, tenuto conto della
carenza di una bibliografia, di una carenza di una storiografia
valdostana nel periodo antifascismo e Resistenza armata; mi sono
permesso di rubarvi questi due minuti per fare questa
raccomandazione che va oltre ai dettagli organizzativi della
cerimonia che, secondo me, è molto importante per cui raccomanderei
la particolare attenzione dell'Assessore alla Pubblica
Istruzione.
Lustrissy
(D.P.)
- Su richiesta che io ho già
ricevuto dal Comitato promotore delle celebrazioni della consegna
della medaglia d'oro trasmessami dal Presidente della Giunta ho già
dato disposizioni affinché nelle scuole sia ricordato con cerimonia
solenne in modo particolare questo avvenimento.
In più stiamo organizzando per gli studenti delle Scuole
Secondarie un concorso per la presentazione di un elaborato che
riguardi quel periodo in modo particolare. Inoltre si sta
esaminando il bando relativo a un concorso nazionale per un'opera
inedita sulla Resistenza in Valle d'Aosta. Di più ho già preso
contatti con il Gobetti di Torino per poter fare in quel periodo,
nel quadro delle manifestazioni previste, una serie di proiezioni
destinate soprattutto alla popolazione e in modo particolare alle
scuole su alcuni documentari del periodo del fascismo abbastanza
significativi che sono già stati proiettati a Torino e che hanno
veramente avuto un notevole successo, diciamo così, di
partecipazione, anche di esame critico di una passata situazione
storica, con la partecipazione nel corso della proiezione di
esponenti della Resistenza i quali illustreranno ai giovani e alla
popolazione i momenti salienti di tutte queste vicende.
Montesano (P.S.D.I.)
- Altri interventi? Allora il
Consiglio è chiamato al voto, chi approva la delibera alzi la mano
- contrari? Astenuti?
Il Consiglio approva.
Si passa all'oggetto n. 6.
