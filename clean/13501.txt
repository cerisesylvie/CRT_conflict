Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 4520 del 13 aprile 1993 - Resoconto
OGGETTO N. 4520/IX Concessione di contributo straordinario al
comune di Oyace per l'effettuazione di lavori urgenti inerenti
l'attuazione del piano comunale di smaltimento dei rifiuti solidi
urbani.
Stévenin (Presidente)
Do lettura del testo della
delibera:
Deliberazione Il Consiglio regionale
Vista la richiesta presentata dal Comune di Oyace in data 4
novembre 1992, intesa ad ottenere un contributo straordinario per
l'effettuazione di lavori non computati nel piano comunale di
smaltimento dei rifiuti ma risultati indispensabili per
l'attuazione dello stesso, anche al fine del rispetto delle norme
igienico-sanitarie ed ambientali vigenti ed ammontanti a lire
10.784.840;
Ritenuto di dover concedere un contributo nelle spese sostenute
dal Comune di Oyace, tenuto conto dell'importanza dei lavori
realizzati che risultano indispensabili per garantire il rispetto
delle norme igienico-sanitarie ed ambientali nelle diverse fasi di
smaltimento dei rifiuti solidi urbani, di cui il conferimento
risulta essere di primaria importanza;
Delibera
1) di approvare, per i motivi indicati in premessa, la
concessione di un contributo straordinario a favore del Comune di
Oyace, per un importo di lire 10.500.000
(diecimilionicinquecentomila) per le spese sostenute per la
realizzazione di opere inerenti l'attuazione del piano comunale di
smaltimento dei rifiuti solidi urbani non computati in sede di
pianificazione e risultati indispensabili per il rispetto delle
disposizioni igienico-sanitarie ed ambientali vigenti;
2) di impegnare e liquidare la relativa somma di lire 10.500.000
(diecimilionicinquecentomila) imputando la stessa al capitolo 60820
del Bilancio di previsione della Regione per l'anno 1993
("Contributi per interventi nel settore della sicurezza sociale"),
che presenta la necessaria disponibilità;
3) di stabilire che alla liquidazione provveda l'Assessorato
della Sanità ed Assistenza Sociale ai sensi dell'articolo 58 della
legge regionale 27 dicembre 1989, n. 90;
4) di stabilire che al pagamento provveda l'Assessorato delle
Finanze ai sensi dell'articolo 59 della citata legge regionale 27
dicembre 1989, n. 90.
Presidente
Dichiaro aperta la discussione
generale. Se nessun Consigliere chiede di parlare, pongo in
votazione la delibera in oggetto.
Esito della votazione:
Presenti: 23
Votanti: 22
Favorevoli: 22
Astenuto: 1 (Maquignaz)
Il Consiglio approva
