Classificazione
SPORT E TEMPO LIBERO
Enti e Società sportive
Manifestazioni sportive


Resoconto integrale del dibattito dell'aula
Oggetto del Consiglio n. 1327 del 10 maggio 1995 - Resoconto
SEDUTA ANTIMERIDIANA DEL 10 MAGGIO 1995
OGGETTO N. 1327/X Concessione, ai sensi della legge regionale
31/1992, di un contributo di lire 12.600.000 all'U.S. Pont Donnas
atletica nelle spese previste per l'organizzazione di
manifestazioni di atletica leggera, in programma a Donnas nel corso
della prossima stagione estiva. Approvazione ed impegno di
spesa.
Deliberazione Il Consiglio
L'Unione Sportiva Pont-Donnas - sezione Atletica ha presentato
all'Assessorato regionale del turismo, sport e beni culturali, una
richiesta tendente ad ottenere, ai sensi della legge regionale 24
giugno 1992, n. 31, un contributo nelle spese previste per
l'organizzazione e lo svolgimento di alcune manifestazioni di
atletica leggera, a carattere nazionale, denominate "Via
col...vento - Estate atletica valdostana e Prove multiple" in
programma a Donnas nel corso dei mesi di giugno e luglio 1995.
Alla richiesta sopra specificata é stato allegato il preventivo
di spesa che ammonta a complessive Lire 25.250.000.
L'Ufficio regionale per il turismo, ritiene che le spese sopra
esposte siano ammissibili a contributo e che l'iniziativa di cui
trattasi sia da considerarsi di interesse turistico
promozionale.
L'Assessore Agnesod propone di aderire alla richiesta
delI'Unione Sportiva Pont-Donnas - sezione Atletica, mediante la
concessione di un contributo massimo di Lire 12.600.000, pari al 50
percento circa delle spese preventivate per l'organizzazione e lo
svolgimento dell'iniziativa in questione.
Vista la legge regionale n. 24 giugno 1992, n. 31;
Visto il parere favorevole rilasciato dal Dirigente dell'Ufficio
regionale per il turismo dell'Assessorato del Turismo, Sport e Beni
Cultuali ai sensi del combinato disposto dall'articolo 72 della
legge regionale 3/1956, e successive modificazioni, e dell'articolo
21 della legge regionale 18/1980, e successive modificazioni, in
ordine alla legittimità della presente deliberazione;
Delibera
1) di approvare, ai sensi della legge regionale 24 giugno 1992,
n. 31, la concessione di un contributo fino ad un massimo di Lire
12.600.000 (dodicimilioniseicentomila) a favore dell'Unione
Sportiva Pont-Donnas - sezione Atletica, con sede in
Pont-SaintMartin, P.I. 00512930074, e comunque in percentuale non
superiore al 50 percento delle spese effettivamente sostenute e
regolarmente giustificate per l'organizzazione e lo svolgimento di
alcune manifestazioni di atletica leggera, a carattere nazionale,
denominate "Via col .... vento - Estate atletica valdostana e Prove
multiple", in programma a Donnas nel corso dei mesi di giugno e
luglio 1995;
2) di approvare e di impegnare la spesa di Lire 12.600.000
(dodicimilioniseicentomila), con imputazione sul cap. 64320 del
bilancio preventivo della Regione per l'anno 1995 ("Contributi e
sussidi ad istituzione e organismi vari per attività nel settore
del turismo e del tempo libero"), che presenta la necessaria
disponibilità;
3) di stabilire che alla liquidazione si provveda, ai sensi
dell'articolo 58 della legge regionale 27 dicembre 1989, n. 90, su
richiesta dell'Assessorato regionale del turismo, sport e beni
culturali a manifestazione avvenuta, previa presentazione del
consuntivo corredato da idonei giustificativi di spesa;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
Decreto Legislativo 22 aprile 1994, n. 320 e di darne
esecuzione.
Si dà atto che il Consigliere Lanièce non partecipa alla
discussione e alla votazione dell'oggetto.
Presidente Pongo in votazione la delibera in oggetto:
Presenti, votanti e favorevoli: 25
Il Consiglio approva all'unanimità
