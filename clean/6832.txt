Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1335 del 22 maggio 1985 - Resoconto
OGGETTO N. 1335/VIII - DANNI PROVOCATI DALLA SELVAGGINA ALLE
COLTURE AGRICOLE. (Interrogazione con risposta scritta).
PRESIDENTE:
Do lettura dell'interrogazione con risposta
scritta presentata dal Consigliere Cout:
INTERROGAZIONE CON RISPOSTA SCRITTA
Alcuni anni fa erano sorte polemiche sui danni provocati dalla
selvaggina all'agricoltura, soprattutto alle piante da frutto; da
qualche tempo non si sentono più grosse lamentele in proposito.
Per avere un quadro più complessivo della situazione il
sottoscritto Consigliere regionale del P.C.I.
INTERROGA
l'Assessore all'Agricoltura, Foreste ed Ambiente Naturale per
sapere:
1) qual è stato l'ammontare annuale dei danni arrecati dalla
selvaggina all'agricoltura negli ultimi dieci anni;
2) quali somme sono state annualmente impiegate dalla Regione
per far fronte a tali danni ed in quali capitoli sono state
prelevate;
3) a favore di quante aziende sono stati annualmente liquidati
contributi per tale tipo di danni;
4) quale eventuale altra destinazione hanno avuto fondi
stanziati a tale scopo e non utilizzati;
5) quali indirizzi nei prossimi anni intende seguire la Giunta
per affrontare il problema dei danni arrecati all'agricoltura dalla
selvaggina.
PRESIDENTE:
E' stata data risposta scritta con lettera n.
709 del 14.5.1985.
