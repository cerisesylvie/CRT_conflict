Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 332 del 13 dicembre 1993 - Resoconto
OGGETTO N. 332/X - Trasferimento dei magazzini economali del
Presidio ospedaliero di Viale Ginevra. (Ritiro di
interrogazione)
Interrogazione - A conoscenza della deliberazione della Giunta
regionale concer­nente il trasferimento all'esterno dei magazzini
economali siti presso il Presidio ospedaliero di Viale Ginevra,
allo scopo di poter inserire all'interno dell'Ospedale regionale
altri servizi e unità operative;
Preso atto che tale trasferimento doveva avvenire dal 1° aprile
1992 presso i locali dei signori Miozzi di Aosta affittati a tale
scopo;
Preso atto che la spesa a carico dell'USL concernente la mensa
ospedaliera regionale raggiunge livelli non indifferenti;
i sottoscritti Consiglieri regionali
interrogano
il Presidente della Giunta regionale e l'Assessore competente
per conoscere:
- per quali motivi i magazzini economali non sono stati
trasferi­ti nonostante il tempo trascorso e la necessità di
liberare alcune aree all'interno dell'Ospedale regionale;
- quando e se avverrà il trasferimento dei magazzini stessi;
- a quanto ammonta annualmente la spesa della mensa ospeda­liera
per quanto riguarda gli approvvigionamenti, il personale, le spese
generali, il numero dei pasti consumati, le rimanenze giornaliere,
eccetera.
F.to: Rini - Lanièce
Presidente -
Ha chiesto la parola il Consigliere
Rini.
Rini (GA) -
Chiedo il ritiro dell'interrogazione,
perché ho saputo in questi ultimi giorni che le procedure per il
trasferimento dei magaz­zini economali del Presidio ospedaliero
stanno procedendo con sollecitudine.
Presidente -
Il Consiglio prende atto del ritiro
dell'interrogazione in oggetto.
Prima di passare al punto n. 8, ricordo ai colleghi che il
Con­sigliere Florio ci ha avvisati telefonicamente di essere malato
e si è augurato di poter presenziare ai lavori pomeridiani del
Consiglio.
