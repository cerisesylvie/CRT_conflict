Classificazione
CASA DA GIOCO



Oggetto del Consiglio n. 683 del 24 settembre 2014 - Resoconto
OGGETTO N. 683/XIV - Interrogazione: "Notizie in merito al
viaggio di studio in Estremo Oriente effettuato da una delegazione
valdostana".
Presidente
- Consigliere Viérin...no, no, per primo ha la
parola l'Assessore Perron.
Perron (UV) -
Merci Président.
Lo staff del Casino de la Vallée che si è recato a Macao era
composto dal Direttore giochi, dal Responsabile del progetto Cina,
dal Responsabile di sala dedicato al progetto Cina, dal
Responsabile del controllo di gestione, dall'Amministratore unico,
oltre che dal sottoscritto Assessore competente: in totale cinque
del Casinò più il sottoscritto. Come appare evidente, da diverso
tempo il mercato interno del gioco continua ad essere in profonda
crisi, di pari passo con l'andamento dell'economia generale. Le
prospettive rimangono difficili e si ipotizza un ulteriore calo del
PIL con la conseguenza che si verificherà un'ulteriore contrazione
dei consumi. Al fine di cercare di ovviare alla debolezza del
mercato interno, Casino de la Vallée sta cercando di aprire dei
nuovi flussi internazionali sia turistici, sia legati al mercato
del gioco.
Uno dei progetti più importanti sui quali si sta lavorando, come
ne abbiamo già discusso, riguarda il mercato cinese e il mercato
dell'Estremo Oriente in generale. Il tentativo è quello di
veicolare nuovi clienti, sfruttando un mix di prodotto che riguarda
principalmente il turismo, lo shopping e il gioco. Tra l'altro, in
questi giorni si è aperto un nuovo canale con clientela proveniente
da Taiwan che sta generando dei buoni volumi di gioco. La trasferta
a Macao è stata effettuata su un preciso invito della società con
la quale è stato concluso il contratto di procacciamento di
clientela. Dopo l'avvio del progetto a luglio con le prime
presenze, si è reso assolutamente necessario un approfondimento
sugli standard dei servizi offerti da Casino de la Vallée e anche
sulle procedure. I riscontri delle prime visite sono stati
positivi, tant'è che la società in questione ha deciso di dare un
maggiore impulso alle visite, a partire dall'autunno, ma per fare
questo ha chiesto un ulteriore affinamento dell'ospitalità, della
gestione e della clientela VIP, che da loro verrà veicolata.
Pertanto la delegazione ha affrontato assieme allo staff di Suncity
(la società in questione), diversi temi necessari allo sviluppo del
progetto.
Dal punto di vista commerciale, sono state visitate 9 tra le più
importanti sale VIP dei vari casinò di Macao, al fine di
comprendere e poter, nel limite del possibile, replicare a
Saint-Vincent la stessa offerta. Si è discusso in particolare
dell'estensione dell'orario di apertura delle sale dedicate, le
procedure di accoglienza da parte del nostro servizio di hostess,
la questione delle interpreti di lingua cinese, l'implementazione
dei piatti cinesi nei nostri menu e di piatti precotti nelle sale
da gioco e per i pasti notturni in camera, la necessità di poter
offrire prodotti cinesi in sala e durante il gioco come tè, vino e
sigarette, la predisposizione di un'area per l'intrattenimento dopo
il gioco come il
karaoke
e musica, l'elaborazione congiunta
di offerte stagionali di attività per ampliare l'offerta di
marketing
(è prevista l'organizzazione del corso del 2015 di
un torneo di golf a Cervinia per circa 40 clienti VIP),
l'inserimento nel loro circuito mondiale, cioè della società in
questione, di una data per un torneo di baccarat a Saint-Vincent,
con la partecipazione - si spera - di circa 150 giocatori
dell'evento ufficiale di apertura del progetto presso il nostro
Casinò. Oltre a questo, sono stati effettuati numerosi
meeting
per l'analisi dell'offerta di
marketing
, per
l'intrattenimento, le procedure di prenotazione e gestione dei
costi alberghieri, la gestione degli extra e dei compensi, il
servizio da garantire in sala, le procedure di gioco, con quindi i
minimi e massimi, la disponibilità - a seconda del potenziale del
singolo cliente - ad offrire e ad aprire quindi sale riservate ai
VIP. Al momento attuale, lo staff della Casa da gioco sta
implementando le attività richieste al fine di riprendere
pienamente l'operatività di questo progetto. Oltre a questo, si sta
lavorando ad un progetto che coinvolga sia il Resort, sia la
Regione Valle d'Aosta nel suo complesso per l'implementazione della
presenza turistica cinese, in modo particolare di Hong Kong, anche
- e sottolineo "anche" - in previsione di Expo 2015.
Sui costi, la trasferta si è resa necessaria, come ho detto,
anche da richiesta della società partner di Macao, che si è
accollata tutti i costi per i trasporti in loco, gli hotel e i
pranzi di lavoro. La spesa residuale a carico, quindi complessiva
per le cinque persone coinvolte della Casino, che ha riguardato
sostanzialmente i voli e alcune spese di vitto, è stata pari a 8
mila e 200 euro ed è stata appunto sostenuta da Casino de la
Vallée. Per quanto riguarda le spese dell'Assessore, il
sottoscritto, hanno riguardato solamente i voli e sono state
sostenute evidentemente dall'Ente regionale per un importo di 2
mila e 600 euro. Grazie.
Presidente -
La parola al Consigliere Laurent Viérin, ne
ha facoltà.
Viérin L. (UVP) -
Merci Monsieur le Président.
È inutile dirle, Assessore, che siamo fortemente preoccupati per
la situazione della Casa da gioco, ne parleremo nel prossimo
Consiglio, anche perché abbiamo ricevuto il bilancio e, quando
affronteremo questo argomento, avremo modo di affrontare in modo
più organico la questione Casinò.
Questa nostra iniziativa però si inserisce un po' nella nostra
idea di richiedere a lei, Assessore, fresco di deleghe qualche mese
fa in materia di Casa da gioco, per conoscere che cosa si stia
facendo per rilanciare questa nostra importante realtà. Leggiamo di
interessanti interviste dell'Amministratore unico della Casino
& Resort, che ci diletta con grandi teorie, che non sappiamo se
siano in sintonia con ciò che voi come Amministrazione
state...essendo gli azionisti di riferimento, abbiamo spesso
discusso su questo, ma questa estate abbiamo anche avuto modo in
certi dibattiti pubblici di parlarne, siamo stati dilettati
veramente da teorie interessanti su come rilanciare la Casa da
gioco. Il vero problema è che quando si leggono i bilanci, la Casa
da gioco è in una situazione disastrosa.
Noi siamo preoccupati per i lavoratori e siamo preoccupati per
l'indotto; sappiamo anche che i sacrifici alla Casa da gioco sono
arrivati, per ora, Assessore, solo sui lavoratori che versano e che
hanno rinunciato a 700 mila euro al mese, mentre i dirigenti hanno
rinunciato a cifre...diciamo che sono nettamente inferiori rispetto
a questo. Allora, noi diciamo questo per dire che questo nuovo e
interessante viaggio di studio che voi avete...diciamo effettuato
in Estremo Oriente, Assessore...scusi Assessore, se le interessa,
vorrei...scusi se la interrompo...al di là del fatto che noi
speriamo che il numero dei componenti della delegazione sia
proporzionata agli obiettivi che voi conseguite, perché se fosse
così andate pure anche in 18, nei nuovi canali...a Taiwan piuttosto
che altre realtà...ma la "nutrita" delegazione speriamo sia
proporzionata ai "nutriti" risultati che arriveranno, perché oggi,
di risultati, Assessore Perron, non ne stanno arrivando! E non è il
primo viaggio che viene effettuato in Estremo Oriente, ma i
risultati e le voci che noi riceviamo, come crediamo che tanti di
noi qui ricevono, sono altre. Anzi, l'ultima operazione dei cinesi,
Assessore, io credo che lei la conosca, sono questi famosi 100
cinesi che vengono da Milano...allora noi siamo così arguti e acuti
da offrire ai cinesi il viaggio, la cena e 8 gettoni da 5
euro...cosa fanno questi cinesi? I cinesi puntano 6 degli 8 gettoni
su una sestina e vincono, vincono 25 euro, aspettano
tranquillamente la sera, vanno a mangiare cena, gli altri due li
danno ad altri cinesi che formano di nuovo un pacchetto da sei per
fare altre sestine, mangiano cena e tornano a Milano! Ma questa è
la strategia che oggi si sta adottando il Casinò! E come lo
sappiamo noi crediamo che lo stiamo sentendo in tanti!
Allora, quello che noi contestiamo non è il viaggio a Macao, che
tra l'altro speriamo sia stato anche interessante per la questione
dell'Expo, non contestiamo il costo o, meglio, cerchiamo di essere
attenti anche alle spese in un momento in cui viviamo una
situazione di un'azienda che è in deficit e che rischia veramente a
livello lavorativo di mettere a rischio posti di lavoro e che già
lo sta facendo. Non contestiamo il fatto di aver fatto un viaggio,
ma contestiamo il fatto che non ci strategie di rilancio della Casa
da gioco e questo ci preoccupa! Sono mesi che lo diciamo, per non
dire anni: in tanti, in quest'aula, diciamo di interessarci - per
non dire tutti - della situazione del Casinò, perché sappiamo che è
uno dei gioielli di famiglia della Valle d'Aosta o, meglio, lo era,
perché purtroppo non ha più i risultati di una volta...cerchiamo
almeno oggi di uscire da questa situazione con strategie che siano
strategie riconoscibili e che almeno ci diano una prospettiva per
capire se effettivamente c'è un barlume di speranza per vedere
questa importante realtà che possa rinascere.
Rispetto alle strategie invece sul territorio valdostano, ci
ritorneremo, ma anche qui, Assessore, la invitiamo a vigilare,
perché le strategie anche nelle interviste sono totalmente inadatte
a quello che è un ruolo di un Casinò, il Casinò non deve fare
concorrenza al territorio, anzi quello che è stato detto invece è
che il Casinò dovrebbe fare concorrenza; anche sulla comunicazione
la invitiamo a riflettere e poi a darci delle risposte per il
prossimo Consiglio, perché sicuramente la questione del bilancio
innescherà qui, all'interno dell'aula, una discussione per farci
capire che non possiamo, nel senso "istituzione", non possiamo più
sbagliare su questo argomento, perché la situazione è veramente
grave. Non vogliamo creare allarmismi, ma ci auguriamo che, al di
là di questa strategia, ci siano delle strategie...se esistono ce
lo devono dire gli esperti, non è che noi siamo degli esperti di
gioco, ma i nostri esperti che vengono pagati e retribuiti nella
Casa da gioco o gli esterni che dovranno arrivare (e su questo ci
dirà), dovranno veramente presentarci un piano di rilancio affinché
questa possa di nuovo diventare una delle importanti realtà della
nostra Valle.
Presidente -
Grazie Consigliere. Passiamo al punto
8...vorrei chiedere se può essere abbinata con la questione della
mozione, penso che la sostanza sia quella, o se invece vuole essere
discussa separatamente. Ha chiesto la parola il Consigliere
Ferrero, ne ha facoltà.
Ferrero (M5S) -
Grazie Presidente. Se abbiamo la garanzia
che la mozione poi effettivamente passi in questa seduta, non ci
sono problemi da parte nostra, quindi che venga discussa, ecco, non
ci sono problemi.
Presidente -
Non posso darle questa garanzia, quindi le
do la parola per la discussione. Prego. Punto 8 all'ordine del
giorno.
