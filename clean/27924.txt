Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 320 del 14 dicembre 1970 - Resoconto
OGGETTO N. 320/70 - Impegno di spesa per l'acquisto di
attrezzature per la redazione degli atti consiliari. Delega alla
Giunta.
Fosson (U.V.) -
Il Consiglio, a suo tempo, ha deciso di
creare quel Centro Stampa per la redazione degli atti consiliari e
aveva stanziato una prima spesa di 22 milioni, ora una prima parte
di questo Centro è già in funzione, sono stati creati, si sono
utilizzati quei locali qui, vicino alla sala delle preconsiliari, e
in questa, la prima parte è formata dalle macchine dell'IBM, ci
sono due unità di registrazione, una unità di lettura di controllo,
due compositrici automatiche e il prezzo d'acquisto sarebbe sui 20
milioni; come sapete, per il momento, queste macchine sono state
noleggiate perché si è voluto vedere un po' il loro funzionamento
in un certo lasso di tempo per vedere se, effettivamente,
corrispondono alle necessità del Consiglio e, mi permetto di dire,
non solo del Consiglio, perché, sia per queste unità, come per
quelle della stampa, potranno anche servire per altri settori
dell'Amministrazione regionale. Il dato del prezzo di noleggio
annuo, in caso di acquisto, verrà scontato in parte sul prezzo di
acquisto.
Poi, sempre su mandato del Consiglio, si è già deciso, per
intanto il noleggio ed eventualmente in un secondo tempo
l'acquisto, di una macchina Offset R-30 Sistem per la stampa dei
verbali e di tutto. C'è già una fotocopiatrice che serve
specialmente quando abbiamo gli ordini del giorno per dare
immediatamente ai Consiglieri invece di stare a batterli a
macchina, già in funzione; per completare il Centro sarebbe
necessaria ancora una rilegatura e una taglierina
elettromeccanica.
Ora, tra le spese preventivate con il preventivo di 22 milioni,
si dovrebbe avere ancora a disposizione quattro milioni circa, per
poter far fronte all'acquisto delle altre due macchine e di mettere
in funzione tutto.
Qui, proprio a titolo prudenziale, si propone un impegno di sei
milioni. Quindi, io sottoporrei al Consiglio la creazione di questo
Centro Stampa, con la raccomandazione, di farlo perché, come ho
detto prima, servirà in modo particolare al Consiglio, per tutte le
necessità del Consiglio, però, siccome sappiamo che ci sono diverse
necessità nei vari Assessorati, bisognerebbe poi evitare che molti
Assessorati, ignorando quello che fanno gli altri, continuino ad
acquistare delle fotocopiatrici per loro conto o per arrivare a
delle duplicazioni. Infatti, una volta instaurato questo Centro
Stampa, esso potrà soddisfare tutte le esigenze del Consiglio ma
potrà anche soddisfare diverse esigenze dei vari Assessorati; sarà
solo questione di organizzarlo. Questa è la raccomandazione che
faremo anche alla Giunta, perché ad un certo momento, avendo una
macchina Offset di questo genere, automatica, delle cui
caratteristiche abbiamo preso conoscenza e siamo andati a vedere
come funzionava, in modo particolare all'Olivetti, con la stessa si
può svolgere un grande lavoro facendovi gravitare anche il lavoro
di vari Assessorati. Bisognerà soltanto che i vari Assessorati non
facciano come quello che la mano destra non sa quello che fa la
sinistra e, sappiano, quindi, che ci sarà questo Centro a
disposizione.
Per intanto la macchina Offset non c'è ancora, essa dovrà essere
installata nella parte sotto, vicino al garage, perché non si potrà
mettere questa macchina vicino agli uffici, bisognerà mettere un
addetto, speriamo di trovare un giovane che fa già parte
dell'Amministrazione regionale che possa fare funzionare questa
macchina perché è una cosa semplicissima e, se c'è qualcuno di
buona volontà, la può fare funzionare. Quindi, non si dovrebbe,
secondo me, aumentare il numero del personale ma, una volta che
questa macchina sarà installata, le varie necessità dei vari
Assessorati potrebbero fare capo ad essa. Perché, anche dove è
collocata la macchina, dà anche una possibilità di una certa
indipendenza, senza intralciare quello che è il lavoro della
Presidenza del Consiglio.
Non penso che sia necessario dare un ragguaglio su tutto il
sistema IBM, perché non vorrei entrare nei particolari, non è che,
con questo, si possa migliorare di molto, cioè snellire di molto o
affrettare di molto la consegna dei verbali perché la redazione dei
verbali, la parte fondamentale della redazione dei verbali e
specialmente la revisione dei verbali resta sempre in capo ai
funzionari. Quindi, la strozzatura che abbiamo sempre lamentato, è
quella che porta molto tempo prima di avere i nostri verbali.
Con questo centro, c'è certamente l'eliminazione di due letture
dei verbali, perché quando è stampato, è riportato su nastro
magnetico il primo verbale, quando il funzionario rivede le bozze
che sono state stampate in base al nastro magnetico che riporta
sulla compositrice automatica, si fanno le correzioni, le varie
correzioni direttamente sul verbale, che viene riportato sul nastro
magnetico, vengono riportate le correzioni sul nastro magnetico e
automaticamente, la macchina che ha da una parte il nastro
magnetico originale, dall'altra il nastro magnetico che comporta
solo le correzioni, se c'è una parola corretta viene ribattuta
tutta la riga sul nastro magnetico di correzione e,
automaticamente, nella composizione automatica, nella ribattitura
del nuovo verbale, automaticamente, le correzioni vengono riportate
sulla battitura e, quindi, i funzionari sono sicuri e non hanno più
bisogno di andare a vedere un'altra volta. Oggi, con le tipografie,
capita questo: che i funzionari vedono la prima bozza che viene
dalla tipografia, poi la rimandano a correggere, poi bisogna
rileggerla perché nella correzione ci sono di nuovo degli errori,
in maniera che, in pratica, si fanno due volte le correzioni e
talvolta si arriva a tre volte. Il risparmio di tempo,
particolarmente, è questo. Non facciamoci, quindi, illusioni che ci
sia un grande risparmio di tempo sul resto perché la strozzatura
rimane sempre in quella che è l'azione che devono seguire i vari
funzionari nell'azione pratica.
C'è poi, naturalmente, il risparmio sulla stampa che viene a
compensare quella che è la spesa.
Quindi, c'è qualche osservazione da parte dei Consiglieri su
questo argomento? Altrimenti io metterei in votazione la proposta
di impegno di spesa per l'acquisto di attrezzatture come
dall'allegato che è stato dato ai Consiglieri.
Nessuna osservazione? Allora chi è d'accordo alzi la mano.
Contrari? Astenuti? La proposta è approvata all'unanimità.
Punto 17 dell'ordine del giorno.
