Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 189 del 3 aprile 1973 - Resoconto
OGGETTO N. 189/73 - Concessione al Comitato regionale della
Croce Rossa Italiana di un contributo nelle spese occorrenti per il
potenziamento dei servizi di pronto soccorso.
Benzo (D.P.)
- ... il Consiglio regionale già l'anno
scorso ha avuto occasione di occuparsi di questo problema,
ricorderete la ampia relazione che ne era stata fatta, e il
Comitato per la Croce Rosa della Valle d'Aosta ha nuovamente
scritto all'Amministrazione Regionale, all'Assessorato alla Sanità,
proprio per presentare le difficoltà finanziarie in cui si trova
per attuare in particolare, diciamo, un organico e valido
decentramento dei servizi.
Il Comitato, come sapete, ha ancora necessità di questa sede che
l'anno scorso ha acquistato mediante compromesso ecc., e per il
quale sono in corso di definizione gli atti di acquisto con
l'intervento che dovrebbe esserci del Comitato Centrale.
Come i Signori Consiglieri possono immaginare, l'onere maggiore
di tutto il bilancio è sempre quello che riguarda il personale,
autisti e infermieri. La Croce Rossa, a seguito di incontri fatti
con noi, ha pensato, ha studiato unitamente ai nostri uffici
tecnici e noi stessi, questo tipo di decentramento suddividendo la
Valle in cinque comprensori: uno ad Aosta con sei ambulanze e sei
autisti, uno a Châtillon con autoambulanza e due autisti, uno a
Morgex con una autoambulanza e due autisti, uno a Pont Saint Martin
con autoambulanza e due autisti, uno a Verrès con una autoambulanza
e due autisti.
Attualmente funziona secondo quanto era già stato deliberato al
momento della concessione del contributo di 25 milioni l'anno
scorso, di cui 16 milioni per intervento, per acquisto della sede e
gli altri per acquisto di autoambulanze e per pagamenti degli
autisti; funziona, dicevo, il centro di Verrès però anche lì non
totalmente sufficiente per quanto riguarda gli autisti: c'è un solo
autista. La Croce Rossa ha anche indicato questo come obiettivo
urgente: l'acquisto ancora di una autoambulanza e cioè portare il
parco macchine da 9 a 10 e portare gli autisti che attualmente sono
7 ad altri 7 in modo da poter avere questi turni con una spesa
totale che, dal totale che abbiamo fatto, si aggira sui 25 milioni
e 5.
La Giunta Regionale, in attesa di una ristrutturazione generale
di questi servizi e della stessa riforma sanitaria che in fondo
anche in questo settore non può fare a meno di intervenire nei
confronti di un decentramento alle Regioni in questo particolare
settore di assistenza pubblica, ha ritenuto concedibile un
ulteriore intervento finanziario di lire 9 milioni ma subordinato
all'istituzione di una sede comprensoriale, come già era stato
richiesto ed era nei voti del Consiglio regionale, in alta valle a
Morgex, mediante, appunto, il dislocamento in tale zona di una
autoambulanza e due autisti, pertanto la Giunta regionale sottopone
all'approvazione del Consiglio questo ulteriore contributo di 9
milioni che ben inteso forse non saranno totalmente sufficienti a
coprire i fabbisogni della Croce Rossa in Valle d'Aosta
attualmente, ma che però intendono, perlomeno in attesa di questa
ristrutturazione di questa riforma, venire incontro e soprattutto
nel decentramento anche in alta valle che ha bisogno di una
autombulanza.
Montesano (P.S.D.I.)
- Chi chiede la parola? Consigliere
Tonino.
Tonino (P.S.I.U.P.)
- Penso che abbia ragione l'Assessore
quando dice che nella zona di Verrès non è funzionante il servizio
che è stato posto. Domenica c'è stato un incidente che ha coinvolto
quattro persone, quattro feriti, tre o quattro feriti, i quali sono
stati sul ciglio della strada per un'ora perché la Croce Rossa di
Verrès non si trovava ed è dovuta intervenire la Croce Rossa di
Aosta, dopo circa un'ora sono intervenuti, con quattro feriti sul
ciglio della strada, quindi sono cose che non dovrebbero capitare.
Quindi io penso che come gruppo noi saremmo d'accordo di votare
questo proprio per diciamo per intervenire, per avere un servizio
efficiente in questo campo, insomma.
Montesano (P.S.D.I.)
- Altri interventi? Consigliere
Balestri.
Balestri (P.S.I.)
- È un servizio esclusivo quello che fa
la Croce Rossa, perché praticamente è l'unica che in Valle fa
questo tipo di servizio, tanto vale allora che sia completato, è
tanti anni che trasciniamo così, che sia completato e che veramente
sia un servizio utile per tutta la popolazione e per tutti i campi
anche turismo ecc., sono inerenti a questo, quindi tanto vale
affrontarlo e risolverlo completamente. Siamo d'accordo.
Presidente, io li conosco i problemi, perché ci sono stato. La
Croce Rossa è in uno stato economico, credo quella nazionale, in
cui non c'è da aspettarsi grandi cose, danno ogni tanto qualche
cosa ma sono palliativi, rispetto a un servizio continuativo come
è; il personale purtroppo già ha dei turni forzati, perché lì è un
servizio continuo e quindi per fare 5 autoambulanze ce ne vogliono
10 di autisti come minimo, alcuni certe volte e specialmente quei
servizi che fanno dei traslochi all'estero o in località distanti,
fanno degli orari veramente impossibili quindi o non si risolve il
problema completamente o se si risolve non bisogna affidarsi alle
forze economiche altrui, questo purtroppo è una triste realtà.
Maghetti (P.L.I.)
- ... in seguito alle osservazioni del
Consigliere Tonino, si richiede espressamente per Verrès un altro
autista, perché un uomo solo non può rimanere in servizio 24 ore su
24.
Dujany (D.P.)
- È vero che l'Amministrazione Regionale ha
il dovere di pensare a questo servizio, però mi pare che qui c'è
solo una richiesta unidirezionale: qualcosa non funziona in Valle
d'Aosta, l'Amministrazione regionale intervenga finanziariamente.
Purtroppo l'Amministrazione regionale interviene tendendo a
raggiungere determinate finalità nell'interesse della popolazione
ad esempio l'anno scorso il Consiglio ha deliberato 25 milioni a
favore della Croce Rossa proprio con l'intendimento specifico di
rafforzare e di migliorare le attrezzature delle ambulanze
esistenti in Aosta e chiedendo all'organizzazione, al Consiglio di
amministrazione della Croce Rossa, di istituire una ambulanza a
Morgex e una a Verrès, prendendo opportuni accordi con i relativi
Comuni.
Quest'anno abbiamo scoperto che a Morgex non si è fatto nulla.
Ora io direi, l'Amministrazione regionale ha il dovere di
intervenire, però ha anche il dovere di recepire quelle che sono le
indicazioni date dal Consiglio regionale, perché è inutile solo
prendere i soldi della Regione e fare quello che si ritiene
opportuno, se poi a un certo momento i contributi che
l'Amministrazione concede ad un servizio, nell'interesse della
comunità, non sono recepite da questa amministrazione e non sono
naturalmente rese concrete, capitano gli episodi segnalati da
Tonino e da Maghetti che noi scopriamo in questo momento in cui si
dice che malgrado i discorsi che avete fatto la Croce Rossa di
Verrès non funziona, poi facciamo l'altra scoperta che a Morgex non
si è fatto niente. Non vorrei che con questi altri 10 milioni noi
ci illudessimo di fare un servizio teorico sulla carta, ben fatto,
che poi in pratica invece fra un anno scopriamo che nulla esiste e
nulla è fatto.
Vorrei ancora pregare la Croce Rossa di un altro problema sul
piano organizzativo, abbiamo una serie di iniziative provate sul
piano degli interventi e delle autoambulanze, al Breuil ci sono gli
amici di Cervinia che hanno dotato credo la stazione di una Croce
Rossa, a St. Vincent c'è il Casinò che ha una Croce Rossa, una
autoambulanza, scusa, ci sono altre iniziative private. Ora se
tutto questo avesse la possibilità di avere un certo coordinamento
probabilmente potremmo avere naturalmente una istituzione che
nell'interesse della comunità possa essere valido attraverso il
contributo di varie forze che oggi rischiano di avere iniziative
dispersive e singole che non hanno una capacità di contatto.
Siccome la Croce Rossa è l'Ente direi meglio organizzato ed è
l'Ente direi che ha maggiori, una maggiore esperienza, sarebbe
opportuno, naturalmente, che si indirizzasse non solo ad una
amministrazione così chiusa, tendente solo a chiedere dei soldi
alla Regione, e tendente poi a chiederne sempre di più, perché poi
questo è il gioco, naturalmente: ieri 25 milioni per fare
determinate cose, oggi sono 10 o 15 milioni e l'anno venturo
saranno dieci perché l'autista non basta più bisogna averne tre
ecc., ecc., mentre se tutto questo fosse coordinato in un certo
qual modo ritengo che potremmo avere un servizio più efficiente a
dei costi minori, coinvolgendo naturalmente alla partecipazione in
questi servizi anche altri Enti che già vi partecipano però in un
modo settoriale e in un modo direi un po' singolo.
Ecco questa è un po' la raccomandazione, altrimenti qui tutto si
fa solo chiedendo in una direzione unica, alla Regione, poi se la
Regione non interviene si protesta, si contesta la Regione poi se
la Regione naturalmente vuole un rendiconto, naturalmente, si
brontola ancora contro la Regione perché non dà abbastanza insomma,
la Regione d'accordo ma...!!!
Montesano (P.S.D.I.)
- Altri interventi? Allora il
Consiglio è chiamato a votare la delibera, chi approva alzi la
mano. Contrari. Astenuti. Il Consiglio approva.
Oggetto n. 16.
