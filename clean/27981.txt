Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 263 del 14 novembre 1970 - Resoconto
OGGETTO N. 263/70 - Assegnazione gratuita dei libri di testo
a tutti gli alunni della Regione frequentanti le scuole secondarie
di secondo grado, compresi quelli che studiano fuori Valle, purché
figli di valdostani stabilmente residenti nella Regione. (Ritiro di
Mozione)
Pedrini (P.L.I.) -
Attendo con ansia la risposta.
Lustrissy (D.P.)
- La Giunta regionale ritiene che la
mozione non sia accoglibile per questo motivo: attualmente
l'assegnazione dei libri di testo è prevista da tre leggi
regionali, una che riguarda gli studenti della scuola media
inferiore e le due approvate recentemente nel corso di quest'anno
che riguardano gli studenti delle scuole secondarie di secondo
grado iscritti in Valle d'Aosta e gli studenti delle scuole
secondarie di secondo grado che frequentano tipi di scuola non
esistenti in Valle d'Aosta.
Pertanto, per poter approvare questa mozione, a parte il fatto
del principio, sarebbe necessaria un'ulteriore specificazione del
provvedimento di legge che prevede l'assegnazione di libri di testo
gratuiti agli studenti che frequentano fuori Valle tipi di scuole
non esistenti in Valle d'Aosta.
Poi c'è da tener presente anche questo: che da un'indagine che
noi abbiamo condotto presso le scuole, risulta che qua, e si fa
menzione in modo particolare al biennio, che coloro che hanno
ritirato l'iscrizione alle prime classi del biennio, diciamo del
ciclo unitario della scuola secondaria di secondo grado, sono due
unità su 412 iscritti, pertanto non ritengo che la dimensione del
problema sia tale da poter portare all'accoglimento della
mozione.
Pedrini (P.L.I.) -
...allora, le cose come stanno.
Evidentemente qua si è voluto tenere questa mozione sotto un
profilo, si è voluto portarla sotto un profilo direi quasi polemico
nel senso che si parla del problema in riferimento al biennio.
Ora, a parte il fatto che è stata l'occasione per presentare, il
biennio è stata l'occasione per presentare questa mozione, ma il
riferimento esatto non era in questo senso e desidero spiegarlo
brevemente.
Io desidererei chiedere al Presidente della Giunta e
all'Assessore alla Istruzione se avessero dei figli anziché uno a
Morgex e l'altro a Châtillon, ipotesi in Valle di Gressoney. E mi è
stato detto, così, nei corridoi, ma non ti devi preoccupare perché
noi facciamo tutto quello che possiamo ma quelli che vogliono
andare a studiare a Ivrea non hanno altro che da fare una
semplicissima cosa: venire a studiare ad Aosta e noi gli paghiamo i
libri.
Ora, io penso che questo non sia giusto, perché evidentemente
noi abbiamo un problema che riguarda delle famiglie a cui voi avete
dimostrato per lo meno nelle intenzioni, se non ancora nei fatti,
di voler andare incontro agli studenti, di voler andare incontro
alle famiglie bisognose che hanno dei figli studenti e che pertanto
non possono evidentemente fare delle spese.
E allora, io vorrei soltanto che mi spiegaste: questa gente,
questi studenti che sono costretti ad andare ad Ivrea, va bene,
perché non possono venire ad Aosta, in quanto le spese, la
trasferta verrebbe a costare troppo, il tempo, non so... voi dovete
ammettere che da una distanza di 15-18 km, tipo Verrès, si passa a
una distanza di 50 o di 38 km. Quindi c'è una differenza
sostanziale.
Ora il problema è questo, secondo me: non è di voler introdurre
per forza questi studenti che vanno a studiare ad Ivrea, che poi se
facciamo veramente un conto, io penso che non siano molti, che non
ci sia proprio una grande massa che va ad Ivrea, però non vedo
perché, è una discriminazione secondo il mio pensiero, va bene, di
questi che non possono, per motivi contingenti, finanziari e di
famiglia, venire a studiare ad Aosta. Allora questi no, sono i
reprobi perché vanno a studiare ad Aosta. Allora questi no, sono i
reprobi perché vanno a studiare fuori Valle e quindi a quelli i
libri non si pagano. Gli altri perché vengono, parliamo sempre
degli stessi paesi, che hanno la possibilità di avere il padre che
li manda in macchina e di pagare l'abbonamento del treno, con tutte
le conseguenze che noi sappiamo, perché sappiamo da Morgex in giù,
da Pré St. Didier in giù e da Pont St. Martin in su che cosa
succede nei treni, va bene, con tutte le conseguenze relative, non
vedo appunto perché si voglia fare questa discriminazione.
Ora io chiuderei questo mio brevissimo intervento dicendo che
sotto il profilo personale la Giunta, e questo lo dico con il cuore
in mano, commette un errore, un errore che evidentemente io, come
Partito Liberale, cercherò di sfruttare, volevo evitare questo
errore alla Giunta, non perché io voglio bene a questa Giunta, non
sono a questo punto, ma esclusivamente perché penso che questa
Giunta, nella sua premessa, aveva detto: io sono qua in funzione
degli interessi dei cittadini valdostani.
È ben in quella funzione che mi richiamo a questa Giunta per
vedere se non c'è la possibilità di allargare, ossia pregare
l'Assessore che faccia una piccola indagine. Vedere quanti sono gli
studenti che sono costretti, non per loro volere, ad andare a
studiare ad Ivrea. Non dico Torino, parliamo di Ivrea, perché
quella è la località dove la bassa Valle purtroppo, e questo per il
mercato e per tanti altri motivi, non soltanto... ma io sono il
primo a dire: ma, mettete un pullman gratis che raccolga tutti gli
studenti da Pont St. Martin, o non so da Issime se eventualmente ce
ne sono, che li porti ad Aosta e il problema è risolto. Io sono
sicuro che questa gente che va ad Ivrea con la stessa...ma per
forza, non c'è niente da fare, non si discute in altra maniera,
diventano pendolari per un'ora, anziché per venti minuti o un
quarto d'ora. Questa è la realtà, non ci sono altre soluzioni.
E allora o si prendono questi provvedimenti e si fa camminare
questa gente per due ore al giorno, sempre Tir permettendo, o si
piglia l'autostrada, con le maggiorazioni adesso che ci sono state,
non penso che all'Amministrazione regionale convenga, in questo
particolare momento di aumenti delle autostrade, ma evidentemente
una risoluzione a questo problema ci deve essere.
Ora io chiedo gentilmente, non possiamo vedere quanti sono?
Studiare un momentino la cosa, proprio ... e vedere se c'è...
oppure voi dite: no, noi siamo contrari per principio, e chiuso,
finito, non stiamo nemmeno più a dir niente; ognuno fa la sua
strada. Qua io chiedo una proposta, un interesse conciliativo,
insomma chiedo: studiamolo il problemino, non è un grosso problema,
c'è questa possibilità; sono tanti i casi in cui l'Amministrazione
viene a cadere dal lato finanziario per questo e allora non lo
facciamo; ma se la spesa come io presumo, è una spesa
"minimissima", non vedo perché si debba privare queste famiglie di
queste dieci-quindicimila lire che agli altri invece toccano,
diciamo, di diritto.
Tutto lì, ecco, nient'altro.
Manganoni (P.C.I.)
- Ho cercato di seguire la
discussione, però non ho le idee molto chiare. Pertanto, prima di
intervenire sull'argomento vorrei avere le idee chiare.
Il biennio è stato istituito anche a Pont Saint Martin, no? No!
Quindi, praticamente oggi chi ha finito le scuole, i tre anni di
scuole medie inferiori, chi abita dico a Pont Saint Martin per dire
nella zona, se vuol proseguire gli studi deve venire ad Aosta, o se
no deve andare ad Ivrea.
Naturalmente quando hai frequentato le tre inferiori, devi
frequentare il biennio prima di passare alle altre. Allora, se
viene ad Aosta frequenta il biennio, se invece va ad Ivrea non
frequenta il biennio, ma quelli che vanno ad Ivrea io penso che ci
vadano, a parte quelli che, come dice la mozione, non vogliono
saperne del biennio, a parte questo, molti ci vanno per questioni
di distanza, di comodità, nel senso che se io da Pont St. Martin o
da Donnaz vado ad Ivrea faccio 17 km., vengo ad Aosta ne devo fare
50, vero o no? Cioè questa è la domanda che io mi pongo.
Quindi il problema posto sarebbe così, in questi termini? È
questo che volevo sapere, perché non avevo le idee molto
chiare.
Lustrissy (D.P.)
- Effettivamente il problema esiste e
non è che lo possiamo disconoscere. Io ho già dato incarico ai miei
uffici di fare un censimento completo degli studenti che si recano
fuori Valle, per studiare, sia per i tipi di scuola non esistenti
in Valle, sia per i tipi di scuola esistenti in Valle e poi di
condurre una rapida indagine per vedere quali sono i motivi che
inducono questi studenti per i tipi esistenti in Valle a recarsi
fuori Valle a studiare.
Effettivamente, il problema della bassa Valle esiste, ci sono
molti studenti che si recano ad Ivrea non solo a frequentare
Istituti di tipo non esistente in Valle, cioè l'Istituto Tecnico
industriale, ma anche iscritti ad altre scuole di tipo esistente in
Valle.
A questo punto il problema non si risolve neanche con
l'estendere la gratuità dei libri prevista per questi studenti in
Valle d'Aosta e agli altri, ma piuttosto il problema deve essere
risolto in considerazione dei trasporti, in considerazione delle
organizzazioni delle mense, in considerazione delle organizzazioni
dei collegi, perché non penso che chi risieda a Fontainemore o a
Issime, Lillianes o Gressoney vada a studiare a Ivrea tutti i
giorni, sarà in collegio a Ivrea o sarà in collegio ad Aosta.
Intanto noi abbiamo delle borse di studio sia per coloro che
frequentano i collegi, sia coloro che frequentano scuole di tipo
secondario in Valle d'Aosta, sia coloro che frequentano tipi di
scuole secondarie non esistenti in Valle d'Aosta che sono
fuori.
Però il problema c'è e deve essere studiato e non si risolve
neanche estendendo... tanto per quanto possibile, perché oggi non è
possibile con l'attuale legislazione, a costoro il provvedimento
della gratuità dei libri di testo, perché i due provvedimenti di
legge non lo permettono perché sono già evidentemente diretti a
determinati studenti.
Comunque, io mi riservo di approfondire il problema e di
studiarlo nei suoi dettagli e poi di vedere assieme anche alla
Commissione consiliare dell'Istruzione Pubblica a questo proposito
cosa si può fare.
Montesano (P.S.D.I.)
- Il Segretario mi suggerisce
appunto di invitare il Consigliere Pedrini di far parte di questa,
della Commissione nel momento in cui si esamina questo
problema.
Pedrini (P.L.I.)
- ... non voglio porre un limite fisso,
però mi si dica: entro questo tempo, insomma, se no qua andiamo al
prossimo anno scolastico. Questo non per cattiva volontà
dell'Assessore, ma perché è fatale che tutte le cose che si dice
così ecc. rimangono poi allo stato selvaggio, diciamo, ed allora se
ci fosse possibile avere presumibilmente una data, in quel caso io
non ho niente in contrario a ritirare la mozione. Se no sono
costretto...
Dujany (D.P.)
- Entro la fine dell'anno.
Lustrissy (D.P.)
- L'impegno che posso prendere è questo:
ultimata l'indagine che è in corso, io mi posso impegnare di
riunire la Commissione per poter esaminare statisticamente tutte
queste situazioni. Speriamo entro la fine dell'anno.
Montesano (P.S.D.I.)
- Allora la mozione si intende
ritirata.
Si passa all'esame dell'ordine del giorno aggiuntivo, trasmesso
in data 3 novembre, cominciando col punto 2.
