Classificazione
ORDINE PUBBLICO - FORZE ARMATE
Pubblica sicurezza



Oggetto del Consiglio n. 2797 del 6 febbraio 2013 - Resoconto
OGGETTO N. 2797/XIII - Interrogazione a risposta immediata:
"Andamento dei fenomeni criminosi in Valle d'Aosta".
Président
- La parole au collègue Caveri.
Caveri (UVP)
- Grazie Presidente.
Una delle caratteristiche peculiari dell'ordinamento valdostano
è proprio il fatto che il Presidente della Regione abbia le
funzioni prefettizie. Ogni tanto si dice sbagliando, Presidente
Prefetto, ma in realtà sono le funzioni prefettizie, che è un fatto
ancora più importante risalente addirittura ai decreti
luogotenenziali del 1945, quando l'ordinamento dello Stato era
in nuce
e aveva caratteristiche più autonomistiche della
situazione attuale. Noi, Presidente Rollandin, come Consiglio
Valle, abbiamo analizzato ed approfondito la questione della
'ndrangheta e della criminalità organizzata, cresce però nella
popolazione valdostana una viva preoccupazione sui dati
complessivi, perché noi oggi non abbiamo ancora una piena contezza,
diciamo così, della nicchia rappresentata dalle mafie, però fatti
recenti, tipo l'arresto di una banda di Rom nel
Verbano-Cusio-Ossola che colpivano anche in Valle d'Aosta, il fatto
di cronaca recentissimo del ragazzo rumeno che lei stesso ha
commentato credo rappresentando un sentimento generale di
preoccupazione rispetto alla legislazione nazionale e
all'applicazione che ne viene fatta da parte della Magistratura...e
poi aggiungerei nel periodo
post
natalizio la vicenda
dell'assalto vero e proprio, con metodi quasi militari, a quel
furgone blindato nei pressi dell'autoporto. C'è una
escalation
che colpisce, colpisce soprattutto in una realtà
piccola come la nostra, dove va detto per onestà talvolta magari i
dati nudi e crudi non corrispondono all'idem sentire e alla
preoccupazione della popolazione, per questo ci siamo permessi di
rivolgerci a lei.
Président
- Pour la réponse, la parole au Président
Rollandin.
Rollandin
(UV)
- Grazie Presidente.
"Ricordo che le funzioni prefettizie sono attribuite in via
esclusiva al Presidente della Regione ai sensi delle norme di
attuazione risalenti al 1945 dello Statuto speciale
- come è
stato ricordato -
e che tali funzioni sono esercitate per conto
dello Stato e non rientrano fra le attribuzioni regionali, per le
quali i consiglieri possono esercitare l'attività ispettiva"
:
queste sono le parole, e ne ho approfittato, con cui lei aveva
giustamente risposto in un caso analogo in un'interrogazione del
2007, dove giustamente chiedevano un riferimento...quindi la
discussione in quella occasione era staa anche un po' - se ne
ricorderà - animata perché, come ha ricordato, ci sono diverse
volte interpretazioni non corrette; quindi, sotto il profilo della
parte delle funzioni prefettizie, questo è chiaro.
Per quanto riguarda invece la sua preoccupazione, cioè il fatto
che lei ricordava che ci siano dei fatti che vanno all'onore di
cronaca con una certa rilevanza, nell'insieme questi sono i
risultati che abbiamo nel momento in cui facciamo il COSP, cioè nel
momento in cui con le forze di polizia si fa il punto della
situazione...possiamo dire che l'insieme dei furti, delle rapine,
degli omicidi, i cosiddetti "reati predatori"...gli andamenti sono
in linea con gli anni precedenti, se non in leggero calo per
qualcuno. Questo non significa che non ci sia, come lei ricordava,
tutta la preoccupazione necessaria e l'attenzione nei confronti di
quelli che sono gli strumenti per alcuni fatti che sono in qualche
modo incentivati come attività preventiva, in particolare ricordo
il sistema di videosorveglianza a cui ha aderito la gran parte dei
Comuni e che continua ad essere finanziato dalla Regione. In questo
senso quindi c'è tutta l'attenzione necessaria affinché ci sia, in
collaborazione con le forze di polizia, il massimo di
attenzione.
Per quanto riguarda il fatto del ragazzo, innanzitutto ci
rallegriamo che la situazione sia migliorata. L'unico commento era
che questo fatto aveva in qualche modo turbato quello che era
l'andamento in particolare di una festa riuscita come quella di
Sant'Orso e poi naturalmente c'era lo sgomento che fosse stato
colpito un bambino in quel momento così delicato...quindi credo che
oggi ci sia l'unanime soddisfazione per l'esito di questo fatto.
Grazie.
Président
- Merci. La parole au Conseiller Caveri.
Caveri (UVP)
- La ringrazio Presidente, d'altra parte i
Capi di gabinetto che predispongono le risposte, a differenza dei
Presidenti, restano, i Presidenti cambiano. È quindi evidente che
chi le ha predisposto la risposta ricorderà che quella annotazione
sulle funzioni prefettizie riguardava aspetti come dire...più
riservati e non quell'osservazione che invece lei cortesemente ha
voluto svolgere sui dati di ordine generale. In 30 secondi una sola
annotazione: io credo che si sia fatto bene in questi anni per
combattere la delinquenza comune soprattutto ad usare sistemi di
videosorveglianza. Il vero problema della videosorveglianza,
Presidente - ne parleremo in qualche altra occasione -, avendolo
lei citato, sta nel fatto che è importante che qualcuno controlli
le telecamere in tempo reale, perché il vero problema crescente per
alcuni sistemi comunali sta nel paradosso che talvolta vengono
usati
ex post
. Grazie.
Président
- Point 4 à l'ordre du jour.
