Classificazione
ASSISTENZA SOCIALE
Disabili
TRASPORTI E VIABILITÀ
Trasporti



Oggetto del Consiglio n. 1501 del 20 ottobre 2015 - Resoconto
OGGETTO N. 1501/XIV - Interpellanza: "Risultanze delle nuove
disposizioni per la fruizione del servizio di trasporto per
disabili".
Président
- Pour l'illustration, la parole au Conseiller
Bertin.
Bertin (ALPE)
- Grazie Presidente.
A fine settembre di quest'anno è stata approvata una nuova
delibera che va a modificare in parte il servizio di trasporto
disabili, nello specifico essenzialmente o principalmente per
quanto riguarda l'aspetto degli oneri a carico degli utilizzatori
del servizio; una delibera che riprende quella del 2009
modificandola appunto essenzialmente e principalmente per questo
aspetto qui. Quello del trasporto disabili è un servizio importante
che da anni viene dato e che svolge una funzione certamente
significativa. Volevamo pertanto conoscere in generale il quadro di
questo servizio che viene fornito, i numeri degli ultimi anni,
quali erano soprattutto gli obiettivi di questa delibera e anche
del gruppo di lavoro che è stato istituito per rivedere o, come si
dice adesso, "razionalizzare" - che spesso è sinonimo di "tagliare
i costi" - questo servizio, e capire appunto quali erano in
generale, al di là di questa delibera, le intenzioni del Governo
regionale su questo importante settore. Grazie.
Président -
Pour la réponse, la parole à l'Assesseur
Marguerettaz.
Marguerettaz (UV) -
Grazie Presidente.
"
Il numero complessivo dei trasporti effettuato annualmente
negli ultimi cinque anni
": abbiamo i dati in modo puntuale da
quando c'è il nuovo sistema di rilevazione, che è dal mese di
ottobre 2011, quindi non saranno esattamente cinque anni, ma
diciamo che abbiamo parzialmente i dati degli ultimi cinque anni. È
una tabella particolarmente complessa che rilascerò a coloro che
hanno fatto l'interpellanza, ma sostanzialmente, prendendo l'anno
2014 come ultimo anno completo, si aggirano quasi a 100 mila viaggi
l'anno, e direi che vi è una ripartizione abbastanza importante e
abbastanza distribuita. I CEA (arrotondo) hanno 22 mila passaggi,
per i centri sono 24 mila passaggi, 8.800 per i cicli di cura, per
lavoro 13.200, per i viaggi personali 6 mila, per la scuola 15.500
e per le visite mediche 4 mila; la somma di tutto questo porta a 95
mila viaggi, quindi un servizio importantissimo. Come sapete,
abbiamo un numero di utenti che cresce, il numero di utenti è quasi
800 persone e quindi vi è un utilizzo importante.
L'obiettivo che si era proposto il gruppo di lavoro che era
composto dai servizi dell'Assessorato ai trasporti, ma soprattutto
dell'Assessorato della sanità e di quello dell'istruzione, che sono
i due Assessorati di riferimento che svolgono tutta una serie di
attività, è semplicemente quello di poter continuare a dare questo
servizio. L'obiettivo è quindi quello di continuare a dare un
servizio che non esiste in nessun'altra Regione d'Italia. È
un'attività che è quasi un'attività di taxi che prende le persone
con disabilità dal proprio domicilio, le porta a scuola, le porta
al lavoro, le porta nei luoghi dove bisogna fare un certo tipo di
attività. Ed è un servizio di cui - fatemi dire - come Valle
d'Aosta credo che dobbiamo essere orgogliosi. Il problema era la
contribuzione: ora, dobbiamo sempre fare delle proporzioni, per cui
anche in questi giorni ci sono state una serie di considerazioni e
di valutazioni che sono tutte degne e che valuteremo con grande
attenzione, ma per coloro che hanno delle fasce ISEE le più elevate
si parla di una contribuzione annua di poco più di 600 euro, quindi
vuol dire che è un abbonamento di 50 euro mensili. Per coloro che
hanno delle fasce ISEE basse - ricordo che per questo tipo di
servizio le fasce ISEE vengono calcolate con l'ISEE sociale, quindi
è un ISEE particolare che si utilizza per questo tipo di
prestazione - abbiamo delle contribuzioni che sono di 70 euro
all'anno, cioè delle contribuzioni di 6-7 euro mensili. Ora, per
questo tipo di provvedimento è stato fatto un primo incontro con le
Associazioni di categoria e le Organizzazioni sindacali il 4 giugno
2015; le Associazioni e le Organizzazioni hanno fatto pervenire
delle richieste, che in parte sono state accolte, e abbiamo fatto
successivamente degli incontri: il 18 agosto e il 22 settembre.
Quindi in continuazione c'è stato un incontro con le Organizzazioni
sindacali e le Associazioni che rappresentano i disabili.
Dappertutto e in tutte le riunioni abbiamo detto che avremmo
formulato delle modifiche per andare a verificare una contribuzione
rispetto a questo servizio, e che questa delibera doveva poi essere
particolarmente monitorata. Posso anticipare che una delle
osservazioni che è stata fatta ultimamente, ovvero per gli utenti
che hanno un utilizzo e una frequenza sporadica, probabilmente si
andrà a rivedere la contribuzione mettendo dei correttivi, nel
senso che coloro che utilizzano sporadicamente questo servizio,
potranno avere una correzione, ma era già nei fatti, così come
coloro che ci hanno segnalato la possibilità di dilazionare il
pagamento, per gli importi superiori ai 200 euro è verosimile che
vi siano delle possibilità di rateizzare a quadrimestre questo tipo
di prestazione.
Ora, per sintetizzare: gli intendimenti di questo gruppo di
lavoro formato dai tre Assessorati era quello di creare le
condizioni per mantenere il servizio, un servizio che, ricordo a
tutti, è un servizio che cuba per più di 2 milioni di euro, c'è una
sensibilità, c'è una necessità, però da questo punto di vista,
anche in base alle indicazioni che sono state date a livello
nazionale e a livello europeo, la contribuzione alla prestazione
pubblica è rapportata all'ISEE. Pertanto sulla disabilità non si
discute, ma sulla disabilità ci sono delle gradualità di
contribuzione che ovviamente saranno differenziate e distinte a
seconda del reddito e dei proventi.
Président
- Pour la réplique, la parole au Conseiller
Bertin.
Bertin (ALPE) -
Grazie Presidente.
Bisogna ricordarsi che questo servizio di trasporto riservato ai
disabili è stato istituito in ragione del fatto dell'impossibilità
di rendere accessibili i servizi pubblici di trasporto a tutti, e
di garantire pertanto a tutti, disabili compresi, il diritto alla
mobilità (questa era l'idea). Si trattava di una fase transitoria
che permettesse l'adeguamento dei trasporti pubblici alle esigenze
di tutti; questo in teoria, perché poi in pratica non è mai stato
così, né si è mai investito nulla nell'adeguamento del trasporto
pubblico in generale in questa direzione, e in pratica questo
servizio è l'unico a disposizione delle persone disabili.
Ora non vorrei che, dopo non aver percorso quella strada di
rendere a tutti il trasporto pubblico accessibile, per mancanza di
fondi si riducesse in modo drastico e notevole il servizio di
trasporto
ad hoc
; questo sarebbe grave, molto grave e
inaccettabile. Questo Consiglio regionale in diverse occasioni ha
affrontato queste tematiche...ricordo nel 2010, quando addirittura
abbiamo aderito ai principi della Convenzione delle Nazioni Unite
sulla disabilità, Convenzione delle Nazioni Unite che dà molta
importanza alla mobilità, che è una questione fondamentale per la
qualità della vita delle persone disabili
in primis
. È una
questione di libertà di potersi muovere, l'alternativa è la
segregazione; è una questione di civiltà, su certi principi non si
può tornare indietro, e poi è inutile aderire alle varie Carte se
non teniamo fermi questi principi. Più volte, in tempi non
sospetti, avevamo affrontato questa questione, anche proprio
nell'andare nella direzione di rendere i servizi di trasporto
pubblici accessibili a tutti, che è comunque una risposta a questa
questione del trasporto disabili. Purtroppo non si è fatto mai
niente in questo campo, anche su proposte che non avevano dei
costi, a costo zero, non si è mai avuta la volontà di affrontare
questa questione. Resta pertanto fondamentale il servizio di
trasporto disabili
ad hoc
e quando si interviene in questo
settore devo dire che, visti anche i precedenti, uno si
preoccupa.
Veniamo alla delibera in questione. In questi giorni abbiamo
visto molte prese di posizione e molte lettere ai giornali,
eccetera. Quello che ci interessava era affrontare la questione in
modo preciso. Con questa delibera di fatto si triplicano i costi di
adesione a questo servizio e soprattutto la cosa un po' paradossale
- come sottolineava anche lei - è il fatto che è scollegato da ogni
utilizzo dello stesso servizio. Un aumento di costi che
rischierebbe, questo scollegamento dell'effettivo utilizzo, anche
di creare...come dire? un utilizzo non corretto del servizio
stesso. È pertanto necessario riflettere su questo aspetto e
rivedere questa questione. In generale, se si vuole andare in
questa direzione, è necessario che si prenda in considerazione
l'utilizzo e poi anche lo stesso tipo di disabilità della persona,
che comunque cambia anche le ragioni e gli effetti di questo
utilizzo. Staremo attenti e seguiremo l'evoluzione di questo
dossier, che comunque dev'essere affrontato in modo serio, tenendo
conto che stiamo parlando di un problema di civiltà che dev'essere
affrontato nella sua complessità. Grazie.
Presidente
- Punto 18 all'ordine del giorno.
