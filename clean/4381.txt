Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 56 del 27 gennaio 1982 - Resoconto
OGGETTO N. 56/VII - RINVIO ESAME DELLA PROPOSTA CONCERNENTE:
APPROVAZIONE DEL PIANO OPERATIVO PER LO SVILUPPO DEI SISTEMI DI
AUTOMAZIONE DELLA REGIONE VALLE D'AOSTA.- DELEGA ALLA
GIUNTA.
PRESIDENTE
:
Ha chiesto di parlare l'Assessore alle
Finanze Ramera, ne ha facoltà.
RAMERA
(D.C.):
Chiedo il rinvio dell'esame della
proposta in oggetto al prossimo Consiglio regionale, in quanto
forse ci saranno delle modifiche da fare e vorrei venire in
Consiglio con la bozza definitiva in maniera che questo possa
venire sufficientemente ragguagliato e possa dare il suo parere,
positivo o negativo, in piena coscienza.
PRESIDENTE
:
Ricordo al Consiglio che l'argomento
era già stato iscritto nella seduta del 14-15 gennaio e che in
quell'occasione era assente il relatore, Assessore Ramera, per cui
si era ritenuto di spostare la discussione alla seduta odierna.
Avete ascoltato la proposta dell'Assessore Ramera, sapete che il
Consiglio è convocando per l'11-12 febbraio, ci sono obiezioni alla
proposta dell'Assessore?
Ha chiesto di parlare il Consigliere Mafrica, ne ha facoltà.
MAFRICA
(P.C.I.)
: In effetti il documento che è
stato presentato al Consiglio era piuttosto vago nei suoi
contenuti, pertanto credo che possa essere accolta la proposta di
rinvio per un approfondimento dell'argomento.
Devo però rilevare che ancora una volta si convoca il Consiglio
per due giorni, evidentemente perché si pensa che la Giunta porti
degli argomenti: su 26 argomenti presentati, solo 3 sono della
Giunta, di cui uno adesso viene rinviato, e questo dimostra che la
Giunta di fatto vuole sfuggire al confronto con l'opposizione, di
conseguenza anche con la popolazione.
PRESIDENTE
:
Colleghi, mi sembra che sia raggiunta
l'unanimità sulla necessità di iscrivere questo argomento nella
convocanda seduta della prima quindicina di febbraio.
