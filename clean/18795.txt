Classificazione
ASSISTENZA SANITARIA E OSPEDALIERA
Presidio ospedaliero


Resoconto integrale del dibattito dell'aula
Oggetto del Consiglio n. 1919 del 4 aprile 2001 - Resoconto
OGGETTO N. 1919/XI Presunti disguidi derivanti dalla
difficoltà di effettuazione in Ospedale di un esame ecografico.
(Interrogazione)
Interrogazione Avendo appreso che nel corso del mese di marzo
non è stato possibile per alcuni pazienti sottoporsi in ospedale ad
un esame ecografico, in quanto non era presente in quel determinato
periodo nessun operatore sanitario che potesse svolgere tale
esame;
Atteso che ai pazienti, perplessi di fronte a tale situazione, è
stato suggerito di rivolgersi direttamente a strutture private in
grado di effettuare, a pagamento, tale esame;
Considerando che è compito del servizio pubblico garantire le
prestazioni minime sanitarie, senza costringere i pazienti a
rivolgersi a strutture private;
i sottoscritti Consiglieri regionali
Interrogano
l’Assessore competente per sapere:
1) se corrisponde al vero quanto detto in premessa e per quanto
tempo, e per quali motivi, non è stato possibile garantire
l’effettuazione in ospedale di un esame
ecografico;
2) come valuta il comportamento dell’USL che non
garantisce il servizio sanitario necessario.
F.to: Squarzino Secondina - Beneforti
Presidente
La parola all’Assessore alla
sanità, salute e politiche sociali, Vicquéry.
Vicquéry (UV)
Simplement pour dire que
l’USL a communiqué que le service d'échographie
n’a jamais interrompu son activité comme le démontre
le tableau en annexe d’où il ressort que les examens
ont toujours été assurés.
Le très faible taux d’examens
n’ayant pas été pratiqués découle
d’autres raisons comme par exemple le fait que le
patient ne s’est pas présenté au rendez-vous
fixé.
Presidente
La parola alla Consigliera Squarzino
Secondina.
Squarzino (PVA-cU)
Credo che ci siano dei fatti che non
corrispondono alle informazioni che l’Assessore ha
ricevuto.
Lo so con sicurezza, non voglio fare qui pubblicamente nome e
cognome perché non è mia abitudine portare i casi personali in
Consiglio, ma in separata sede le farò nome e cognome di persone
cui si riferisce la mia interrogazione. E sono più di una, perché
proprio ieri qualcuno mi ha chiesto:
"Ho letto quella tua
interrogazione, ti riferivi al mio caso?"
.
Ho risposto che il suo caso non lo conoscevo. Allora questa
persona mi ha ripetuto pari pari la stessa tipologia di situazione
che è la seguente: una persona si presenta al Pronto soccorso
perché ha dei problemi, a volte anche di notte; il Pronto soccorso
dice che per risolvere quella situazione bisogna assolutamente fare
in un caso un'ecografia, in un altro caso una TAC?
(interruzione dell’Assessore Vicquéry, fuori
microfono)
? questo è un secondo esempio che le porto, comunque
c’è assolutamente da fare un'ecografia. La persona
si presenta al reparto, gliela ordinano, ma quando va a farla si
sente dire:
"In questo momento non è possibile farla; se vuol
fare questa ecografia, vada presso uno di questi istituti
privati"
. Non gli si dice:
"Guardi che noi siamo
convenzionati con istituti privati per cui
lei può farla
come utente pubblico"
, perché posso capire che in certi momenti
l’Ospedale per motivi vari, per la rottura di un
macchinario, per un’assenza di personale, per dei
lavori urgenti da fare per ristrutturare un reparto di radiografia,
non possa fare una certa tipologia di analisi e che inviti il
paziente a rivolgersi ad un istituto privato con cui è
convenzionato. Ma questo non è stato fatto, Assessore, e le farò
nome e cognome in separata sede.
Credo che sia molto grave questa situazione perché se il
servizio pubblico deve garantire l’assistenza, non
può dire:
"Noi non siamo in grado di farla, vada presso un
istituto privato"
. In questo caso si potrebbe individuare un
fatto molto grave: dirottare presso i privati quello che invece
deve fare il servizio pubblico. Sarebbe un comportamento da
denunciare, Assessore.
Pertanto, al di là della risposta schematica che lei ha
ricevuto, credo che valga la pena di fare una verifica prima
sull'organizzazione interna dell’Ospedale, quindi
sull'organizzazione di queste tipologie di servizio e, poi, sulle
modalità con cui vengono date le informazioni perché qui
sicuramente c’è qualcosa che non va
nell'organizzazione di un servizio che non è stato in grado di
garantire una prestazione richiesta.
Ripeto; questa persona è andata al Pronto soccorso, non era un
esame da fare nell’arco di qualche mese; è stato il
Pronto soccorso a ordinare questo esame per verificare una
diagnosi; non è stato possibile fare questo esame. Mi sembra molto
grave che lo stesso Ospedale non sia in grado di rispondere alle
richieste che lo stesso Pronto soccorso prescrive.
