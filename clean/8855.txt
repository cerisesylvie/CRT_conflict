Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3356 del 22 dicembre 1987 - Resoconto
OGGETTO N. 3356/VIII - ISCRIZIONE ALLO ORDINE DEL GIORNO DEL
NUOVO OGGETTO: "INIZIATIVE PER UNA CONFERENZA INTERNAZIONALE DI
PACE PER UNA SOLUZIONE DEI PROBLEMI DEL POPOLO
PALESTINESE".
PRESIDENTE
: Come è stato richiesto e come vi è stato
distribuito nel corso del dibattito, il Consiglio è chiamato adesso
a pronunciarsi per l'iscrizione di un ordine del giorno sul tema:
"iniziative per una conferenza internazionale di pace per una
soluzione dei problemi del popolo palestinese".
Ha chiesto di parlare il Consigliere Baldassarre, ne ha
facoltà.
BALDASSARRE (P.S.D.I.):
Esprimo il voto contrario del mio
Gruppo alla iscrizione dell'ordine del giorno proposto dai vari
Capigruppo del Consiglio regionale. Non è per arroganza, ma è
perchè non ritengo che il popolo d'Israele meriti una attenzione
(fra virgolette) particolare, quale vuole indicare questo ordine
del giorno.
Quando i palestinesi in tutte le nazioni uccidevano i cittadini
di Israele, nessuno in questo Consiglio regionale, ad esclusione
forse del Consigliere De Grandis e del sottoscritto, ha espresso
solidarietà ai massacri dei palestinesi. Riteniamo i palestinesi
dei terroristi, per cui non voterò l'iscrizione dell'ordine del
giorno in oggetto. Mi riservo di intervenire sul merito al momento
della discussione.
PRESIDENTE
: Pongo in votazione l'iscrizione dell'ordine
del giorno in oggetto:
ESITO DELLA VOTAZIONE
Presenti 27
Votanti 27
Favorevoli 26
Contrari 1
Il Consiglio approva
