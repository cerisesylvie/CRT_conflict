Classificazione
FINANZA REGIONALE E LOCALE
Partecipazioni azionarie regionali
NOMINE E INCARICHI DI CONSULENZA E SPECIALI



Oggetto del Consiglio n. 1615 del 30 novembre 2015 - Resoconto
OGGETTO N. 1615/XIV - Disegno di legge: "Disposizioni in
materia di inconferibilità e incompatibilità di incarichi conferiti
o di nomine disposte dalla Regione".
Presidente
- La parola al collega Farcoz. Collega, stiamo
distribuendo la sua relazione che è stata fotocopiata, gli uscieri
la stanno distribuendo. Prego.
Farcoz (UV)
- Merci Président.
L'oggetto del presente disegno di legge, evidenziato
dall'articolo 1, è quello di disciplinare, in attuazione del
decreto legislativo 8 aprile 2013, n. 39, i casi di inconferibilità
e di incompatibilità degli incarichi conferiti per le nomine
disposte dalla Regione, considerati i problemi sorti nel primo
periodo di applicazione dello stesso. Per conoscenza anche l'ANAC,
con il comunicato del 14 maggio 2015, ha esortato le
Amministrazioni regionali, provinciali e comunali a dare tempestiva
attuazione alle disposizioni dell'articolo 18 del decreto
legislativo 39 del 2013 e ad individuare gli organi che possano
procedere al conferimento in via sostitutiva dei nuovi
incarichi.
L'articolo 2 del disegno di legge stabilisce che l'atto di
conferimento dell'incarico è inefficace qualora non sia stata
presentata la dichiarazione sull'insussistenza di cause di
inconferibilità e incompatibilità di cui all'articolo 20 del
decreto legislativo 39. Tale dichiarazione deve essere presentata
prima dell'assunzione dell'incarico e, in ogni caso, non oltre il
termine di 10 giorni dalla data del conferimento. L'interessato
deve inoltre dichiarare le cause di inconferibilità o di
incompatibilità sopravvenute nel corso dell'incarico e, in ogni
caso, deve ripresentare ogni anno la dichiarazione. Alle
dichiarazioni deve essere allegato l'elenco degli eventuali
incarichi e cariche in corso e di quelli cessati, se riferiti ai
due anni precedenti, indicando per ogni incarico o carica
l'amministrazione o ente presso cui si svolge l'incarico o si
ricopre la carica, la tipologia degli stessi, la data di
conferimento o di nomina e il termine di cessazione o di scadenza.
Le dichiarazioni sono pubblicate nella sezione "Amministrazione
trasparente" del sito istituzionale della Regione, omessi i dati
anagrafici eccedenti le finalità di trasparenza correlate alla
pubblicazione.
L'articolo 3 disciplina le conseguenze dell'inconferibilità e
dell'incompatibilità previo accertamento, anche su segnalazione
della sussistenza delle stesse da parte del responsabile della
prevenzione della corruzione della Giunta regionale o del
responsabile del Consiglio regionale. In ogni caso è garantito il
rispetto del diritto di difesa e del contradditorio
dell'interessato. In caso di inconferibilità il responsabile
dichiara la nullità degli incarichi conferiti o delle nomine
disposte in violazione al decreto legislativo 39 e di conseguenza,
dalla data di adozione dell'atto che dichiara la nullità,
l'interessato decade dall'incarico e gli atti da esso adottati
successivamente alla decadenza sono nulli. In caso di
incompatibilità, ferme restando le disposizioni che prevedono il
collocamento in aspettativa dei dipendenti delle pubbliche
amministrazioni, entro 15 giorni dalla contestazione l'interessato
è tenuto a scegliere, a pena di decadenza, per l'assunzione o la
permanenza nell'incarico o nella carica e l'assunzione o lo
svolgimento di un altro incarico o altra carica con essi
incompatibili.
L'articolo 4 infine reca disposizioni sul conferimento in via
sostitutiva di incarichi o nomine. Nel caso di conferimento di
incarico o nomine dichiarati nulli, gli organi di direzione
politica-amministrativa della Regione che hanno conferito tali
incarichi non possono conferire incarichi o disporre nomine per tre
mesi e siano sostituiti da altri organi. Nello specifico, il
Consiglio regionale è sostituito dalla Giunta regionale, la Giunta
regionale dal Consiglio regionale, il Presidente della Regione dal
Vicepresidente, l'Assessore dal Presidente della Regione.
Merci.
Presidente
- Grazie collega. Siamo in discussione
generale sul punto 6. Qualcuno chiede la parola? La parola al
Presidente della Regione.
Rollandin (UV)
- Oui, merci Président.
Je remercie le collègue Farcoz pour son illustration de la loi
qui, comme vous avez vu, est en application d'une loi nationale qui
a des engagements plutôt lourds pour les administrations. Je
voulais seulement signaler - comme j'avais déjà eu l'occasion de le
faire - que j'ai parlé de ce thème et j'ai présenté des remarques à
la Conférence des Présidents en donnant aussi mandat à la
commission compétente de prévoir des modifications sur la loi
nationale, car c'est à ce moment qu'on doit donner application et
des indications par rapport à l'objet de cette loi. En même temps
il y a eu un débat ouvert qui a porté à dire que la loi n'est pas
tellement claire sur les passages pour l'interdiction, car on
risque d'avoir des responsabilités qui, selon les interprétations,
sont techniques et politiques. Il y a eu des cas différents au
niveau des Régions, car là où il y a le fonctionnaire qui prend sa
responsabilité sur ce qui s'est passé il n'y a pas l'interdiction
du Président de la Région; dans l'autre cas, où le fonctionnaire
n'a pas pris en considération cet aspect, le Président a payé et
donc il y a eu l'interdiction pendant trois mois pour ce qui est de
l'activité de la Présidence de la Région pour les faits qu'on
connaît.
Évidemment le fait qu'il n'y ait pas cette clarté a porté à des
difficultés d'interprétation. La commission est en train d'y
travailler et je crois qu'il y aura par contre une modification de
la loi. Tout de même, pour ce qui nous concerne, nous avons donné
application en prévoyant que, le cas échéant, s'il y a le substitut
celui-ci peut accomplir les fonctions qui à présent reviennent au
Président de la Région et qu'il peut être substitué pour les
nominations dans le cas d'interdiction. Pour le restant je crois
que la loi est simple dans les données, car à aujourd'hui elle
prévoit seulement la possibilité de faire clarté et de prévoir
qu'il y ait des déclarations actives sur le passage des
nominations. Merci.
Président
- Merci. C'è qualcuno che chiede la parola? Non
ci sono richieste. Possiamo mettere in votazione? La parola al
collega Chatrian.
Chatrian (ALPE)
- Sì, grazie. Presidente, nulla da
eccepire su questo suo chiarimento sulle parziali incomprensioni,
quanto meno va a chiarire delle zone d'ombra del disegno di
legge.
Al di là di questo, a nome del gruppo ALPE vorrei di nuovo fare,
invece, se non una proposta un ennesimo annuncio per quanto
riguarda chi risiede nei posti di comando delle società partecipate
direttamente o indirettamente. Non me ne vogliano i pensionati -
esco un attimo dal contenuto del disegno di legge n. 62 - però
creiamo e create le condizioni affinché i pensionati possano fare
serenamente i pensionati e si possa invece pagare, nominare,
incaricare chi non è pensionato e ha ancora voglia di dare qualcosa
a questo modello Valle d'Aosta. Nelle società partecipate e
controllate...al di là della legge, perché da quando è stata
approvata in Consiglio regionale oltretutto siamo andati oltre alla
direttiva nazionale...lei sa molto meglio di noi e di me che ancora
adesso abbiamo fior fiori di pluridecorati, di pluripensionati che
continuano a guidare fior fiori di società partecipate direttamente
o indirettamente. Ora io non so se voi lo condividete anche dal
punto di vista generazionale, dal punto di vista etico, dal punto
di vista del portafoglio e anche dal punto di vista della dignità,
ma in questa piccola Valle d'Aosta diamo gambe e corso a chi magari
non è ancora pensionato e ha voglia di mostrare che si può fare
diversamente per questa bella Valle d'Aosta! Gradiremmo tutti che
riprendesse, a partire dal settore economico, e non solo quello.
Grazie.
Presidente
- Altri colleghi chiedono la parola? Se non ci
sono altri colleghi che intendono intervenire per dichiarazione di
voto chiudiamo la discussione. Possiamo procedere alla votazione
dell'atto. La votazione è aperta sull'articolo 1. La votazione è
chiusa.
Presenti: 35
Votanti: 21
Favorevoli: 21
Astenuti: 14 (Bertin, Bertschy, Certan, Chatrian, Cognetta,
Fabbri, Ferrero, Gerandin, Grosjean, Morelli, Nogara, Roscio,
Rosset e Laurent Viérin)
Il Consiglio approva.
Colleghi, passiamo adesso alla votazione dell'articolo 2. Posso
dare lo stesso risultato? Stesso risultato.
Articolo 3 stesso risultato.
Articolo 4 stesso risultato.
Poniamo adesso in votazione il disegno di legge nel suo
complesso. La votazione è aperta. La votazione è chiusa.
Presenti: 34
Votanti: 21
Favorevoli: 21
Astenuti: 13 (Bertin, Certan, Chatrian, Cognetta, Fabbri,
Ferrero, Gerandin, Grosjean, Morelli, Nogara, Roscio, Rosset e
Laurent Viérin)
Il Consiglio approva.
Passiamo all'esame del punto 7.
