Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 149 del 30 luglio 1970 - Resoconto
OGGETTO N. 149/70 - Questione pregiudiziale su recapito
convocazioni.
Ramera (D.C.)
- Il gruppo democristiano solleva
un'eccezione per questo ordine del giorno inviato nel tardo
pomeriggio di ieri, contenente sei punti all'ordine del giorno, in
quanto all'articolo 17, 3° comma, si dice: "Per oggetti di scarsa
importanza e di particolare urgenza..."
(voce di Germano in lontananza)
Quando parli tu, Germano, io ti ascolto volentieri...
Montesano (P.S.D.I.)
- ...lasci parlare, Germano...
Ramera (D.C.)
- Il gesto di commiserazione, ne...
comunque il gruppo democristiano ritiene fuori posto l'invio di
questo ordine del giorno aggiuntivo, tanto più che alcuni
Consiglieri non l'hanno neppure ricevuto. Se le dimissioni di un
Consigliere - che nello stesso tempo è anche Assessore - e quindi
tutti i susseguenti provvedimenti, sono di così scarsa importanza
da essere fatti conoscere al Consiglio poche ore prima del
Consiglio e a taluni Consiglieri neppure di essere fatti conoscere,
quando, invece, mi consta, anche se non ero in Valle, che la radio
aveva comunicato queste cose quattro o cinque giorni fa, io chiedo
spiegazioni alla Presidenza del Consiglio, dopo di che il gruppo
democristiano si riserverà di rimanere o andarsene da questa aula,
visto come è trattato.
Manganone
(D.C.)
- Mi allaccio alle parole del
Consigliere Ramera, perché... dicendo che sono uno dei quelli a cui
non è stato recapitato il telegramma delle dimissioni
dell'Assessore Colombo - e non ero fuori Valle, sono sempre stato
in casa - vorrei ricordare al Consiglio che anche le Commissioni
consiliari vengono convocate con poche ore di anticipo e anche il
telegramma non mi è stato recapitato, è una cosa che continua da
parecchio tempo a questa parte...
Montesano (
P.S.D.I.)
- Altri che chiedono la
parola?
Allora io devo dare delle spiegazioni al Consigliere Ramera e al
Consigliere Manganone.
Allora, prima di tutto, per prassi, è stato sempre scisso il
contesto degli oggetti di poca importanza da quelli urgenti, anche
perché, se sono oggetti di poca importanza, a mio giudizio e a
giudizio normale, non possono essere urgenti, quindi si tratta di
un errore materiale del nostro Regolamento, che al posto di una "o"
ha messo una "e"; ne abbiamo discusso anche in Commissione,
Consigliere Ramera, e si è detto che...
(voce di Ramera)
Siamo d'accordo, però lei, sa benissimo anche che dietro
richiesta del Presidente della Giunta e dietro richiesta di un
Consigliere, per oggetti di particolare importanza e urgenza, il
Presidente del Consiglio può giudicare dell'urgenza e derogare dai
termini che sono prescritti nel Regolamento.
Questo non è un qualche cosa che Ramera non conosce. Quindi...
l'unica cosa che non esiste nel nostro Regolamento è questa: che
non ci sono dei termini minimi. Vale a dire: non c'è un termine
minimo per mettere a conoscenza i Consiglieri di un oggetto
sopravvenuto e dichiarato urgente. Nella legge comunale e
provinciale esiste questo termine di 24 ore, nel nostro Regolamento
non esiste, ma, per arrivare poi alla questione concreta che è
all'esame del Consiglio oggi, al punto 1bis), devo far presente
che, per quello che ha detto il Consigliere Ramera che ha sentito
alla radio e ha letto sui giornali già parecchi giorni fa, di
questo provvedimento, di queste dimissioni e della sostituzione del
Consigliere e Assessore Colombo, io devo precisare che, sulle
tavole della Presidenza del Consiglio, la lettera di dimissioni da
Consigliere e Assessore del Signor Colombo, è pervenuta il 27 di
luglio, essendo le dimissioni da Consigliere, io non ho ritenuto
urgente inserirle nell'ordine del giorno perché le dimissioni di un
Consigliere non rivestono un carattere di urgenza nella sua
sostituzione.
Soltanto ieri, 29 luglio, è pervenuta dalla Presidenza della
Giunta una lettera che io vi leggo:
"
Oggetto: richiesta di iscrizione all'ordine del giorno della
prossima adunanza del Consiglio Regionale di proposta avente
carattere di urgenza.
Sentita la Giunta Regionale, pregiomi richiedere l'iscrizione
all'ordine del giorno della prossima adunanza del Consiglio
regionale delle proposte la cui trattazione riveste carattere di
particolare urgenza e comprese nell'elenco allegato.
Le proposte da trasmettere ai Signori Consiglieri a termine
abbreviato, saranno depositate alla Presidenza del Consiglio
Regionale".
Avendo avuto questa proposta fatta, ripeto, dal Presidente della
Giunta, qualsiasi Presidente del Consiglio avrebbe giudicato e
consentito l'urgenza.
I punti messi all'ordine del giorno sono concatenati, in modo
che io ho dovuto inserire, giudicandole urgenti in relazione alla
richiesta del Presidente della Giunta, le dimissioni da
Consigliere, perché è tutto un ingranaggio che deve muoversi
attraverso un primo atto, che è quello di dimissioni da
Consigliere, anche se la procedura è una procedura che noi vedremo
assieme quale sarà.
Quindi, io credo che in questo caso io sono rammaricato che
effettivamente il telegramma si sia dovuto fare all'ultimo momento,
ma, per le spiegazioni che ho il dovere di dare ai Consiglieri,
quello che vi ho detto è la documentazione che la Presidenza del
Consiglio non avrebbe potuto fare prima questo telegramma.
A proposito poi del mancato ricevimento dell'avviso dell'ordine
aggiuntivo, la Presidenza del Consiglio fa partire in questo caso
un telegramma circolare, il quale è diretto a tutti i componenti
del Consiglio; che ci siano poi dei disservizi telegrafici, non
riguardano certo la Presidenza del Consiglio, come è dimostrato
anche dal fatto che il telegrafo ci ha avvisati per mezzo di una
comunicazione scritta che il Consigliere Maghetti non ha potuto
ricevere il telegramma perché l'abitazione era chiusa. Ora, io non
capisco perché, ne faremo oggetto di un'interrogazione alla
Direzione delle Poste e Telegrafi, perché i Consiglieri, solo
Manganone che non ha ricevuto il telegramma, perché l'Ufficio
Telegrafico non ha comunicato alla Presidenza del Consiglio che il
telegramma diretto al Consigliere Manganone non sia stato
recapitato. Questo lo vedremo.
(voce di Manganone in lontananza)
Lei, vede, è stato un solerte Segretario del Consiglio e
dovrebbe sapere che le convocazioni telefoniche in una
convocazione, d'altra parte del Consiglio regionale non credo che
possano essere valide dal punto di vista regolamentare, anche dal
punto di vista, così, della prassi che noi abbiamo seguito da
sempre. Io credo che non ci sia nessun Consiglio che venga
convocato telefonicamente.
Noi possiamo, per telefono, convocare l'Ufficio di Presidenza,
convocare anche una Commissione, ma il Consiglio regionale, io
non... In ogni modo, lei sarà stato messo a conoscenza dai
colleghi, comunque, io non ho da fare altro che chiedere scusa per
gli altri, per l'Ufficio Telegrafico, che il messaggio non sia
arrivato. Poi accerteremo perché non è arrivato e perché non è
stato recapitato all'abitazione del Consigliere Manganone.
Ci sono altri che chiedono la parola?
Ramera (D.C.)
- Io la ringrazio, Presidente, per la sua
risposta, comunque non mi soddisfa naturalmente la procedura
seguita, perché le poste possono avere tutte le responsabilità che
ci vogliono ma, in qualunque assemblea, se un membro non riceve le
comunicazioni, può avvenire qualche cosa dopo di irregolare, questo
è chiaro come il sole, quindi, se io non ricevo un documento, posso
anche essere assente domani per colpa di questa mancata ricezione,
il che comporta che l'organo che si riunisce manca del suo plenum,
proprio perché questo Consigliere non ha ricevuto i documenti.
Inoltre, questo ritardato invio dell'ordine del giorno
aggiuntivo, che non è un ordine aggiuntivo di scarsa importanza ma
riveste anche un certo carattere politico, non ci ha neppure
consentito di discuterne, in quanto è pervenuto dopo la nostra
pre-consiliare, proprio in vista di questo Consiglio.
Ora, proprio per questi motivi, il gruppo democristiano si
rifiuta di partecipare alla discussione, all'esame, alle votazioni
di tutti i punti all'ordine del giorno e, quindi, non sarà presente
in aula.
Germano (P.C.I.)
- Se volete sentire solo un momento, poi
uscire dopo, però io volevo far rilevare al Consigliere Ramera
quando facevo "no" e chiedo scusa se è così suscettibile, non farò
nessun segno di assenso o dissenso, ma io volevo far rilevare
quello che in parte ha fatto rilevare il Presidente, la
contraddizione dell'art. 17 l'abbiamo riscontrata in Commissione, è
stato corretto nelle proposte che ci saranno nel nuovo Regolamento,
quindi, vorrei fare rilevare al Consigliere Ramera, soprattutto ai
Consiglieri D.C., è tutta una nostra storia, posta dalla D.C. nel
passato era quella tendente a che per prima cosa ci deve essere il
plenum, il plenum del Consiglio, quando succede che un Consigliere
è incompatibile, ineleggibile, bisogna sostituirlo, per prima cosa:
questa è sempre stata la tesi della D.C.!
Adesso, improvvisamente, questa tesi non è più valida; questa è
una contraddizione, però io direi ai colleghi democristiani, non
facciamo i dispettucci, che poi non sono profittevoli per
nessuno.
Io volevo solo rivolgere un invito: restare in aula perché uno
dei trentacinque ha il diritto e deve sedersi in questo consesso e
non facciamo questo...
Ramera (D.C.)
- ...questo non è un affronto né a chi se
ne va, né a chi viene; questo non è un affronto, perché mi dispiace
che il Consigliere Colombo se ne vada, perché è stato un caro
collega, così come poi al Consigliere Chantel, che io conosco molto
bene, darò subito il mio benvenuto o glielo darò dopo.
Questa è una questione di procedura; tu altre volte le hai
fatte, queste cavillose discussioni sulla procedura, consenti che
almeno una volta le faccia io, punto e basta.
Germano (P.C.I.)
- Sì, ma noi consentiamo, non è che
siamo contrari, diciamo solo che vi arrampicate sui vetri.
Ramera (D.C.)
- Non vi impediamo mica niente. Noi ci
prendiamo solo la libertà che ci sia consentita da un errore di
italiano scritto in un regolamento, non fatto da noi...
(Germano: ...
fatto da quelli che c'erano ma che tutti
abbiamo riconosciuto che è un errore, tutti abbiamo deciso di
modificarlo
...
)
Montesano (
P.S.D.I.)
- Altri che chiedono la
parola?
Allora si passa al punto a).
