Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2795 del 22 novembre 1991 - Resoconto
OGGETTO N. 2795/IX Concessione di un contributo al Consorzio
di miglio-ramento fondiario "Beyettes", nel comune di
Saint-Pierre.
Presidente
Do lettura del testo della
delibera:
Deliberazione Il Consiglio regionale
delibera
1°) di assegnare al Sig. Lale Demoz Silvio (codice n. 17247),
residente in Saint-Pierre - Fraz. Bosses, per conto del Consorzio
di miglioramento fondiario "Beyettes", con sede in Saint-Pierre, un
contributo straordinario di Lire 15.000.000= a parziale copertura
delle spese sostenute per la costruzione della strada interpoderale
da Montovillon a Beyettes;
2°) di approvare ed impegnare la somma di Lire 15.000.000= con
imputazione al capitolo n. 42080 "Contributi per lo sviluppo
dell'agricoltura e per l'incremento dei prodotti tipici" del
bilancio preventivo della Regione per l'anno 1991, che presenta la
necessaria disponibilità;
3°) di stabilire che alla liquidazione della spesa si provvederà
ai sensi dell'articolo 58 della legge regionale 27 dicembre 1990,
n. 90.
Presidente
Ha chiesto di parlare l'Assessore
all'Agricoltura, Forestazione e Risorse Naturali Lanièce, ne ha
facoltà.
Lanièce (DC)
Il Consorzio di miglioramento fondiario
Beyettes di Saint-Pierre ha presentato domanda, tendente ad
ottenere un contributo nelle spese di carattere straordinario
sostenute per la realizzazione della strada interpoderale da
Montovillon a Beyettes.
La richiesta è motivata dal fatto che il consorzio, a seguito di
azione legale intentata da uno dei consorzisti, ha dovuto procedere
all'acquisto di un terreno di proprietà dello stesso, pur di non
essere costretto a chiudere la strada ormai realizzata.
Ritengo che le finalità perseguite dai consorzisti coincidano
con un interesse di carattere anche pubblico, in quanto sono
dirette a salvaguardare la produttività dei terreni facenti parte
del comprensorio.
Nel sottolineare il carattere straordinario dell'intervento,
invito il Consiglio ad approvare il contributo di 15 milioni al
consorzio sopradetto.
Presidente
Ha chiesto di parlare il Consigliere
Perrin, ne ha facoltà.
Perrin (UV)
Nous votons cette délibération un peu
obtorto collo
, puisqu'il s'agit là de faciliter un ancien
consortium qui a eu des problèmes à son intérieur pour droits de
passage, pour lesquels il a dû acheter du terrain.
C'est quand même dangereux parce que cela pourrait ouvrir une
porte à d'autres consortiums, qui pourraient avoir un peu moins
d'attentions et d'égards dans leur gestion, s'ils savent que bien
ou mal l'Administration régionale après interviendra pour payer les
dettes.
D'ailleurs c'est une longue histoire que j'ai vécue dans le
passé, dans la même situation il y avait deux ou trois autres
consortiums; or je demande à M. l'Assesseur si le même traitement
sera réservé aussi aux autres qui avaient présenté déjà la demande.
Mais le conseil est de faire extrêmement attention dans le futur
pour ne pas ouvrir une porte dangereuse.
Presidente
Ha chiesto di parlare l'Assessore
all'Agricoltura, Forestazione e Risorse Naturali Lanièce, ne ha
facoltà.
Lanièce (DC)
Solo per precisare che nel deliberato
si parla di contributo straordinario proprio per evitare che si
crei un precedente.
Non mi è stato ancora segnalato nessun caso particolare; il caso
che viene dopo della consorteria, quello che avevamo rimandato, è
un caso a parte. Se ci saranno altri casi, come Giunta faremo una
proposta al Consiglio in modo che venga discussa in tale sede, e
non procederemo mai alla delibera di Giunta da portare poi in
ratifica al Consiglio. Con questo ci impegnamo ad adottare lo
stesso trattamento soprattutto per le vicende decorse, cioè
cercando di dire: qui abbiamo voluto fare una sanatoria, ma nessuno
si metta in testa di poter agire "con leggerezza" sapendo che poi
la Regione verrà incontro ad un parziale rimborso delle eventuali
spese sostenute.
Presidente
Pongo in votazione la delibera in
oggetto:
Esito della votazione
Presenti: 31
Votanti: 30
Favorevoli: 30
Astenuti: 1 (Riccarand)
Il Consiglio approva
