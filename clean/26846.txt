Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 88 del 17 aprile 1972 - Resoconto
OGGETTO N. 88/72 - Comunicazioni dei Presidenti.
Montesano (P.S.D.I.)
- Ma, io mi augurerei che gli
oggetti inseriti all'ordine del giorno possano essere discussi
nell'ordine presentato dalla Presidenza del Consiglio. Vorrei solo
sottolineare al Consiglio l'opportunità acchè l'ordine del giorno
venga smaltito pregandolo di discutere i vari argomenti nel modo
più sollecito possibile.
Nel caso che mozioni e interpellanze dovessero occupare un tempo
superiore a quello normale, io mi riservo di chiedere eventualmente
al Consiglio l'inversione dell'ordine del giorno per esaminare gli
oggetti di cui è relatore l'Assessore alle Finanze, l'Assessore
all'Agricoltura e ai Lavori Pubblici.
Fosson (U.V.)
- ...ma, io volevo proprio dire una cosa
sul numero degli oggetti portati all'ordine del giorno perché
l'altra volta abbiamo fatto una riunione dell'Ufficio di Presidenza
e dei vari Capi gruppo raccomandando - e si è stabilito di fare il
Consiglio proprio solo in una mezza giornata - si era anche detto,
su richiesta di diversi, se era opportuno fare ancora un Consiglio
prima della fine del mese, poi si è deciso di portare alcuni
argomenti e di limitare il Consiglio alla mezza giornata. Poi,
invece, abbiamo visto che sono stati portati moltissimi
argomenti.
Ora non bisognerebbe che capitasse quello che è capitato
nell'ultimo Consiglio che poi si deve discutere in fretta certi
argomenti, che invece richiederebbero una attenzione più
approfondita del Consiglio. Ecco, solo questo volevo chiedere.
Anzi, io volevo andare più avanti e volevo chiedere quasi al
Presidente se non intendeva fare una riunione dell'Ufficio di
Presidenza e dei vari Capi gruppo per vedere quello che,
eventualmente, di questo ordine del giorno, si debba passare oggi e
quello che, eventualmente, non si debba passare oggi.
Montesano (P.S.D.I.)
- Nessun altro chiede la parola?
Signor Presidente della Giunta, io ho ascoltato quello che ha
detto il Vice Presidente Fosson anche in riferimento al fatto che
egli mi ha sostituito nell'ultima riunione dei Capi gruppo e
dell'Ufficio di Presidenza e della quale ha dato oggi notizia
sull'accordo intervenuto.
Ora, se si vuole addivenire, effettivamente, prima di cominciare
questa seduta, ad un accordo di massima sulla necessità di
affrontare alcuni argomenti e di rimandarne altri, io sono
perfettamente d'accordo. Lo chiedo al Presidente della Giunta se,
con 5 minuti di sospensione, noi possiamo metterci d'accordo.
Oppure anche qui se è possibile...
(Voce: ...
facciamo due
ore di discussione per metterci d'accordo) ...E allora cominciamo,
Vice Presidente Fosson, cominciamo l'esame dell'ordine del giorno.
Poi vuol dire che, se ci saranno degli intoppi, decideremo quello
che dovrà essere fatto.
Allora, come regolamento, ci sono prima le mozioni che per due
sedute non sono state discusse.
