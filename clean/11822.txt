Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2656 del 25 ottobre 1991 - Resoconto
OGGETTO N. 2656/IX Acquisto di un'area di terreno sita in
Comune di Verrayes, località Pointys - Approvazione ed impegno di
spesa.
Dolchi (Presidente)
Do lettura del testo della
delibera:
Deliberazione Il Consiglio
- visto il parere della II Commissione consiliare
permanente;
delibera
1) di approvare l'acquisto, per il prezzo a corpo di lire
11.300.000 (undicimilionitrecentomila), dell'area di terreno sita
in Comune di Verrayes, località Pointys, di proprietà del signor
Giuseppe Francesco Amedeo Chapellu, distinta al Catasto Terreni al
Foglio 26 con le particelle nn. 288 e 289;
2) di approvare ed impegnare la spesa complessiva di lire
11.300.000 (undicimilionitrecentomila), con imputazione al capitolo
35060 del bilancio di previsione della Regione per l'anno 1991
("Spese per l'acquisto di beni patrimoniali - legge regionale 19
aprile 1985, n. 12, legge regionale 29 maggio 1989, n. 26") che
presenta la necessaria disponibilità;
3) di delegare alla Giunta regionale l'adozione di ogni
provvedimento di esecuzione per addivenire alla stipulazione
dell'atto notarile di trasferimento dell'immobile di cui si tratta
e, in particolare, per la designazione del notaio rogante, per la
liquidazione delle relative spese, nonché per gli eventuali
accertamenti circa la consistenza, l'intestazione catastale e
l'esatta superficie dell'immobile da acquisire.
Presidente
Ha chiesto di parlare il Presidente
della Giunta, ne ha facoltà.
Bondaz (DC)
Credo che la relazione sia abbastanza
chiara; si tratta di una superficie abbastanza modesta che
interessa all'Amministrazione per migliorare un'isola boscata di
notevole interesse botanico, come dice la relazione, con interventi
di rimboschimento effettuati agli inizi del novecento dal canonico
Vescoz.
Ritengo che sia un buon acquisto per l'Amministrazione, quindi
prego il Consiglio, se non ci sono difficoltà di altro genere, di
approvare questo acquisto di un importo di 11,3 milioni.
Presidente
Pongo in votazione la delibera in
oggetto:
Esito della votazione
Presenti, votanti e favorevoli: 27
Il Consiglio approva all'unanimità
