Classificazione
ATTIVITÀ CULTURALI
FORMAZIONE PROFESSIONALE


Resoconto integrale del dibattito dell'aula
Oggetto del Consiglio n. 2708 del 23 luglio 1997 - Resoconto
SEDUTA POMERIDIANA DEL 23 LUGLIO 1997
OGGETTO N. 2708/X Concessione di un contributo di lire
10.000.000 alla "Orchestra da camera di Aosta" per l'organizzazione
di un corso di formazione per strumentisti d'orchestra.
Deliberazione Il Consiglio
Premesso che:
La legge regionale 20 agosto 1993, n. 69 disciplina la
concessione di contributi a favore di associazioni ed enti pubblici
e privati per attività ed iniziative a carattere culturale,
scientifico ed artistico;
Il presidente dell'Associazione musicale "Orchestra da camera di
Aosta", signor Miszczyszyn, ha presentato, in data 10 gennaio 1997,
una richiesta tendente ad ottenere un contributo per
l'organizzazione di un corso di formazione per strumentisti
d'orchestra;
L'iniziativa, inserita nella programmazione artistica
dell'Orchestra per l'estate 1997, è rivolta agli iscritti
all'Associazione musicale e coinvolge differenti strumentisti:
- archi: 6 violini primi, 6 violini secondi, 4 viole, 4
violoncelli e 2 contrabbassi;
- fiati: 2 flauti, 2 oboi, 2 clarinetti, 2 fagotti, 2 corni, 2
trombe, 3 tromboni;
- percussioni: 1.
Il corso, strutturato in tre turni di 18 ore ciascuno, si terrà
presso il Salone Comunale delle manifestazioni di Saint-Vincent
secondo il seguente calendario:
- 1° turno: 6 - 7 - 8 agosto 1997;
- 2° turno: 13 - 14 - 15 agosto 1997;
- 3° turno: 27 - 28 - 29 agosto 1997.
La docenza sarà affidata al M° Mihail Vuluta per gli archi e al
M° Willy Merz per i fiati e le percussioni.
La spesa prevista per l'organizzazione dell'iniziativa ammonta a
Lire 21.500.000, come risulta dal preventivo inviato dall'Orchestra
con successiva lettera in data 25 maggio 1997:
- borse di studio e rimborsi spese Lire 19.000.000
- compenso al docente degli archi Lire 1.000.000
- compenso al Direttore dei corsi Lire 1.500.000
I Servizi Culturali dell'Assessorato della Pubblica Istruzione
hanno provveduto all'istruttoria ed alla valutazione della domanda
ritenendola ammissibile a contributo, ai sensi dell'articolo 3,
comma 3 e dell'articolo 8, comma 1 della legge regionale 20 agosto
1993, n. 69;
La Giunta, su proposta dell'Assessore alla Pubblica Istruzione,
ritiene opportuno aderire alla richiesta mediante concessione, ai
sensi dell'articolo 3 della legge regionale 20 agosto 1993, n. 69,
di un contributo di Lire 10.000.000, pari al 46,5 percento della
spesa preventivata;
Visto l'obiettivo gestionale 2702 "Gestione dei finanziamenti a
enti e privati per l'organizzazione di iniziative culturali e
scientifiche" assegnato ai Servizi Culturali dell'Assessorato della
Pubblica Istruzione per il triennio 1997/1999;
Richiamate le deliberazioni della Giunta regionale n. 6162 in
data 30 dicembre 1996 e n. 317 in data 3 febbraio 1997 concernenti
il Bilancio di gestione della Regione per l'anno 1997 e per il
triennio 1997/1999, nonché la circolare applicativa n. 7 del 6
febbraio 1997 (prot. n. 320/SGT);
Visto il parere favorevole rilasciato, in assenza del Dirigente,
dal Vice-Dirigente delegato dei Servizi Culturali dell'Assessorato
della Pubblica Istruzione ai sensi dell'articolo 72 della legge
regionale n. 3/1956 e successive modificazioni, e del combinato
disposto degli articoli 13 - comma 1 - lett. e) e 59 - comma 2 -
della legge regionale n. 45/1995, in ordine alla legittimità della
presente deliberazione;
Delibera
1) di approvare la concessione, ai sensi dell'articolo 3, comma
1 della legge regionale 20 agosto 1993, n. 69, all'Associazione
musicale "Orchestra da camera di Aosta" (P. IVA 00548580075) di un
contributo di Lire 10.000.000, pari al 46,5 percento circa delle
spese preventivate per l'organizzazione di un corso di formazione
per strumentisti d'orchestra;
2) di approvare ed impegnare la spesa di Lire 10.000.000
(diecimilioni) con imputazione al capitolo 57260 ("Contributi ad
Enti ed Associazioni culturali ed educative per manifestazioni ed
iniziative culturali e scientifiche") richiesta n. 3510, del
bilancio di previsione della Regione per l'anno 1997 che presenta
la necessaria disponibilità;
3) di provvedere alla liquidazione della spesa ai sensi
dell'articolo 58 della legge regionale 27 dicembre 1989, n. 90 e
successive modificazioni in applicazione dell'articolo 9 della
legge regionale 20 agosto 1993, n. 69;
4) di stabilire che il contributo in questione non è soggetto
alla ritenuta d'acconto del 4 percento prevista dal D.P.R. n. 600
del 29 settembre 1973;
5) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente È aperta la discussione generale. Qualcuno chiede la
parola? Se nessuno chiede la parola, pongo in votazione la delibera
in oggetto:
Presenti, votanti e favorevoli: 26
Il Consiglio approva all'unanimità
