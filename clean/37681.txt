Classificazione
CONSIGLIO REGIONALE
Attività consiliare d'aula



Oggetto del Consiglio n. 1371 del 29 luglio 2015 - Resoconto
OBJET N° 1371/XIV - Communications du Président du Conseil
régional.
Presidente
- Punto 1 all'ordine del giorno.
En début de séance je tiens à excuser l'absence du Président du
Conseil Marco Viérin, qui a eu un accident samedi dernier et ne
pourra pas participer aux travaux de cette réunion du Conseil. Je
vous informe qu'à partir du 15 juillet les réunions suivantes ont
eu lieu:
Bureau de la Présidence: 1 fois
I
e
Commission: 2 fois
II
e
Commission: 2 fois
III
e
Commission: 1 fois
IV
e
Commission: 2 fois
V
e
Commission: 1 fois
II
e
e V
e
Commissions conjointes: 2
fois
Mercoledì 22 luglio scorso, il Presidente del Consiglio Valle
Marco Viérin è stato audito a Roma dalla Commissione parlamentare
bicamerale per le questioni regionali, dedicata alle norme di
attuazione e alle prospettive delle riforme istituzionali,
audizione alla quale era presente anche il Senatore della Valle
d'Aosta, Albert Lanièce, in qualità di Vicepresidente della
Commissione. Copia della relazione è a disposizione dei Consiglieri
presso la Segreteria generale.
Nella giornata di lunedì 27 luglio, il Presidente del Consiglio
regionale del Friuli Venezia Giulia, Franco Iacop, è stato eletto
Coordinatore della Conferenza dei Presidenti delle Assemblee
legislative delle Regioni e delle Province autonome. Al Presidente
Iacop vanno le nostre congratulazioni e i nostri auguri di buon
lavoro. Siamo convinti che grazie alla sua sensibilità, alle sue
competenze e al suo impegno a favore delle autonomia e delle
specialità, egli saprà rappresentare al meglio il sistema regionale
in un momento così delicato. Alla collega Chiara Avanzo, Presidente
del Consiglio regionale del Trentino-Alto Adige, nominata referente
del coordinamento delle autonomie speciali, esprimiamo, infine, i
nostri migliori auguri di buon lavoro, nel solco dell'attività
portata avanti per la promozione delle autonomie differenziate
quale modello istituzionale da valorizzare nell'ambito del
regionalismo italiano.
In data odierna è stato comunicato che il Consigliere Pierluigi
Marquis è stato nominato Capogruppo della Stella Alpina, e il
Consigliere Stefano Borrello sarà Vicecapogruppo.
Nella riunione di ieri la Conferenza dei Capigruppo ha deciso
l'organizzazione dei lavori di questa adunanza consiliare. Dopo la
trattazione delle interrogazioni e delle interpellanze vi sarà la
discussione generale congiunta delle relazioni della Sezione di
controllo della Corte dei Conti, del rendiconto 2014 e
dell'assestamento di bilancio per il 2015 della Regione. Si
procederà, quindi, alla presa d'atto delle relazioni della Sezione
di controllo della Corte dei Conti e alla votazione dei due disegni
di legge.
Ci sono richieste di intervento? La parola al Consigliere
Marquis.
Marquis (SA)
- Grazie. Signori Presidente del Consiglio,
Presidente del Governo regionale, colleghi...buongiorno a
tutti.
A seguito del compimento dell'allargamento della maggioranza
regionale e della ridefinizione dell'organigramma, il gruppo
consiliare della Stella Alpina ha condiviso di rivedere i ruoli dei
suoi componenti in seno all'Assemblea consiliare, affidandomi il
ruolo di Capogruppo. Ringrazio gli amici per la fiducia che mi
hanno accordato e mi accingo a questa nuova esperienza con la
consapevolezza della responsabilità che questa determina.
Gratitudine voglio esprimere al collega e amico Stefano, a cui
succedo e con cui continuerà la collaborazione, per l'egregio
lavoro che ha svolto con impegno in questa prima parte della
legislatura, a volte in condizioni non facili.
Si apre ora una fase politica nuova in cui dovranno affrontarsi
temi di grande attualità e importanza, tra i quali mi preme
evidenziare la salvaguardia e la valorizzazione della nostra
autonomia e anche l'attualizzazione del modello Valle d'Aosta alle
ridotte disponibilità finanziarie e ai nuovi bisogni dei nostri
cittadini.
Auspico vivamente che tra le forze politiche si possa
valorizzare il dialogo, il confronto e la discussione in un clima
di reciproca correttezza, sia nei rapporti di maggioranza che in
quelli con l'opposizione, fondamentale soprattutto per affrontare
un momento difficile per le Istituzioni e per le realtà
amministrate. Il gruppo consiliare di Stella Alpina parteciperà
attivamente al dibattito, in tutte le sedi, e sottoporrà le proprie
proposte con la finalità di contribuire fattivamente a perseguire
un nuovo sviluppo per la nostra Regione. Anche in questa occasione
non mi sottrarrò alla sfida che mi attende e lo farò con la
passione e l'impegno necessari e soprattutto con l'intento di
fornire a titolo personale, e in rappresentanza del gruppo, il
migliore contributo nell'espletamento dell'incarico, sempre nel
superiore interesse della comunità valdostana. In ultimo, a titolo
personale e a quello del gruppo, auguro al Presidente del Consiglio
Marco Viérin di poter riprendere al più presto l'attività.
Grazie.
Presidente
- Grazie Consigliere Marquis. Ci sono altri
interventi? Se non ci sono altri interventi...punto 2 all'ordine
del giorno.
