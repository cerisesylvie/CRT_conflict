Classificazione
BILANCIO E CONTABILITA' REGIONALE



Oggetto del Consiglio n. 1685 del 21 dicembre 2005 - Resoconto
OGGETTO N. 1685/XII - Comunicazione di provvedimenti
ammini­strativi di variazione al bilancio.
Il Consiglio
Premesso che ai sensi dell'articolo 42 - primo comma - della
legge regionale 27 dicembre 1989, n. 90 come sostituito
dall'articolo 5 della legge regionale 7 aprile 1992, n. 16, la
legge regionale relativa all'approvazione del bilancio di
previsione della Regione per l'anno 2005 ha autorizzato la Giunta
regionale ad apportare, per l'anno 2005, variazioni di bilancio
mediante provvedimenti amministrativi da comunicare al
Consiglio;
Rilevato che, ai sensi dell'articolo 37, comma 3, della legge
regionale 27 dicembre 1989, n. 90, come sostituito dall'articolo 4,
comma 1, della legge regionale 21 agosto 2000, n. 27, il prelievo
di somma dal fondo di riserva per spese impreviste è disposto con
deliberazione della Giunta regionale da comunicare al Consiglio
regionale entro quindici giorni dalla sua adozione;
Richiamate le leggi regionali n. 90/1989, n. 16/1992 e n.
27/2000, nonché la legge regionale di approvazione del bilancio per
l'anno 2005;
Prende atto
della comunicazione delle seguenti deliberazioni della Giunta
regionale:
Oggetto n. 3689 in data 11 novembre 2005
: Variazioni
al bilancio di previsione della Regione per l'anno 2005 per
variazioni tra capitoli appartenenti al medesimo obiettivo
programmatico e conseguente modifica al bilancio di
gestione.
Oggetto n. 3782 in data 18 novembre 2005
: Variazioni
al bilancio di previsione della Regione per l'anno 2005 per
variazioni tra capitoli appartenenti al medesimo obiettivo
programmatico e conseguente modifica al bilancio di
gestione.
Oggetto n. 3784 in data 18 novembre 2005
: Prelievo di
somma dal fondo di riserva per le spese impreviste per l'anno 2005
e conseguente modifica al bilancio di gestione.
Oggetto n. 3788 in data 18 novembre 2005
: Variazione
al bilancio di previsione per l'anno 2005 e a quello pluriennale
2005/2007, e conseguente modifica al bilancio di gestione, a
seguito del trasferimento di risorse dal Comune di
Pont-Saint-Martin per i lavori di costruzione e di rifinitura di un
volume da destinare ad attività socio-culturali.
Oggetto n. 3910 in data 26 novembre 2005
: Variazione
al bilancio di previsione della Regione per l'anno 2005 per
variazioni tra capitoli appartenenti al medesimo obiettivo
programmatico e conseguente modifica al bilancio di
gestione.
Oggetto n. 3915 in data 26 novembre 2005
: Variazione
al bilancio di previsione della Regione per l'anno 2005 per
l'iscrizione di assegnazioni statali attribuite per il
potenziamento del sistema regionale di protezione civile e
conseguente modifica al bilancio di gestione.
Oggetto n. 3916 in data 26 novembre 2005
: Variazione
al bilancio di previsione della Regione per l'anno 2005 e a quello
pluriennale per il triennio 2005/2007 per l'iscrizione di
assegnazioni statali e comunitarie e conseguente modifica al
bilancio di gestione.
Président - La parole à la Conseillère Squarzino Secondina.
Squarzino (Arc-VA) - Sur l'objet n° 30.
Volevo capire come mai è previsto lo spostamento di risorse,
indicate al punto f) della deliberazione n. 3689, là dove si dice:
"per integrare il finanziamento per l'organizzazione del
Congresso internazionale sulle medicine di montagna, dal titolo
"Una montagna di salute", in collaborazione con il "118" e l'USL,
che si è svolto a Cogne dal 1° al 4 giugno 2005".
Prima domanda: come mai solo oggi si cercano risorse per un
congresso che si è svolto 6 mesi fa? Due: come mai è stata
necessaria l'integrazione di circa 15 mila euro? Si voleva capire
il perché di questi due elementi: il ritardo con cui si provvede a
completare le spese per il convegno di giugno e come mai questa
integrazione è così elevata.
Président - La parole à l'Assesseur à la santé, au bien-être et
aux politiques sociales, Fosson.
Fosson (UV) - Mi sembra semplice. Il congresso svoltosi a Cogne
in quell'epoca ha richiamato molta più gente di quello che ci si
aspettava, le spese sono lievitate e non sono state dentro al
bilancio preventivo fatto, e quello è a consuntivo di quanto speso
in quell'occasione.
Président - Le Conseil prend acte.
