Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3709 del 24 settembre 1992 - Resoconto
OGGETTO N. 3709/IX Elezione del Comitato regionale per i
Servizi Radiotelevisivi.
Presidente
È attuazione l'articolo 7 della legge 6
agosto 1990 n. 223, che è la legge che disciplina il sistema
radiotelevisivo pubblico e privato. La Regione in ottemperanza ha
approvato una sua legge il 27 dicembre 1991 n. 85 per il
funzionamento dell'attività del comitato regionale che vigila sul
sistema d'informazione radiotelevisivo.
Si tratta di costituire il Comitato previsto dalla legge
regionale stessa. I membri del comitato sono nove. Devono essere
scelti a voto limitato, quindi è possibile votare sulla scheda sei
candidature, in modo che sia garantita la presenza anche della
minoranza. La scelta dei candidati deve essere fatta tra persone
che abbiano caratteristiche di esperienza nel settore
dell'informazione radiotelevisiva e nel settore dell'informazione
in generale. Colgo anche l'occasione per dire che la legge
regionale prevedeva l'esecuzione e la costituzione del comitato
entro 90 giorni dall'approvazione della legge stessa.
La legge è stata promulgata il 27 dicembre del 1991; siamo in
ritardo e dobbiamo provvedere con la dovuta solerzia.
Presidente
Ha chiesto di parlare il Consigliere
Andrione.
Andrione (UV)
Je prie la majorité de prendre note: Bal
Giorgio, Simonetti Maria Pia, Pinacoli Pierre, Righetti Igor,
Vallomy Luigi e Vivoli Piergiorgio.
Presidente
Ha chiesto la parola il Consigliere
Bondaz.
Bondaz (DC)
Per la minoranza propongo: Patacchini
Renato, Thiébat Pier Giorgio, Carello Angelo.
Presidente
Il voto avviene a scrutinio segreto per
scheda. Sarà distribuita la scheda con 6 righe, con la possibilità
di scegliere 6 designandi su 9. Verranno eletti i primi nove
nominativi cioè coloro che avranno raggiunto il maggior numero di
voti tra le schede scrutinate.
Presidente
Pongo in votazione l'elezione dei membri
del Comitato regionale per i Servizi Radiotelevisivi
Esito della votazione:
Presenti: 31
Votanti: 30
Astenuti: 1 (Gremmo)
Schede valide: 30
Schede bianche: 1
Hanno riportato voti:
- Bal Giorgio: 19
- Simonetti Maria Pia: 19
- Pinacoli Pierre: 18
- Righetti Igor: 18
- Vallomy Luigi: 18
- Vivoli Piergiorgio:16
- Carello Angelo: 11
- Patacchini Renato: 10
- Thiébat Pier Giorgio: 10
- Marcoz B.: 1
- Cossard I.: 1
Il Consiglio delibera di eleggere quali membri del Comitato
regionale per i servizi radiotelevisivi per la durata del mandato
del Consiglio regionale, i Signori: Bal Giorgio, Carello Angelo,
Patacchini Renato, Pinacoli Pierre, Righetti Igor, Simonetti Maria
Pia, Vallomy Luigi, Vivoli Pier Giorgio, Thiébat Pier Giorgio.
