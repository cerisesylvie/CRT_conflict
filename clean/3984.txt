Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 280 del 29 maggio 1981 - Resoconto
OGGETTO N. 280/81 - STUDIO PER LA COSTITUZIONE DI UN ENTE DI
COORDINAMENTO E DI PROMOZIONE DELLE ATTIVITÀ ECONOMICHE DI
COMPETENZA DELLE CAMERE DI COMMERCIO. (Interrogazione con risposta
scritta)
Presidente
- Do lettura dell'interrogazione presentata
dal Consigliere Minuzzo.
INTERROGAZIONE CON RISPOSTA SCRITTA
Il Consigliere regionale del PSDI
INTERROGA
l'Assessore Chabod al fine di conoscere se non ritiene
opportuno avviare uno studio per valutare la eventuale costituzione
di un Ente Regionale a cui trasferire tutti i servizi di
coordinamento, di promozione delle attività economiche svolti dalle
Camere di Commercio, tenendo conto, peraltro, che il DL del CPS del
23 dicembre 1946, n. 532 nello stabilire la soppressione della
Camera di Commercio provinciale di Aosta prevedeva la possibilità
della istituzione di un apposito organismo nell'ambito regionale
sostitutivo della Camera di Commercio.
Presidente
- È stata data risposta scritta.
