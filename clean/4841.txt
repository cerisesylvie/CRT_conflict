Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 562 del 28 ottobre 1982 - Resoconto
OGGETTO N. 562/VII - DISEGNO DI LEGGE CONCERNENTE: "SESSIONI
D'ESAMI PER IL CONSEGUIMENTO DELL'ABILITAZIONE ALL'INSEGNAMENTO,
RISERVATE AL PERSONALE DOCENTE DELLE SCUOLE REGIONALI".
PRESIDENTE:
Colleghi, l'argomento è iscritto come
urgente; c'è il parere delle Commissioni, che è allegato (I^ e V^
Commissione riunite in seduta congiunta il 22 ottobre) e vi sarà
distribuito un ulteriore parere, frutto di una successiva riunione,
recante alcune proposte di emendamenti di cui vi parlerà
l'Assessore alla Pubblica Istruzione, che è anche relatore della
legge.
La parola all'Assessore alla Pubblica Istruzione Viglino, ne ha
facoltà.
MARIA IDA VIGLINO - (U.V.):
La loi n. 270 du 20.5.1982 à
l'art. 1 reprend un article qui avait déjà été écrit dans la loi n.
463 du 21.8.1978 en ce qui concerne le recrutement du personnel
enseignant dans les écoles. En effet l'art. 26 de la loi 1978 parle
du recrutement pour la titularisation du personnel enseignant sur
la base des concours qui doivent être effectués par examens et
comprendre une épreuve écrite, une épreuve pratique et dans les cas
prévus, une épreuve orale.
La loi du 20 mai 1982, n. 270 reprend exactement le même article
et le place cette fois-ci à l'art. 1 "l'accesso ai ruoli del
personale docente della scuola materna, elementare, secondaria e
dei licei artistici e degli istituti d'arte del personale educativo
delle istituzioni educative statali avviene mediante concorsi per
esami e coloro i quali superano il concorso sono nominati in
ruolo".
Or, la Région s'est trouvée face à cette loi et a reconnu de
pouvoir en faire une application relative à ce personnel. La Région
ne pouvait absolument pas ignorer que le cours a été prévu pour la
Vallée d'Aoste sur la base du décret délégué n. 861 du 21 octobre
1975 et précisément à l'art. 7: "Ai concorsi per gli accessi ai
ruoli di cui al precedente art. 1 sono ammessi coloro che, in
possesso dei requisiti generalmente previsti dalle norme vigenti,
dimostrino attraverso appositi accertamenti piena conoscenza della
lingua francese".
Je dois vous dire que la loi n. 270 a prévu à un certain moment
des dispositions spéciales pour deux catégories d'enseignants. Une
première catégorie d'enseignants, ayant le titre de "abilitazione
all'insegnamento", comprend automatiquement les instituteurs et
institutrices des écoles élémentaires parce que leur diplôme est
une "abilitazione all'insegnamento". Dans le cas de la Région il y
a 149 enseignants de l'école élémentaire et 17 enseignants
des écoles supérieures qui se trouvent dans les conditions prévues
par cette loi et qui possèdent l'habilitation à l'enseignement. La
loi n° 270 contemple également une deuxième catégorie qui se trouve
dans des conditions spéciales, c'est-à-dire avoir enseigné pendant
certaines années, avoir eu ce qu'on appelle "l'incarico" et ne pas
avoir encore le titre de "abilitazione all'insegnamento". Pour
cette deuxième catégorie on a prévu des examens spéciaux.
En ce qui concerne la première catégorie la loi parle de
titularisation. Or vu que la Vallée d'Aoste non seulement doit
faire les concours sur la base de l'art. 5 de la n. 861, mais après
avoir approfondi le problème (ce qui a demandé du temps et c'est la
raison pour laquelle j'avais accepté un accord avec les
organisations syndicales ) la conclusion a été que la Région doit
également penser aux sections d'examens spéciaux pour son
personnel.
Donc nous nous trouvons exactement dans les conditions prévues
pour les concours de titularisation. C'est pour ce motif que nous
présentons aujourd'hui ce projet de loi n° 438, qui constitue
quelque chose de tout à fait nouveau pour la Région, puisque dans
ce projet de loi il est prévu que c'est la Région qui effectue les
examens spéciaux pour "abilitazioni". Sans ce projet de loi la
Région ne pourrait absolument pas effectuer ce service ce qui
priverait les catégories concernées de la possibilité d'avoir droit
aux mêmes examens prévus pour le restant du territoire.
Cette loi a été longuement discutée, il y
a eu pas mal de
polémiques comme vous avez lu dans les journaux; les organisations
syndicales ont présenté des documents et les deux commissions, la
I^ et la V^, ont fait des réunions, la première très longue, pour
approfondir ce problème. Sur le premier texte les membres des
commissions ont fait des réflexions, ont suggéré quelques
amendements et hier, à 15 h. nous avons présenté le texte définitif
accepté, comme il est dit dans le procès-verbal distribué, par la
majorité, sauf M. De Grandis qui s'est réservé d'approfondir un peu
plus l'argument, puisque il a des doutes encore sur quelques
points.
Je dois répéter que nous ne pouvons pas ignorer l'art. 5 de la
loi 861 et nous ne pouvons pas aussi ignorer que pour être
titularisé en Vallée d'Aoste, dans nos écoles, il faut auparavant
démontrer la pleine connaissance de la langue française. Le point
central du problème est celui-ci, parce que les organisations
syndicales demandent que les enseignants ayant leur "abilitazione
all'insegnamento", c'est à dire en particuliers les 149 des écoles
élémentaires et le 17 des écoles secondaires, soient immédiatement
titularisés, ensuite on leur fera l'épreuve de pleine connaissance
de la langue française, et au moment d'être confirmés dans leurs
places ceux qui n'auront pas eu un résultat positif dans cette
épreuve ne pourront pas être confirmés dans leur place. Donc à un
moment donné, après un système qui est prévu dans la loi, ils
devraient être licenciés.
Or, c'était le contenu du premier accord que j'avais souscrit
avec toutes les organisations syndicales, mais lorsque j'ai
souscrit cet accord nous ne savions absolument pas que c'était la
Région qui devait elle même prévoir les sections d'examens pour
"l'abilitazione"; quand nous en avons été informés, j'ai compris
que j'avais fait une erreur et je pense que cela peut arriver à
tout le monde, d'avoir mal interprété, donc j'ai immédiatement
dénoncé cette affaire. D'ailleurs, j'avais malgré tout, eu de forts
doutes parce que, dès le début, j'avais dit que nous devions
appliquer ici le même principe que nous avions appliqué en 1980
lorsque, pour la première fois, la Région a publié un avis de
concours pour 6 places dans les écoles maternelles. L'avis de
concours prévoyait un examen écrit et oral de pleine connaissance
de la langue française, sans lequel le candidat ne pouvait pas
accéder aux épreuves du concours. Les épreuves du concours ont été
faites de cette façon - une écrite où nous avons laissé la liberté
aux candidats d'employer le français ou l'italien, une orale
bilingue dans laquelle le candidat, en développant une partie de
son programme en italien, devait répondre sur un argument en
français et vice-versa.
Et bien il y a eu 60 personnes qui ont demandé de faire ce
concours, 35 ont été reçues à l'épreuve de langue française et ont
pris part aux examens du concours; 18 ont été reçues, évidemment
seulement 6 ont été nommées parce que nous n'avions que 6
places.
C'est pour ce motif que, dans cette loi nous disons que les
autres candidats ne feront pas le cours de recyclage prévu, parce
que selon notre point de vue ils ont démontré, mieux que n'importe
quel autre candidat, de connaître la langue française.
Donc je ne vois pas pourquoi cette fois-ci il y
a une
telle réaction pour le fait que nous proposons que les enseignants
élémentaires et les 16, 17 enseignants des écoles secondaires,
après avoir fréquenté un cours de 3 semaines (ils seront détachés
de l'enseignement) devront se soumettre à une vérification de leur
connaissance de la langue française devant une commission,
vérification qui consiste, comme on dit à l'art. 2, dans une
relation sur un des arguments développés pendant ce cours.
En confiance, si vous savez ce que signifient les articles de
loi et le principe de notre Statut régional, c'est le minimum qu'on
puisse demander à nos enseignants, après les avoir aidés de toutes
les façons, afin de leur permettre de se soumettre à cette
vérification sans aucun problème. Je suis certaine qu'un très grand
nombre d'entre eux, pour ne pas dire tous, seront à même de passer
cette vérification. Mais si nous renonçons, ou bien si nous
admettons que cette épreuve, cette vérification se passe après la
titularisation nous n'appliquons absolument pas les lois
nationales, et surtout nous ne reconnaissons pas les art. 38, 39 et
40 de notre Statut et donc nous ne reconnaissons même pas (notre
droit) d'être des Conseillers régionaux.
Voilà pourquoi je vous soumets cette proposition de loi. On a
concordé avec la commission des amendements qui permettront plus
facilement d'avoir la réciprocité des titres. A ce sujet, le
Président a déjà écrit au Ministère de l'Instruction Publique une
lettre le 9 octobre, adressée à la "Sezione riservata di esame di
abilitazione all'insegnamento", dans laquelle on demande que le
titre qui sera délivré par la Vallée d'Aoste soit reconnu à tous
les effets sur le territoire de l'Etat italien. Nous avons eu des
contacts directs avec le Ministère, qui pour son compte ne voit pas
de difficultés à ce qu'il y ait cette réciprocité. Il se réserve
simplement de consulter encore la Présidence du Conseil des
Ministres, Bureau des Régions - qui devra répondre à la lettre du
Président, et cela demandera peut être un peu de temps.
C'est pourquoi nous avons accepté, c'est-à-dire que j'ai accepté
comme Assesseur et je prends mes responsabilités, un amendement à
l'art. 1 où à la place de "indice apposite sessioni di esami per il
conseguimento dell'abilitazione" nous disons "indice le apposite
sessioni di esami per il conseguimento dell'abilitazione di cui
agli articoli 26 e 35 della legge 20 maggio 1982, n. 270" et à
l'art. 3 nous avons effectué la même rectification et disons "di
cui all'art. 76 della legge 20 maggio n.
270".
PRESIDENTE:
E' aperta la discussione generale, la parola
al Consigliere Cout, ne ha facoltà.
COUT - (P.C.I.):
Questo è senz'altro un problema che,
come tanti altri, solleverà grosse discussioni in quanto tocca
tutta una serie di questioni che vanno dallo stato giuridico degli
insegnanti allo statuto ed al bilinguismo.
Proprio per questo motivo penso sia necessario intanto esaminare
le difficoltà che si sono manifestate nell'approfondita discussione
su questo argomento avvenuta ieri. Pertanto diciamo che su questi
provvedimenti sarebbe più opportuno non esaminare una legge
presentata come provvedimento d'urgenza, ma discuterne ampiamente
in Commissione visto che, secondo il nostro parere, non sono
bastate quelle lunghe riunioni già fatte.
Sono state infatti convocate due riunioni delle Commissioni
congiunte; in una riunione non abbiamo potuto intervenire perché
c'è stata l'illustrazione dell'Assessore con l'opposizione dei
sindacati e dei rappresentanti dei precari; nella riunione di ieri,
durata un'ora, la Commissione è riuscita a concordare a maggioranza
una serie di emendamenti, ma restano in sospeso diversi problemi e
noi ci eravamo riservati di esprimere il nostro parere e presentare
eventualmente degli emendamenti nel corso del dibattito consiliare.
Anche in questa sede ritengo però che sarebbe difficile esporre
tutta una serie di problemi in quanto la materia è vasta e
complessa.
Ci limiteremo quindi per il momento ad esprimere un nostro punto
di vista su alcune questioni forse più generali, successivamente ci
riserveremo di illustrare gli emendamenti presentati.
Noi siamo convinti intanto che quando si discute di questi
argomenti generalmente si tiene in considerazione un aspetto che è
sì molto importante, però, sotto altri punti di vista, non risolve
tutti i problemi esistenti, in quanto qui si parla anche di stato
giuridico. Al di fuori dell'esame per gli insegnanti nella scuola
valdostana rimangono in piedi una serie di problemi concernenti
l'insegnamento, il contenuto dei programmi che vengono presentati e
le materie che, quando sarà possibile, saranno svolte in lingua
francese, in base agli articoli dello Statuto.
Comunque noi riconosciamo la validità del decreto 861: quando si
era trattato di discuterne la bozza, il PCI aveva assunto una
posizione favorevole, anche se nella discussione che ebbe luogo
successivamente, per quanto riguardava le norme di attuazione,
avevamo fatto presente che esistevano, al di là di quella che
poteva essere non attuazione, alcuni problemi sospesi.
Riconoscendo, ad esempio, con un esame che gli insegnanti delle
scuole superiori hanno la piena conoscenza della lingua francese,
che differenza potrebbe ancora esserci fra questi e gli insegnanti
delle elementari e della scuola materna, al di là del prolungamento
dell'orario? Mi sembra di ricordare che verso la metà di marzo del
'77, il Presidente della Giunta si era impegnato a che venisse
gradualmente riconosciuta agli insegnanti delle secondarie una
indennità specifica per il fatto che si chiedeva la conoscenza
della lingua francese. A questo proposito era stato presentato,
anche a nome del PCI, un ordine del giorno, ritirato in quanto
necessitava di ulteriori approfondimenti, in cui si chiedeva al
Consiglio di impegnare la Giunta ad affrontare questo argomento, in
collaborazione con le organizzazioni sindacali.
Un altro problema penso che rimanga comunque quello di arrivare
a definire una volta per tutte che non è il caso di fare sostenere
agli insegnanti delle scuole della Valle d'Aosta una unica prova
della conoscenza del francese (attualmente ci sono verifiche
successive). Una verifica può essere per gli insegnanti elementari
il diploma, che in qualche modo è abilitante, una verifica è il
colloquio di francese che si deve in seguito sostenere. Secondo
alcuni vi sarebbero dubbi sulla legalità di una ripetizione di
queste prove. Comunque rimane il fatto che, oltre alle questioni
del francese, questa legge è stata predisposta in riferimento ala
legge n. 270. Giustamente l'Assessore ha citato questo riferimento
anche nel disegno di legge, proprio perché, è necessario risolvere
il problema dei precari anche in Vale d'Aosta come nel resto
d'Italia, dando la possibilità agli insegnanti di veder
riconosciuti certi diritti che hanno maturato in questi anni di
insegnamento; quindi è un rapporto di lavoro esistente tra
l'Amministrazione regionale ed i lavoratori o i loro rappresentanti
sindacali che deve essere definito. Vi sono stati in effetti
avvicinamenti fra l'Amministrazione, le organizzazioni sindacali e
i rappresentanti dei lavoratori.
Giustamente l'Assessore ricordava che è stato fatto un corso per
quanto riguarda la conoscenza del francese; giustamente va
riconosciuto inoltre che anche i sindacati, in questo momento,
hanno ammesso la possibilità di effettuare questo esame di
francese. La divergenza più grossa rimane comunque su problemi che
interessano la decorrenza per il riconoscimento dell'anzianità
maturata da questi insegnanti e direi che forse, stringendo molto
le cose, le proposte di emendamenti fatte dalle organizzazioni
sindacali non vanno contro gli esami che devono svolgersi per
quanto riguarda la conoscenza della lingua francese, ma piuttosto
in altri sensi, che ci sentiamo di riproporre e riproporremo in
questo Consiglio.
Voglio fare rilevare che per il momento abbiamo illustrato
quelli che, in generale, sono i nostri punti di vista su
problematiche che meriterebbero ben altra discussione; comunque ci
riserviamo di illustrare più ampiamente gli emendamenti quando
saranno posti in discussione.
PRESIDENTE:
Ha chiesto di parlare il Consigliere
Carlassare, ne ha facoltà.
CARLASSARE - (Dem. Prol. -
Nuova Sin.):
Vorrei
iniziare questo mio intervento facendo una serie di riflessioni di
carattere generale. Ritengo che questo sia un argomento la cui
importanza è riconosciuta da tutti all'interno e fuori di questa
aula. Lo ha ribadito l'Assessore, lo hanno ribadito i sindacati, lo
ribadiscono tutti i Consiglieri regionali che hanno modo di
intervenire in questa argomentazione.
Argomento importante dunque e, sotto certi aspetti, anche
complesso perché riguarda un insieme di leggi, un insieme di figure
giuridiche, un insieme di elementi che concorrono anche a
determinare un certo rapporto di lavoro.
Come seconda riflessione devo dire che quello dell'immissione
nel ruolo degli insegnanti è un problema che si trascina da
parecchio tempo e presenta tutta una serie di risvolti da
approfondire. I diretti interessati lo ritengono importante, ma non
urgentissimo, nel senso che se fosse ritardato di qualche tempo per
potere approfondire la discussione i diretti interessati, cioè i
precari e le organizzazioni sindacali, non solleverebbero alcuna
obiezione. A questo punto emerge una prima deduzione, ed è che,
secondo me, è stato scorretto da parte dell'Assessore presentare
questo progetto di legge, iscriverlo con urgenza alla discussione
tenendo conto che l'art. 37 del regolamento per il funzionamento
del Consiglio, ultimo comma, dice "per gli oggetti di poca
importanza o nei casi di urgenza il Presidente del Consiglio può
iscrivere all'ordine del giorno oggetti in deroga al termine
prescritto per la trasmissione degli allegati, dandone
comunicazione almeno 24 ore prima della data dell'adunanza" e qui
non abbiamo, e non è giusto, né l'uno, né l'altro fattore. Infatti
non vi è una premura tale da giustificare l'iscrizione in via
d'urgenza di questa legge, né tanto meno sussiste l'altro fattore,
cioè considerare di scarsa importanza questo argomento. Ritengo che
sarebbe stato più corretto far percorrere a questa legge l'iter
normale seguito da tutte le leggi, dando la possibilità ai
Consiglieri di approfondire tutti gli aspetti di questo problema.
Comunque ritengo che l'avere avuto da parte dell'Assessore tutta
una serie di contatti con le organizzazioni sindacali di categoria
sia stato un modo di procedere corretto e giusto.
In data 3 settembre si è arrivati alla definizione di un
protocollo di intesa in cui l'Assessore incaricato di formulare
questa proposta di legge era addivenuto ad un accordo con le
organizzazioni sindacali, in modo che se la presentazione della
legge avesse ricalcato questo protocollo di intesa da parte delle
associazioni di categoria, presumo che anche da parte dei diretti
interessati non ci sarebbero state obiezioni. L'Assessore ci ha
detto che sono intervenuti fattori nuovi che lo hanno indotto a
denunciare questo accordo ed a ritenerlo non più valido, dicendo
che sarebbe stato buona cosa se si fosse riaperta una trattativa,
tenuto conto fra l'altro che i sindacati continuano a considerare
valido questo protocollo di intesa, per poter arrivare alla
formulazione della legge. Secondo me questo avrebbe tolto tutta una
serie di possibili spunti polemici e probabilmente questa legge
avrebbe incontrato meno difficoltà.
Terza riflessione. Ci sono dubbi unanimi sulla legittimità di
questo provvedimento, dubbi espressi - così mi è parso di cogliere
- anche da parte dell'Assessore e dubbi non cancellati da una
comunicazione telefonica con un funzionario del Ministero della
Pubblica Istruzione, tant'è che l'Assessore per cercare di non
accentuare questi possibili elementi di illegittimità che
potrebbero essere contestati a questa legge, ha inserito il
riferimento alla legge 270, senza però avere la garanzia che questo
disegno di legge sia effettivamente legittimo. Sarebbe auspicabile,
anche per una corretta prassi, avere la garanzia che una legge di
questa importanza sia considerata legittima da tutti. Diversamente
qualcuno potrebbe ricorrere contro di essa, e si potrebbe trattare
sia del Ministero, che degli interessati e anche di tutti quelli
che hanno la possibilità di farlo; anche questo potrebbe essere un
elemento a sostegno della necessità di allungare i tempi, in modo
da avere anche questa garanzia.
Quarta riflessione (che probabilmente c'entra poco con questa
legge ma reputo necessario rilevare): ritengo che una qualsiasi
cosa si voglia far amare perché la si ama, qualsiasi cosa che si
voglia far considerare importante, debba basarsi sulla
dimostrazione che questa cosa è una cosa buona. Secondo me pochi
risultati ottiene chi vuole imporre una determinata cosa, sia essa
una lingua, un modo di dire, o semplicemente andare a vedere una
partita di calcio la domenica pomeriggio; cioè l'imporre un
qualcosa, un modo di vivere, una lingua - in questo preciso caso -
comporta fatti che vengono considerati dai diretti interessati come
punitivi. In effetti il vero nocciolo dell'attuale discussione non
è che il francese debba essere inserito all'interno del
riconoscimento del ruolo dei docenti che operano in Valle d'Aosta;
l'elemento di discussione è che i diretti interessati debbano
sostenere un esame di francese che in un certo qual modo è
punitivo, ed impedisce loro di usufruire degli identici diritti
spettanti agli altri insegnanti nel territorio nazionale.
Ritengo inoltre che imporre questo metodo per divulgare e far
praticare, agli insegnanti prima e agli studenti poi, la lingua
francese sia un metodo che otterrà ben pochi risultati; infatti chi
è costretto ad apprendere bene il francese onde superare un esame
abilitante all'insegnamento sicuramente non sarà portato ad amare
la lingua francese, anzi, per reazione, se prima la praticava poco,
dopo la praticherà ancora meno.
Per tutte queste motivazioni dunque ritengo corretto chiedere il
rinvio della discussione di questa legge, affinché si possa
approfondire questo tema all'interno delle Commissioni consiliari
interessate con i rappresentanti degli insegnanti precari, dei
supplenti e delle organizzazioni sindacali per arrivare alla
formulazione di una legge che tenga conto di tutti i rilievi fatti
dai diretti interessati e sia concordata con le organizzazioni
sindacali di categoria.
PRESIDENTE:
Colleghi Consiglieri c'è la proposta del
Consigliere Carlassare di rinviare ad altra seduta la discussione
del provvedimento. Un Consigliere a favore e un Consigliere
contro.
La parola all'Assessore Viglino, ne ha facoltà.
MARIA IDA
VIGLINO - (U.V.):
Evidemment je demande
au Conseil de ne pas accepter la proposition de M. Carlassare. Le
motif extrêmement important est que si nous renvoyons cette loi,
même de 15 jours, nous n'arriverons pas à établir les examens
prévus par la loi même pour notre corps enseignant en même temps
que ceux que l'Etat a prévu, avec toutes les conséquences que cela
peut avoir. Donc je demande que le Conseil discute maintenant cette
loi.
PRESIDENTE:
Qualcuno intende prendere la parola a favore?
Il Consigliere Mafrica, ne ha facoltà.
MAFRICA - (P.C.I.):
Questo è un problema di natura
particolare che riguarda i rapporti tra l'Amministrazione ed il
personale. I titolari del diritto a discutere questi argomenti in
prima persona sono, a nostro giudizio, le organizzazioni che
rappresentano gli interessati. Tra l'Amministrazione e queste
organizzazioni c'era stato un primo accordo; se questo accordo gli
fosse stato presentato, probabilmente il Consiglio lo avrebbe
recepito, senza difficoltà.
L'Assessore, per valutazioni che commenteremo in seguito se non
passa la proposta di rinvio, ha denunciato questo accordo e nel
contempo ho accolto alcune delle osservazioni che provenivano dalle
organizzazioni sindacali. Noi riteniamo che se ci fosse ancora
tempo probabilmente potrebbe essere nuovamente raggiunto un accordo
tra l'Amministrazione e le organizzazioni sindacali, affrontando
quei problemi che ancora sono irrisolti.
Crediamo che le obiezioni fatte dall'Assessore in
merito
alla possibilità che la data delle abilitazioni in valle d'Aosta
debba slittare possa anche essere evitata con misure di
organizzazione dei corpi stessi e quindi riteniamo che 15 giorni di
tempo possano essere utili per giungere nuovamente ad una intesa
tra l'Amministrazione e le organizzazioni sindacali.
PRESIDENTE:
Si passa alla votazione palese della proposta
del Consigliere Carlassare.
ESITO DELLA VOTAZIONE
Presenti: 30
Votanti: 30
Favorevoli: 10
Contrari: 20
Il Consiglio non approva
PRESIDENTE:
Continua la discussione generale sul Disegno
di legge n. 438.
La parola al Consigliere Mafrica, ne ha facoltà.
MAFRICA - (P.C.I.):
Da anni la scuola italiana vive in
situazione di estrema confusione. Era ormai terminato il periodo
degli anni '70 quando si parlava di nuove forme di reclutamento del
personale, che fino a quel momento era avvenuto attraverso sessioni
per l'abilitazione e sessioni di esame per i concorsi per
l'immissione in ruolo. Agli inizi degli anni '70 si andò alla
ricerca di nuove forme per il reclutamento e nei primi anni '70
furono svolti corsi abilitanti.
Da allora ad oggi, per parecchi anni, non sono stati effettuati
né corsi abilitanti, né concorsi per l'immissione in ruolo del
personale, con la conseguenza che, in tutta Italia, gli insegnanti
che erano in servizio sono diventati centinaia di migliaia in
situazioni differenti, senza occupare in modo stabile una cattedra
con tutti i diritti conseguenti. Da questo stato di fatto si è
sviluppato in questi anni un fenomeno che ha preso il nome di
precariato e che ha assunto forme massicce anche nella nostra
Regione. Infatti in Vale d'Aosta, come diceva prima l'Assessore
Viglino, sono circa 400 le persone attualmente in servizio nella
scuola e non ancora immesse nei ruoli. Come capita spesso in
Italia, dopo aver trascurato i problemi per anni si cerca una via
di uscita, che fondamentalmente è quella della sanatoria.
Credo che la legge n. 270 abbia prevalentemente questo
carattere; quindi per rimediare in qualche modo una situazione
creatasi si è stabilito che il personale in determinate condizioni
di servizio (cioè un certo numero di anni), ove riesca a superare
un concorso abilitante venga immesso immediatamente nei ruoli.
Ritengo che questo sia fondamentalmente il senso della legge 270,
permettere cioè a chi ha già l'abilitazione o la ottiene superando
l'esame relativo,e a chi già insegna da anni in una scuola di
essere immediatamente immesso nei ruoli.
A questo punto si poneva il problema di come procedere in Valle
d'Aosta. In un primo tempo era stato raggiunto un accordo tra
l'Assessore ala Pubblica Istruzione e le principali organizzazioni
sindacali valdostane. Questo accordo prevedeva l'immissione
immediata nei ruoli del personale interessato di cui alla legge n.
270, e successivamente una conferma nei ruoli dopo una verifica, al
termine di un corso di approfondimento, della conoscenza della
lingua francese. Questo accordo è stato denunciato dall'Assessore
qualche tempo dopo la sua sottoscrizione.
A nostro giudizio - l'ho detto prima - occorreva continuare
nella trattativa fino a raggiungere un accordo, che fino ad oggi
però non è stato ancora raggiunto. Oggi viene presentata alla
discussione del Consiglio una legge che fondamentalmente cambia i
termini di quell'accordo, prevedendo prima un corso con relativa
verifica, successivamente l'immissione a ruolo. Fondamentalmente la
differenza tra l'accordo raggiunto il 3 settembre e il testo di
legge che oggi stiamo discutendo sta tutta qui.
Nell'accordo si diceva che gli insegnanti che ne hanno diritto,
ove abbiano tutti i requisiti richiesti dalla 270, verranno immessi
nei ruoli, salvo conferma che verrà da una verifica fatta al
termine di un corso, le cui modalità saranno stabilite. La proposta
di legge in discussione sposta i termini, dice "prima si faranno i
corsi, si farà la verifica e quindi ci sarà l'immissione nei
ruoli".
A noi sembra che l'accordo non tocchi, come ha cercato di
illustrare l'Assessore in precedenza, la questione di principio
della conoscenza della lingua francese, perché l'accordo siglato il
3 settembre accettava una verifica della piena conoscenza della
lingua francese e diceva "il personale deve essere immesso nei
ruoli in forma provvisoria", verrà confermato in questi ruoli
soltanto dopo una verifica della conoscenza della lingua francese".
Quindi problema di principio non è posto, non esiste in questo
caso.
Il problema che viene posto dalle organizzazioni sindacali è
quello della tutela dei diritti acquisiti dal personale che da
numerosi anni è in servizio nelle scuole valdostane. Accettando
questo condizionamento dell'immissione in ruolo con una verifica al
termine del corso da parte delle organizzazioni sindacali, si è
accettato un condizionamento che è relativo alla realtà della Valle
d'Aosta e quindi diciamo che ha cessato il principio che viene
sancito dall'art. 5 della legge 861.
Si tratta poi - credo che si debba rilevare anche questo - di
personale che ha già dato prova pubblica, secondo requisiti
stabiliti dall'Amministrazione, di conoscenza della lingua
francese, diversamente non potrebbe insegnare nelle scuole della
Vale d'Aosta. Si tratta di personale quindi che ha superato un
colloquio, oppure ha frequentato le scuole in Valle d'Aosta
ottenendo la maturità o il diploma in una prova di esami in cui era
prevista la conoscenza della lingua francese.
Questo personale ha, e l'Amministrazione lo riconosce, il
requisito della conoscenza della lingua francese; diversamente non
sarebbe in servizio nelle scuole valdostane e l'Amministrazione
regionale non dovrebbe concedergli l'indennità prevista per
l'insegnamento della lingua francese. E' un personale che è in
servizio e continuerà a restare in servizio perché esiste un certo
numero di cattedre che diventano o posti di ruolo in quanto che il
personale in servizio li ricopre o saranno ricoperti da queste
stesse persone che hanno i requisiti per continuare ad essere
precari. Infatti, poiché hanno questa conoscenza della lingua
francese che consente loro di essere dei precari nel caso non
fossero immessi in ruolo continuerebbero ad insegnare semplicemente
non avendo i riconoscimenti economici che conseguono all'immissione
in ruolo. Questa sarebbe l'unica differenza nel caso non ci fosse
una immissione in ruolo definitiva di questo personale.
Noi sosteniamo che la differenza tra le posizioni riconfermate
dai sindacati e le posizioni dell'Amministrazione, in sostanza, non
sono altro che questioni molto semplici e molto concrete. Le
organizzazioni sindacali in sostanza chiedono che sia riconosciuto
anche in Valle d'Aosta questo tipo di soluzione prospettata dalla
legge 270, cioè dell'immissione a ruolo e della sistemazione
definitiva del personale che è nella scuola e che continuerà a
rimanerci. L'Assessore Viglino ha chiesto, in quanto le condizioni
particolari della nostra Regione lo esigono, che si faccia una
verifica preventiva della conoscenza della lingua francese; la
discussione si accentua sul fatto se una certa procedura debba
avvenire prima o dopo l'immissione, rispettando o meno quello che
prevede una legge di carattere generale.
Come gruppo noi vediamo il problema come una trattativa tra
l'Amministrazione ed i rappresentanti del personale interessato,
come del resto facciamo sempre quando c'è una trattativa tra
l'Amministrazione ed il personale, tra il datore di lavoro e gli
occupati in una certa azienda e noi siamo portati a sostenere,
perché ci sembra che in questo caso siano motivate, le richieste
delle organizzazioni sindacali. Ritengo quindi che convenga
rimanere su questo terreno non allargando la discussione su altri
terreni. D'altronde mi sembra molto strano che l'Assessore Viglino,
a cui tutti riconoscono una particolare sensibilità in questa
materia abbia potuto firmare il 3 settembre un documento che vada
contro i diritti della Valle d'Aosta o contro la tutela del
bilinguismo. Se l'Assessore il 3 settembre sosteneva che il
meccanismo della riforma era possibile, che serviva tramite un
corso a migliorare la conoscenza della lingua francese non credo
che per il fatto di doverlo applicare mediante una legge regionale
siano cambiate le condizioni di principio. Si tratta io credo di
rispettare ancora quell'accordo.
Votando prima per il rinvio noi abbiamo sostenuto che era
necessario raggiungere un accordo tra l'Amministrazione regionale e
organizzazioni sindacali. Il rinvio non è stato accettato, quindi
siamo disposti a discutere sulla legge proprio perché ci
interessano i fatti e cioè la definitiva sistemazione del personale
interessato. Per questo motivo quindi abbiamo presentato degli
emendamenti che riproducono integralmente quelli che le
organizzazioni sindacali avevano predisposto.
PRESIDENTE:
La parola al Consigliere Lustrissy, ne ha
facoltà.
LUSTRISSY - (D.P.):
I Consiglieri che mi hanno preceduto
si sono molto dilungati sugli aspetti formali di questa vicenda
però, sul piano sostanziale, devo dire che non vi sono grosse
novità. Noi riteniamo che la questione sia abbastanza urgente
perché ci sono dei tempi tecnici da rispettare e ogni giorno che si
perde nell'iter della formazione di questo disegno di legge rischia
di compromettere la posizione di coloro che legittimamente
attendono una definizione del loro problema. Riteniamo anche che,
oltre alla proposta iniziale fatta dall'Assessore Viglino, gli
incontri avuti come commissione consiliare e le possibilità di
confronto avute in seno alla Commissione stessa con le
organizzazioni sindacali ci abbiano permesso di confrontare le
posizioni e di conseguenza maturare oggi una decisione che sia non
dico un compromesso onorevole sulla situazione prospettata, ma che
soddisfi entrambe le parti per la risoluzione di questo problema.
Come ha ricordato Mafrica, non si può certo addebitare a noi la
situazione di confusione esistente nella scuola italiana, anche se
questa si è determinata in un certo modo e se continuamente è
necessario ricorrere a sanatorie.
In Valle d'Aosta la posizione dello stato giuridico del
personale insegnante è ben definita, per cui questa situazione è
condizionata dallo Statuto regionale e dalla particolare
legislazione vigente nella nostra Regione.
Pertanto, in definitiva, i problemi evidenziati da questi
incontri erano relativi in primo luogo alla certezza o alla
assicurazione che le abilitazioni conseguite in Valle d'Aosta
avessero effetto su tutto il territorio nazionale. Un altro aspetto
del problema era quello che la verifica, conseguente ad un corso di
lingua francese, fosse determinata nel miglior modo possibile dalla
legge, per non lasciare adito a delle supposizioni o per lasciare
credere (per lo meno in mala fede) che questo corso e la
susseguente verifica avrebbero avuto un carattere selettivo, così
da impedire a coloro che avessero già conseguito l'abilitazione di
poter ottenere l'immissione nei ruoli. Dai chiarimenti fornitici in
sede di discussione dall'Assessore Viglino, dalla successiva
proposta di emendamento che ieri abbiamo esaminato in Commissione,
onestamente dobbiamo dire che questa verifica è il minimo che si
potesse pretendere affinché questa conoscenza della lingua, così
come previsto dalla nostra legislazione, sia assicurata. E questo
lo affermo soltanto sul piano formale poiché, per com'è stato
delineato il corso e la successiva verifica, nella proposta di
modifiche dell'Assessore fatta ieri in sede di Commissione, mi pare
onestamente non si possa avere il sospetto che questo tipo di prova
porti inevitabilmente ad una selezione e ad eventuali non
immissioni in ruolo, così com'era stato prospettato.
Un terzo aspetto del problema era sulla decorrenza della
immissione in ruolo rispetto a quelle che sono le statuizioni della
legge 270 per cui era necessario, nei limiti del possibile,
salvaguardare la decorrenza di legge anche in Valle d'Aosta per
coloro che si trovavano nelle condizioni previste dalla legge. Mi
pare che anche questo problema abbia trovato una soluzione
provvisoria essendovi, con quell'aggiunta all'art. 2 e con quel
richiamo ad una successiva legge regionale, una volontà manifesta
del Consiglio regionale, di tenere valide ai fini dell'immissione a
ruolo le decorrenze che sono state fissate dalla legge nazionale.
Ebbene credo che ci sia stato un accordo tra la posizione iniziale
dell'Assessore e quella della controparte nel corso delle
successive riunioni.
La nostra è un'opera politica di mediazione che non può essere a
tutti i costi vista come sponsorizzazione dei problemi in qualsiasi
modo e sempre.
Noi riteniamo che sia questa una soluzione onorevole della
questione con un avvicinamento delle due posizioni, cosa che è
avvenuta a seguito dell'incontro avvenuto nelle due Commissioni.
L'Amministrazione, da parte sua, ha ritenuto validi certi
suggerimenti e li ha recepiti, per quanto possibile,
sostanzialmente negli articoli che prima ho citato. Per quanto poi
riguarda la validità dell'abilitazione che si conseguirà in Valle
d'Aosta tramite i corsi che verranno organizzati dalla Regione,
credo che più delle assicurazioni verbali o scritte avute dal
Ministero, che sono valutazioni espresse da organi competenti a
livello ministeriale, ben più fondate siano le indicazioni che dà
il disegno di legge. Infatti, all'art. 1, si richiamano gli
articoli specifici della legge 270; con la proposta di emendamento
fatta dall'Assessore, con il riferimento agli artt. 23 e 35 della
legge 270, mi pare che ci sia già, almeno per quanto ci riguarda,
una volontà di considerare e finalizzare questi corsi ad un
riconoscimento di questo tipo. Credo che valga di più una proposta
di legge rispetto a qualsiasi lettera di chiarimento da parte del
Ministero.
Sotto questo profilo perlomeno noi abbiamo pensato di introdurre
il concetto nella proposta di legge, affinché si possa meglio in
seguito prendere accordi col Ministero per estendere la validità a
queste abilitazioni.
Per quanto riguarda la verifica, credo che il subordinare la
piena conoscenza della lingua francese all'immissione in ruolo come
condizione iniziale, sia una posizione molto più legittima di
quella che era stata individuata nel protocollo di intesa
sottoscritto dall'Assessore Viglino con le rappresentanze
sindacali. Questo perché c'è il rischio - e nessuno può dire il
contrario - che il condizionare l'immissione a ruolo ad una
successiva verifica, di modo che ci sia una conferma, di creare una
situazione di illegittimità, per cui il non confermato in ruolo, in
sede di contenzioso, potrebbe benissimo avere la sua posizione
salvaguardata dall'immissione in ruolo così stabilita. Infatti, in
tutto il settore del pubblico impiego, l'immissione in ruolo
avviene in conseguenza del verificarsi di determinati presupposti,
che prevedono il possesso di certi requisiti come superare
determinate prove, per cui, all'atto dell'immissione a ruolo,
queste situazioni devono essere già conseguite, chiare e definite.
Quindi non è possibile, a livello di principio, subordinare
l'immissione in ruolo oltre che al prescritto periodo di prova -
anche questo lo ritroviamo in tutti gli statuti del pubblico
impiego - ad una verifica ulteriore che di per sé potrebbe lasciare
adito al sospetto di operare veramente una selezione successiva
all'immissione a ruolo. Le condizioni per l'immissione a ruolo
devono pertanto essere acquisite prima della immissione stessa.
Questo ritengo sia pacifico e poco confutabile almeno al lume della
legislazione del nostro paese per quanto riguarda il settore del
pubblico impiego.
Detto questo, vogliamo anche rilevare in merito alle modalità di
svolgimento dei corsi e al contenuto della verifica successiva, che
in fin dei conti questa si traduce nella discussione orale di una
relazione approntata sugli argomenti svolti durante il corso, con
possibilità garantita a tutti gli effetti di poterlo frequentare
con la dovuta diligenza, perché ci sarà il distacco per il periodo
di frequenza. Non ritengo quindi che possa esserci alcun sospetto
che questa prova abbia carattere di selettività, come una qualsiasi
altra prova d'esame, che d'altra parte molti, nel passato, hanno
sostenuto per conseguire l'immissione ai ruoli. Sono dell'opinione
che questa sia non dico una grossa concessione, ma il chiarimento
dovuto, necessario ai fini di tranquillizzare tutti coloro che si
trovano in questa situazione, e cioè che le intenzioni
dell'Amministrazione regionale sono di operare seriamente in una
certa direzione.
Noi ci auguriamo che siano molto più proficui questi corsi così
organizzati che non gli esami di sbarramento, che portano sempre
molte sorprese ed il più delle volte significano un'avventura.
Non credo che si possa in buona fede affermare che questa
verifica prevista dalla legge vada nella direzione di operare una
selezione per coloro che hanno già conseguito una abilitazione ai
fini della non immissione nei ruoli, tanti sono gli strumenti
previsti dall'ordinamento scolastico per dichiarare una persona non
idonea all'insegnamento; purtroppo però questi strumenti sono poco
e male utilizzati da parte di coloro che devono emettere il
giudizio definitivo: ci sono già stati parecchi casi di questo
tipo, in cui si deve valutare la prestazione dell'insegnante
durante il suo svolgimento ed emettere giudizi obiettivi
sull'attitudine a ricoprire un determinato incarico.
Questi sono gli strumenti previsti dalla nostra legislazione,
più che le prove di esame e di concorso, che tra l'altro sono state
abbandonate da un po' di tempo a questa parte. Noi riteniamo che,
ricorrendo a dei corsi abilitanti ed a dei corsi per la conoscenza
della lingua francese così come sono stati ipotizzati dalla legge,
giungeremo ad una finalità più concreta.
In ultimo devo ribadire l'impegno, previsto dalla legge, di
riconoscere al personale messo a ruolo con quelle modalità la
decorrenza economica per l'inserimento nei ruoli prevista dalla
legge n. 270, sperando che l'emendamento apportato al disegno di
legge (è stato aggiunto un comma) ed il chiaro riferimento alla
legge n. 270 dimostrino, almeno per quanto ci riguarda, la volontà
dell'Amministrazione di operare in questa direzione.
Rimangono alcuni problemi aperti che forse potranno meglio
essere definiti in un successivo provvedimento; cioè, con una
successiva legge regionale, si potranno ancora esaminare alcuni
casi ben definiti quali sono quelli, ad esempio, degli insegnanti
che hanno operato nei corsi d'arte regionali, dei quali abbiamo
discusso anche in Commissione, la cui posizione, negli anni
precedenti, dovrà essere meglio valutata ed approfondita al fine di
garantire anche a questo personale la possibilità di frequentare i
corsi abilitanti e di utilizzare l'abilitazione secondo quanto
prescrive la legge. Ecco, la prudenza vuole che si accantonino
alcune statuizioni richieste, che potrebbero in definitiva
ritardare l'iter della formazione della legge; mi ricollego alla
proposta di rinvio a successivi approfondimenti, che non reputo
utili quando nella sostanza le proposte venute dal sindacato sono
state in massima parte recepite. Il voler introdurre cioè altre
novità in questa legge potrebbe significare il rischio, se non
valutate opportunamente, di un rinvio con una ulteriore perdita di
tempo. Per cui diciamo in definitiva che è necessario addivenire al
più presto all'adozione della proposta di legge iniziale così
emendata, discussa ieri in Commissione e con le proposte
dell'Assessore Viglino, per permettere agli organismi preposti di
procedere come previsto dalla legge affinché le posizioni
giuridiche acquisite da questo personale vengano al più presto
definite. Se eventualmente sussisteranno ancora problemi,
successivamente potranno essere meglio chiariti, discussi tra
sindacati e insegnanti. La successiva legge regionale, prevista
come valvola di sicurezza, servirà per approfondire alcuni
argomenti che sono stati toccati e la cui soluzione non è ancora
certa, ed anche per apportare eventuali modifiche e correttivi che
si rendessero necessari in sede di attuazione della legge.
Pertanto, come Gruppo Democratico Popolare, esprimiamo il nostro
consenso a questa proposta di legge con gli emendamenti presentati
e con le riserve già indicate, che riguardano le questioni insolute
che dovranno trovare un maggiore approfondimento con le parti
interessate e una maggiore specificazione nel successivo disegno di
legge da presentare all'esame di questo Consiglio.
PRESIDENTE:
E' iscritto a parlare il Consigliere Fosson,
ne ha facoltà.
FOSSON - (D.C.):
Convengo sulle affermazioni che sono
state fatte riguardo l'estrema delicatezza e l'estrema importanza
della materia che stiamo trattando. Infatti quando si parla di
scuola si tratta del futuro dei nostri figli e di tutta una
comunità, quindi è giusto che l'esame che è stato fatto di questo
problema da parte di tutte le forze politiche sia stato
estremamente sensato e direi corretto in termini positivi. Ci sono
ovviamente dei risvolti giuridici, già illustrati ampiamente dal
collega Lustrissy dall'alto della sua scienza giuridica, e sui
quali non mi attarderò anche perché rischierei di perdermi in
meandri di cui non sono molto esperto.
A me pare estremamente importante sottolineare un dato di fatto
politico generale, cioè il fatto che l'abilitazione conseguita in
Valle d'Aosta sia una abilitazione valida per tutto il territorio
nazionale e che viceversa l'abilitazione conseguita in tutto il
territorio nazionale sia valida in Valle d'Aosta, a meno della
prova di francese, e mi spiego.
Noi siamo convinti che la base della nostra autonomia debba
essere per forza ragguagliata con l'esistenza del bilinguismo in
Valle d'Aosta. Noi dobbiamo mantenere questo bilinguismo, lo
dobbiamo sostenere, se vogliamo avere una giustificazione della
nostra autonomia.
In caso contrario noi rischiamo di perdere quei connotati che ci
fanno sussistere come Regione Autonoma a Statuto Speciale. Ciò
detto quindi siamo d'accordo sul fatto che sia istituito un esame,
un accertamento preventivo di conoscenza della lingua francese. A
questo proposito sono nate diverse perplessità da parte degli
insegnanti
,
professori e del loro sindacato, che temevano un
esame a carattere altamente selettivo e ritenevano questo un esame
di tipo punitivo. Così però non viene inteso da questo Consiglio
così come non viene inteso dalla legge, nel testo che è stato
proposto. Nella legge infatti si parla chiaramente di un corso di
aggiornamento, quindi si tratta di un corso di apprendimento.
Noi riteniamo di dover dare ai professori ulteriori elementi per
approfondire la loro conoscenza del francese; a questo corso
seguirà una verifica orale, di carattere, come dicevo prima, non
punitivo. E' ovvio che non è il caso di farsi illusioni: non basta
un corso di aggiornamento o un esame a mantenere la pratica della
lingua francese nella nostra Regione. Il problema è molto più ampio
e meriterebbe considerazioni che esulano dalla discussione di
questa legge.
Ciò detto, mi pare che la posizione del sindacato, così come è
espressa nel documento consegnatoci ieri, e la posizione contenuta
negli emendamenti presentati dall'Assessore e fatti propri dalla V^
e dalla I^ Commissione, non siano molto divergenti o perlomeno mi
pare che non ci siano divergenze sostanziali, nel senso che anche
il sindacato riconosce la validità di un approfondimento della
conoscenza della lingua francese. Pertanto temo che la
differenziazione sia una questione formale tra la conferma e
l'immissione.
A me pare che quando noi diciamo che "l'immissione in ruolo
avverrà previo superamento dell'esame di lingua francese" e poi
all'ultimo comma dell'art. 2 diciamo "con successiva legge
regionale da adottarsi entro il 31 dicembre '82 saranno stabilite
le norme relative all'immissione in ruolo del personale di cui ai
precedenti commi secondo le decorrenze previste dalla legge 20
maggio '82, n. 270" noi garantiamo agli interessati i diritti
stabiliti nella legge sul precariato: per cui rimandando a queste
successive leggi gli approfondimenti dei temi non ancora
completamente sviscerati o perlomeno dei temi sui quali non c'è una
unanimità di giudizio, a noi pare di avere compiuto fino ad oggi un
buon lavoro, soprattutto un lavoro serio, ed abbiamo dimostrato di
essere aperti a quelle modifiche che dovranno ancora esserci. La
nostra quindi non è una posizione di chiusura, ma bensì una
posizione di apertura al proseguo della discussione e con i punti
fermi che abbiamo stabilito.
Per questo il gruppo della D.C. dà un giudizio favorevole alla
legge così come è stata presentata.
PRESIDENTE:
E
'
iscritto a parlare il Consigliere
Nebbia, ne ha facoltà.
NEBBIA - (P.S.I.):
Io vorrei fare solo alcune
considerazioni di carattere generale perché mi sembra che su
aspetti specifici del provvedimento, sia in questa sede che in sede
di Commissione consiliare permanente, si siano già sufficientemente
discussi ed approfonditi i diversi problemi. Vorrei quindi fare
delle considerazioni generali sulla caratteristica della legge 270
e su un tipo di governo che, in diversi settori, si basa
fondamentalmente sulle sanatorie e sui condoni. Il Consigliere
Mafrica ha affermato che la legge 270 deve essere interpretata
prevalentemente come una sanatoria, basata su fatti concreti, su
esigenze effettive e su questo noi concordiamo. Ricordiamo però che
si sono avute, in questi ultimi tempi, anche sanatorie edilizie, il
condono fiscale e, con una certa ricorrenza, amnistie e condoni di
carattere penale. E' questo un modo di governare che non ci
convince del tutto e perché anche se in sede nazionale vi è una
certa responsabilità del nostro partito su questo tipo di
operazioni; si tratta in fondo di un modo per riconoscere errori
che sono stati fatti e per sanarli. Tutto ciò ha del provvidenziale
mentre una impostazione calvinista forse ci sarebbe più congeniale
se non altro per vicinanza territoriale. Tutti questi provvedimenti
hanno motivazioni in sede nazionale per situazioni obiettive che
esistono, ma che sono spesso insufficienti nella nostra Regione. Mi
riferisco al settore edilizio: vi sono intere Regioni ove si
costruisce senza alcuna concessione; sappiamo per esempio che a
Roma sono stati costruiti da 800 mila a 1 milioni di metri cubi
senza autorizzazione alcuna. Nella nostra Regione invece le minime
difformità vengono verificate dai Comuni o penalizzate dalla
sovrintendenza. Data di pochi giorni fa la notizia, pubblicata da
alcuni giornali, che in campo fiscale la Valle d'Aosta è la Regione
ove l'evasione fiscale è minore rispetto a tutte le altre Province
e Regioni d'Italia; quindi i provvedimenti che sono studiati per
situazioni esistenti non trovano riscontro e giustificazione nella
nostra Regione.
Dopo questa riflessione di carattere generale, vorrei far
rilevare che alcune considerazioni simili possono essere fatte a
proposito della legge n. 270, nata dopo lunga discussione in
Parlamento, fatta per sanare situazioni createsi spesso per grosse
responsabilità dello Stato, in quanto c'è stato un modo per
arruolare, come ha detto il Consigliere Mafrica, il personale nel
campo della scuola che non era stato più conseguente ad una scelta
di concorsi, ma piuttosto a una scelta di corsi abilitanti. Nella
nostra Regione la situazione è stata analoga e direi che la
responsabilità probabilmente, in parte, è anche della Regione, che
non si è fatta promotrice in prima persona, se non in minima parte,
di concorsi e per questo si è incancrenita una situazione che non è
da addebitare certamente agli insegnanti. In Valle d'Aosta dovremmo
applicare globalmente una legge che non tiene sempre conto che la
nostra Regione presenta caratteristiche molto diverse. La prima è
che tutto il carico economico della scuola grava sulla Regione;
inoltre si assiste, in questi ultimi anni, al crollo della natalità
(siamo infatti alla metà dei valori di 7/8 anni fa per quanto
riguarda il tasso di natalità) con conseguente calo degli studenti;
non tiene inoltre conto - ed è questo il punto discriminante e più
importante della legge - del fatto che si tratta di una Regione
bilingue.
Dovremmo quindi, come Regione, valutare il provvedimento in
vista della necessità di definire l'organico indispensabile nel
campo dei diversi livelli scolastici a fronte delle nuove
situazioni, tenendo conto sia dell'insegnamento a tempo pieno, sia
dell'insegnamento a carattere integrativo, che dovrebbe però
perdere tale caratteristica e far parte in modo completo
dell'insegnamento, in quanto sono sempre più utili ed
indispensabili, con l'evoluzione della conoscenza.
Per quanto riguarda il problema del bilinguismo noi diciamo che,
entro questi limiti, ha ben poca importanza valutare un insegnante
dal fatto che conosca o meno la lingua francese; molto più
importante invece è valutare se la lingua francese viene insegnata
e come essa viene insegnata.
Noi in questa sede, e con documenti di partito, abbiamo detto
altre volte che l'obiettivo è la realizzazione del bilinguismo più
completo, quindi abbiamo attribuito alla scuola una importanza non
unica, non esclusiva ma fondamentale. Dobbiamo pertanto fare in
modo che la scuola riesca, per quanto è di sua competenza, ad
educare una popolazione, fin dalla più tenera età, al bilinguismo
come acquisizione definitiva e completa. Secondo noi conta molto
più valutare e controllare se questo avviene nella scuola,
piuttosto che verificare se l'insegnante conosca il francese o
meno, in quanto non sappiamo se successivamente sarà impegnato in
quel settore. Sappiamo che ci sono delle difficoltà tecniche e
pratiche, specie nelle scuole superiori, difficoltà di
terminologia, anche perché siamo ancora in una situazione in cui il
proseguo degli studi è limitato al campo nazionale; ad esempio, nel
campo della matematica e delle scienze ci sono delle terminologie
che sono abbastanza specifiche in ogni lingua e forse un uso
promiscuo potrebbe anche generare delle confusioni.
Noi riteniamo che la scuola dovrebbe formare la popolazione il
più possibile al bilinguismo e quindi gli insegnanti devono essere
preparati e coscienti; pertanto i corsi che sono stati organizzati
da anni e che saranno organizzati in futuro dovranno fare in modo
che questo avvenga. Dopo questo inquadramento di carattere
generale, mi pare che il testo ultimo presentato tenga conto delle
richieste dei diretti interessati, salvo per un fatto riguardante
la conferma o meno della immissione a ruolo immediato. Su questo
noi riteniamo che si debbano applicare le leggi - in questo momento
la 861 - dicendo che più che questa verifica puntuale e personale
conta molto e conterà molto di più una verifica non fiscale, ma
curricolare, continua, della validità di una scuola che tutti
vogliono sia efficiente al massimo, ma che sappiamo bene comunque
in quali limiti e con quali difficoltà si muova.
Con queste indicazioni, ritenendo quindi il testo di legge il
migliore che si potesse raggiungere, tenuto conto di tutte le
valutazioni (tra parentesi rilevo che non tutti i Sindacati sono
stati d'accordo sugli emendamenti della Commissione Affari
Generali) ci auguriamo che possa essere condiviso e votato dal
Consiglio.
PRESIDENTE:
E' iscritto a parlare il Consigliere De
Grandis, ne ha facoltà.
DE GRANDIS - (P.R.I.):
Mi preme in particolare
sottolineare un punto anche perché le molte considerazioni che sono
state fatte in precedenza dal Consigliere Mafrica mi trovano
d'accordo.
Ritengo opportuno sottolineare ancora una questione che è poi
quella centrale di questo disegno di legge. L'Assessore ha detto di
avere commesso un errore, è stato molto onesto in questo, ma
l'errore, a mio avviso, non è stato quello di sottoscrivere il
protocollo di intesa con le organizzazioni sindacali, bensì quello
di denunciarlo. Perché se la legge 270 ha stabilito che per i
precari, in possesso di determinati requisiti, viene effettuata
automaticamente la immissione in ruolo, evidentemente l'esistenza
di questi requisiti, per quanto riguarda la Valle d'Aosta,
comprende anche la conoscenza della lingua francese. Infatti non mi
risulta che sia possibile, nella nostra Regione, affidare incarichi
di insegnamento senza la conoscenza della lingua francese. Questo
sembra anche confermato dal fatto che per alcune categorie di
insegnanti, in posizione di precari, la conoscenza della lingua
francese comporta un diverso trattamento economico; ragione per cui
non si capisce per quale motivo dovrebbe essere richiesto un esame
preliminare per dimostrare quanto è già stato dato per certo in
precedenza, diversamente l'incarico non sarebbe stato affidato.
Poiché non credo che nelle intenzioni dell'Assessore, ponendo
questo esame preliminare per l'immissione in ruolo, vi siano degli
intenti punitivi nei confronti di chicchessia, non credo alla
stessa maniera che, da parte degli insegnanti incaricati, vi sia la
volontà di sottrarsi ad una verifica di conoscenza della lingua
francese.
Il fatto stesso che nel protocollo di intesa si accetti di buon
grado che vi siano dei corsi non per l'apprendimento, ma per
l'approfondimento della conoscenza della lingua francese,
riconoscendo non tanto agli esami, ma al corso la possibilità di
migliorare le proprie conoscenze ed anche i propri metodi
pedagogici, evidentemente il punto si sposta su un altro piano. Non
si tratta più di avere la garanzia che c'è la conoscenza della
lingua francese, ma si tratta di vedere se il provvedimento,
introdotto con questo disegno di legge di un esame preliminare per
l'immissione in ruolo, sia legittimo o meno.
Ritengo che non sia legittimo. Per quale motivo? Prima di tutto
perché gli insegnanti precari sono già stati riconosciuti in
possesso della piena conoscenza della lingua francese, in secondo
luogo se così non facessimo, se non avvallassimo questo principio,
noi finiremmo per riservare agli insegnanti che operano in Valle
d'Aosta un trattamento diverso che li discrimina rispetto agli
altri insegnanti nel resto del territorio nazionale e quindi
andremmo ad imbatterci nell'art. 3 della Costituzione.
Sono fermamente convinto che esista una notevole urgenza di
approvazione del provvedimento in quanto lo stesso risponde a
determinate esigenze di questo personale; in caso contrario sarebbe
un provvedimento che rischia di non poter ottenere il visto della
Commissione di Coordinamento per un vizio di legittimità. In questo
caso aggraveremmo i tempi, ormai stretti, che ci rimangono per fare
in modo che i corsi abilitanti avvengano contestualmente a quelli
istituiti in campo nazionale.
Questa è la considerazione di carattere generale, ma che a mio
avviso è anche quella centrale, che tenevo a sottolineare, poiché
corriamo il rischio di un rinvio. Ritengo che dovremmo rimeditare
un momentino sul metodo che abbiamo scelto, senz'altro in perfetta
buona fede, proprio nello spirito di volere conservare ed esaltare
quel bilinguismo che ci contraddistingue; ci potrebbe però essere
il rischio, così facendo, di imbattersi in un rinvio della
Commissione di Coordinamento e questa sarebbe veramente
l'operazione peggiore da fare.
PRESIDENTE:
La proposta della Presidenza è, come già
annunciato questa mattina, che si esaurisca questo oggetto nella
seduta antimeridiana. Il Consiglio decida se proseguire o meno i
lavori. Stiamo dunque sempre in sede di discussione generale.
Chiusa allora la discussione generale, la parola all'Assessore
alla Pubblica Istruzione Viglino, ne ha facoltà.
MARIA IDA VIGLINO - (U.V.):
Je ne veux pas reprendre tous
les arguments qui ont été énoncés dans ce Conseil parce que
j'estime qu'il y
a eu des réponses, d'un côté et de l'autre.
J'insiste simplement sur un point, celui qui a été soulevé par M.
De Grandis, par rapport à la légitimité ou non de ce projet. Il
faut se rappeler que les épreuves de langue française que nous
faisons passer aux enseignants en Vallée d'Aoste avaient le but de
permettre leurs insertion dans un classement pour effectuer des
remplacements, tandis que en ce cas il s'agit de prévoir une
titularisation et je pense que tout le problème est là:
Je répète, nous avons, à travers les ordonnances d'intégration
de l'Assesseur, reconnu que pour avoir une place, pour être inséré
dans un classement et pour obtenir des remplacements il faut subir
ce que nous appelons un "colloquio'", ici nous devons appliquer
l'art. 5 de la loi n° 861 parce qu'il s'agit d'une
titularisation.
PRESIDENTE:
Passiamo adesso all'esame dell'articolato.
Sono stati distribuiti degli emendamenti, presentati a firma dei
colleghi De Grandis, Minuzzo, Mafrica e Carlassare.
Richiamerei l'attenzione del Consiglio sulla necessità di
prendere in esame, e lo dice anche il regolamento, per la
descrizione degli articoli il testo rassegnato dalla Commissione.
Pertanto gli artt. 1 e 2, e il primo comma dell'art. 3, su cui il
Consiglio è chiamato a pronunciarsi, sono quelli che sono stati
distribuiti e che sono stati rassegnati dalla Commissione. Su
questo testo sono stati presentati degli emendamenti. Il Consiglio
è d'accordo. Mi sembra che la procedura sia quella corretta e
prevista non solo dalla prassi, ma anche dal regolamento, pertanto
prendiamo in esame l'articolo 1 a pag. 2 del parere della
Commissione consiliare del 27 ottobre e mi sembra ovvio che su
questo testo sono stati presentati gli emendamenti.
Do lettura dell'art. l, nel testo rassegnato dalla
Commissione.
Art. 1
Ai fini della successiva immissione nei ruoli regionali del
personale docente della scuola materna e delle scuole ed istituti
di istruzione secondaria, la Regione indice le apposite sessioni
d'esami per il conseguimento dell'abilitazione all'insegnamento, di
cui agli articoli 23 e 35 della legge 20 maggio 1982, n. 270,
riservate agli insegnanti non provvisti della prescritta
abilitazione, in servizio nell'anno scolastico 1982-1983 nelle
scuole da essa dipendenti, compresi i corsi sperimentali di scuola
media per lavoratori, con incarico a tempo indeterminato o annuale
conferito non posteriormente all'anno scolastico 1980-1981 e
successivamente prorogato.
Gli insegnanti di cui al precedente comma sono ammessi a
partecipare alla sessione riservata d'esami per il conseguimento
della sola abilitazione relativa all'insegnamento prestato con
incarico nel corrente anno scolastico, sempre che essi siano in
possesso dei prescritti titoli di studio.
Coloro che non conseguono l'abilitazione sono mantenuti in
servizio sino al termine dell'anno scolastico in cui viene ultimata
la sessione riservata di esami.
PRESIDENTE:
Ci sono due emendamenti presentati dai
colleghi e riguardano: uno, al 1° comma, sostituire "in servizio
nell'anno scolastico 82/83" con l'espressione "in servizio alla
data in vigore della legge 20.5.1982, n. 270". Al 2° comma, ultima
riga, sostituire con "dell'anno scolastico 81/82" le parole
"corrente anno scolastico".
Questi sono i due emendamenti. I presentatori intendono
illustrarli?
Consigliere Mafrica, ne ha facoltà.
MAFRICA - (P.C.I.):
La differenza tra il testo del
disegno di legge 438 ed il testo degli emendamenti è che con gli
emendamenti si fa riferimento al fatto di essere in servizio alla
data di entrata in vigore della legge n. 270. Siccome questi
emendamenti riprendono quelli presentati dalle organizzazioni
sindacali, che richiedono l'applicazione per ciò che riguarda la
decorrenza dei termini della legge 270, per collegarci a successivi
emendamenti è
necessario inserire questo riferimento
all'entrata in vigore della legge e non all'anno scolastico in
corso.
PRESIDENTE:
Altri chiedono la parola sugli emendamenti?
Prima della votazione la parola all'Assessore alla Pubblica
Istruzione Viglino, ne ha facoltà.
MARIA IDA
VIGLINO - (U.V.):
Io non posso accettare
questo emendamento e ne ho anche spiegato chiaramente la ragione
nella relazione, in quanto la legge 270 è stata pubblicata e quindi
è entrata in vigore nel giugno 1982, data che è ancora nel
precedente anno scolastico. Noi ovviamente la dobbiamo utilizzare
posticipatamente perché la nostra legge entra in vigore in questo
anno scolastico e quindi ribadisco che bisognava indicare l'anno
scolastico 82/83.
PRESIDENTE:
Colleghi, per il primo emendamento, le
votazioni saranno separate.
Lo metto in approvazione per alzata di mano.
ESITO DELLA VOTAZIONE
Presenti: 28
Votanti: 28
Favorevoli: 10
Contrari: 18
Il Consiglio non approva
PRESIDENTE:
Secondo emendamento. Al 2° comma, all'ultima
riga sostituire "anno scolastico 81/82" con il "corrente anno
scolastico".
La parola all'Assessore alla Pubblica Istruzione Viglino, ne ha
facoltà.
MARIA IDA
VIGLINO - (U.V.):
Mi riallaccio a quanto
ha detto il Consigliere Nebbia e a quanto, d'altra parte, abbiamo
specificato anche nella relazione. Noi indichiamo il corrente anno
scolastico perché rispecchia la situazione reale in valle d'Aosta
ed anche per evitare eventuali soprannumerari. Debbo aggiungere che
questo non danneggia nessuno degli insegnanti che sono in
servizio.
PRESIDENTE:
Metto in approvazione il secondo emendamento
all'art. l.
ESITO DELLA VOTAZIONE
Presenti: 28
Votanti: 28
Favorevoli: 10
Contrari: 18
Il Consiglio non approva
PRESIDENTE:
Metto in votazione l'articolo 1 nel testo
originario.
Per dichiarazione di voto la parola al Consigliere Minuzzo, ne
ha facoltà.
MINUZZO - (P.S.D.I.):
Per affermare che avevamo, in
Commissione, concordato che all'art. l, alla quinta riga, dopo
"indice" va inserito un "e apposite Commissioni". Non avevo questa
bozza di emendamento.
PRESIDENTE:
Discutiamo i testi rassegnati dalla
Commissione. Altri per eventuali dichiarazioni di voto?
Metto in approvazione l'art. l.
ESITO DELLA VOTAZIONE
Presenti: 28
Votanti: 28
Favorevoli: 19
Contrari: 9
Il Consiglio approva
PRESIDENTE:
Do lettura dell'art. 2.
Art. 2
Gli insegnanti incaricati, che conseguono l'abilitazione
nelle sessioni riservate d'esami indette ai sensi del precedente
articolo 1, sono mantenuti in servizio sino all'immissione in
ruolo, a condizione che superino con esito positivo una prova di
verifica della piena conoscenza della lingua francese, da
effettuarsi al termine di appositi corsi di aggiornamento
organizzati dall'Amministrazione regionale.
Alle stesse condizioni sono mantenuti in servizio sino
all'immissione in ruolo gli insegnanti incaricati in servizio nelle
scuole elementari della Regione alla data di entrata in vigore
della presente legge e gli insegnanti incaricati in servizio alla
stessa data negli istituti e scuole di istruzione secondaria della
Regione, già forniti di abilitazione, ove prescritta.
La prova di verifica della piena conoscenza della lingua
francese consisterà nella discussione orale di un argomento
proposto dalla Commissione tra quelli svolti nel corso di
aggiornamento. Gli insegnanti che non superano tale prova potranno
ripeterla una sola volta e saranno ulteriormente mantenuti in
servizio sino al termine dell'anno scolastico immediatamente
successivo, nel corso del quale saranno tenuti a frequentare una
seconda volta l'apposito corso.
Le modalità di svolgimento dei corsi di aggiornamento di
lingua francese e della susseguente verifica e la composizione
delle relative Commissioni saranno stabilite dall'Assessore
regionale alla Pubblica Istruzione, sentite le Organizzazioni
Sindacali scolastiche.
Gli insegnanti che, nelle sessioni riservate d'esami indette
ai sensi del precedente articolo 1, conseguono l'abilitazione per
l'insegnamento della lingua francese e quelli che sostengono
l'esame di abilitazione interamente nella lingua medesima sono
esonerati, ai fini dell'immissione in ruolo, dalla frequenza dei
corsi di aggiornamento e dalla susseguente verifica previsti dal
precedente primo comma.
Parimenti sono mantenuti in servizio sino all'immissione in
ruolo, con esonero dalla verifica della piena conoscenza della
lingua francese, gli insegnanti incaricati in servizio nella scuola
materna regionale nel corrente anno scolastico, che hanno
conseguito l'abilitazione all'insegnamento a seguito dell'ultimo
concorso ordinario espletato nella Regione prima dell'entrata in
vigore della presente legge.
Con successiva legge regionale, da adottarsi entro il 31
dicembre 1982, saranno stabilite le norme relative all'immissione
in ruolo del personale di cui ai precedenti commi, secondo le
decorrenze previste dalla legge 20 maggio 1982, n. 270, e le
modalità di assegnazione della sede
".
PRESIDENTE:
All'art. 2 c'è un emendamento sostitutivo di
tutto l'art. 2. Viene proposto di sostituire l'intero articolo. Ne
do lettura.
"Gli insegnanti incaricati, che conseguono l'abilitazione nelle
sessioni riservate d'esami indette ai sensi del precedente articolo
1, sono mantenuti in servizio sino all'immissione in ruolo e
conseguiranno la conferma in ruolo solo a condizione che superino
una prova di verifica della conoscenza della lingua francese, da
effettuarsi al termine di appositi corsi di aggiornamento,
organizzati dall'Amministrazione regionale.
Gli insegnanti incaricati, in servizio nelle scuole elementari
della Regione alla data di entrata in vigore della legge 270/82 e
gli insegnanti incaricati in servizio alla stessa data nella scuola
materna e negli istituti e scuole secondarie della Regione, già
forniti di abilitazione, ove prescritta sono nominati in ruolo con
decorrenza agli effetti economici dal 10 settembre 1982, ferme
restando le decorrenze giuridiche previste dalla legge 270. Tali
insegnanti saranno confermati in ruolo alle stesse condizioni
previste nel comma precedente.
La prova di verifica della piena conoscenza della lingua
francese consisterà nella discussione orale di un argomento
proposto dalla Commissione tra quelli svolti nel corso di
aggiornamento. Gli insegnanti che non superano tale prova potranno
ripeterla altre due volte negli anni scolastici successivi.
Le modalità di svolgimento dei corsi di aggiornamento di lingua
francese e della susseguente verifica e la composizione delle
relative Commissioni saranno stabilite dall'Assessore regionale
alla Pubblica Istruzione, sentite le organizzazioni sindacali
scolastiche.
Gli insegnanti che, nelle sessioni riservate d'esami indette ai
sensi del precedente articolo 1, conseguono l'abilitazione per
l'insegnamento della lingua francese e quelli che sostengono
l'esame di abilitazione interamente nella lingua medesima sono
esonerati dalla frequenza dei corsi di aggiornamento e della
susseguente verifica previsti dal precedente primo comma.
Parimenti sono esonerati dalla verifica della piena conoscenza
della lingua francese, gli insegnanti incaricati in servizio nella
scuola materna regionale alla data di entrata in vigore della legge
270/82, che hanno conseguito l'abilitazione all'insegnamento a
seguito dell'ultimo concorso ordinario espletato nella Regione
prima dell'entrata in vigore della presente legge".
PRESIDENTE:
Qualcuno chiede la parola? La parola al
Consigliere Mafrica, ne ha facoltà.
MAFRICA - (P.C.I.):
Questo è l'emendamento principale che
riprende le posizioni proposte dalle organizzazioni sindacali.
Fondamentalmente, nel primo comma, si dice che gli insegnanti sono
immessi in ruolo e sono mantenuti in servizio, salvo la conferma al
termine del corso. Questo emendamento contiene un'altra differenza
rispetto alle impostazioni dell'art. 2 proposto dalla Commissione
che è quello del numero delle volte in cui si può ripetere la
prova. Secondo l'art. 2 della Commissione, la prova può essere
ripetuta una sola volta. Nell'art. 2 proposto dai Consiglieri De
Grandis, Mafrica, Minuzzo e Carlassare la prova può essere ripetuta
due volte. Queste le diversità principali fra i due
emendamenti.
PRESIDENTE:
La parola all'Assessore alla Pubblica
Istruzione Viglino, ne ha facoltà.
MARIA IDA VIGLINO - (U.V.):
Car nous avons déjà discuté à
suffisance, je demande simplement de repousser cet amendement.
PRESIDENTE:
Per scrupolo di coscienza metto in votazione
l'emendamento sostitutivo all'art. 2.
ESITO DELLA VOTAZIONE
Presenti: 28
Votanti: 28
Favorevoli: 10
Contrari: 18
Il Consiglio non approva
PRESIDENTE:
Metto quindi in approvazione l'art. 2 nel
testo rassegnato dalla Commissione.
ESITO DELLA VOTAZIONE
Presenti: 28
Votanti: 27
Astenuti: 1 (Minuzzo)
Favorevoli: 18
Contrari: 9
Il Consiglio approva
PRESIDENTE:
Do lettura dell'art. 3. Consideriamo inserito
nel primo comma il testo rassegnato dalla Commissione al posto del
vecchio primo comma, previsto nel testo originario.
Art. 3
Ai soli fini del conseguimento dell'abilitazione
all'insegnamento la Regione indice le apposite sessioni d'esami, di
cui all'articolo 76 della legge 20 maggio 1982, n. 270, riservate
agli insegnanti non provvisti della prescritta abilitazione, in
servizio negli anni
scolastici 1980-1981 e 1981-1982, in
qualità di supplenti, nelle scuole materne e negli istituti e
scuole di istruzione secondaria da essa dipendenti, ovvero in
servizio negli stessi anni scolastici, con nomina di durata almeno
annuale conferita secondo le norme di legge, nelle scuole materne
autorizzate o, rispettivamente, negli istituti e scuole di
istruzione secondaria legalmente riconosciuti, funzionanti nel
territorio della Regione.
Agli effetti del precedente comma il servizio prestato
nell'anno scolastico 1980-1981 nelle scuole statali è equiparato a
quello prestato nelle scuole dipendenti dalla Regione ed il
servizio prestato nelle scuole materne autorizzate e negli istituti
e scuole di istruzione secondaria legalmente riconosciuti del
restante territorio dello Stato è equiparato al servizio prestato
nelle corrispondenti scuole ed istituti funzionanti nel territorio
della Regione.
Gli anni di servizio, richiesti dal primo comma del presente
articolo, sono computati sulla base di 180 giorni di servizio
effettivo, prestato in ciascun anno con il possesso del prescritto
titolo di studio. E' comunque computato come anno di servizio
quello per il quale l'interessato abbia maturato, ai sensi delle
vigenti disposizioni, il diritto alla retribuzione per il periodo
estivo.
Sono ammessi alla sessione riservata d'esami prevista dal
presente articolo gli insegnanti laureati, sforniti d'abilitazione,
in servizio negli anni scolastici 1980-1981 e 1981-1982 negli
istituti tecnici e professionali dipendenti dalla Regione in
qualità di assistenti di cattedra, con incarico conferito dalla
Giunta regionale. Detto personale è ammesso a partecipare per una
sola classe di abilitazione tra quelle previste dal vigente
ordinamento scolastico statale, in base al titolo di studio
posseduto.
PRESIDENTE:
C'è un emendamento, sempre nel primo comma:
proporre di inserire dopo le parole "da esse dipendenti" "ivi
compresi i corsi regionali d'arte".
La parola al Consigliere Mafrica, ne ha facoltà.
MAFRICA - (P.C.I.):
Questo emendamento mira ad avere, nel
numero delle persone che possono godere dei vantaggi previsti dalla
legge, anche il personale dell'Istituto d'Arte, che è diventato
scuola regionale recentemente.
PRESIDENTE:
La parola all'Assessore alla Pubblica
Istruzione Viglino, ne ha facoltà.
MARIA IDA VIGLINO - (U.V.):
M. Lustrissy a rappelé tout à
l'heure que nous avons pris des engagements par rapport à ce
personnel en expliquant aussi les motivations; nous le ferons dans
la prochaine loi que nous discuterons le plus vite possible. Donc
je ne peux pas accepter, pour les raisons qui ont déjà été
illustrées par le Conseiller Lustrissy, c'est-à-dire la crainte de
voir cette loi repoussée à cause de cet amendement, donc je demande
qu'il ne soit pas approuvé.
PRESIDENTE:
Lo metto in approvazione per alzata di
mano.
ESITO DELLA VOTAZIONE
Presenti: 28
Votanti: 28
Favorevoli: 10
Contrari: 18
Il Consiglio non approva
PRESIDENTE:
Metto quindi in approvazione l'art. 3, nel
testo originale con la sostituzione del primo comma rassegnato
dalla Commissione.
ESITO DELLA VOTAZIONE
Presenti: 28
Votanti: 27
Astenuti: 1 (Minuzzo)
Favorevoli: 18
Contrari: 9
Il Consiglio approva
PRESIDENTE:
Ritorniamo, colleghi Consiglieri, al testo
originale. Do lettura dell'art. 4.
Art. 4
Le prove di esame delle sessioni riservate di cui ai
precedenti articoli 1 e 3 si svolgeranno con le modalità indicate
negli articoli 23 e 35 della legge 20 maggio 1982, n.
270.
In ossequio al principio statutario della parità linguistica
tra italiano e francese nella Valle d'Aosta, le prove suddette
potranno essere svolte indifferentemente nell'una o nell'altra
lingua, a scelta del candidato; la prova orale potrà essere svolta
anche in entrambe le lingue. Fanno eccezione le prove per il
conseguimento dell'abilitazione all'insegnamento della lingua
francese o di una lingua estera, che dovranno essere svolte
interamente nella lingua di insegnamento.
Le Commissioni esaminatrici saranno nominate dal
sovrintendente agli studi della Regione. Il Presidente ed i
componenti delle Commissioni saranno scelti tra il personale in
possesso dei requisiti prescritti per la partecipazione alle
Commissioni giudicatrici dei concorsi a cattedre e a posti di
insegnamento nelle scuole statali, secondo modalità stabilite
dall'Assessore regionale alla Pubblica Istruzione, sentito il
Consiglio scolastico regionale.
Ai membri delle Commissioni esaminatrici si applicano le
disposizioni dell'articolo 5 della legge 20 maggio 1982, n.
270.
PRESIDENTE:
C'è un emendamento: inserire dopo
"l'insegnamento della lingua francese" "della lingua italiana".
La parola al Consigliere Mafrica, ne ha facoltà.
MAFRICA - (P.C.I.):
Il testo prevede che si debba
sostenere in francese l'esame di abilitazione all'insegnamento
della lingua francese, in inglese l'esame di abilitazione
all'insegnamento della lingua inglese. Si chiede che l'esame di
abilitazione all'insegnamento della lingua italiana venga sostenuto
in lingua italiana per questioni di analogia.
PRESIDENTE:
La parola all'Assessore alla Pubblica
Istruzione Viglino, ne ha facoltà.
MARIA IDA VIGLINO - (U.V.):
Je ne suis pas d'accord sur
ce principe qui, selon mon point de vue, est contraire à l'art. 40
du Statut régional.
PRESIDENTE:
Metto in approvazione l'emendamento previsto
all'art. 4.
ESITO DELLA VOTAZIONE
Presenti: 28
Votanti: 28
Favorevoli: 10
Contrari: 18
Il Consiglio non approva
PRESIDENTE:
Metto ai voti l'art. 4 nel testo
originale.
ESITO DELLA VOTAZIONE
Presenti: 28
Votanti: 27
Astenuti: 1 (Minuzzo)
Favorevoli: 18
Contrari: 9
Il Consiglio approva
PRESIDENTE:
Do lettura dell'art. 5.
Art. 5
L'onere per l'applicazione della presente legge, valutato in
lire 50 milioni graverà sul capitolo del bilancio di previsione
della Regione per l'anno 1983 corrispondente al capitolo 43300 del
bilancio di previsione della Regione per l'anno 1982.
La copertura dell'onere di cui al comma precedente è
assicurata dal normale incremento delle quote di ripartizione del
gettito di tributi erariali.
Lo metto in approvazione.
ESITO DELLA VOTAZIONE
Presenti: 28
Votanti: 27
Astenuti: 1 (Minuzzo)
Favorevoli: 18
Contrari: 9
Il Consiglio approva
PRESIDENTE:
Do lettura dell'art. 6.
Art. 6
Al bilancio pluriennale della Regione per gli anni 1982/1984
sono apportate le seguenti variazioni:
PARTE ENTRATA
Variazioni in aumento
TITOLO I - Entrate derivanti da tributi propri della Regione,
dal gettito di tributi erariali o di quote di esso dovute alla
Regione.
CATEGORIA 2^ - Compartecipazione di tributi erariali
Anno 1983 £ 50.000.000
PARTE SPESA
Variazioni in aumento
2.2.4 - Settore Promozione Sociale
- istruzione e cultura
2.2.4.01- Personale scolastico
Anno 1983 £ 50.000.000
PRESIDENTE:
Metto in votazione l'articolo 6.
ESITO DELLA VOTAZIONE
Presenti: 28
Votanti: 27
Astenuti: 1 (Minuzzo)
Favorevoli: 18
Contrari: 9
Il Consiglio approva
PRESIDENTE:
Do lettura dell'articolo 7
e lo metto
in votazione.
Art. 7
La presente legge è dichiarata urgente ai sensi del terzo
comma dell'articolo 31 dello Statuto speciale ed entrerà in vigore
il giorno successivo a quello della sua pubblicazione nel
Bollettino Ufficiale della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
ESITO DELLA VOTAZIONE
Presenti: 28
Votanti: 27
Astenuti: 1 (Minuzzo)
Maggioranza: 18
Favorevoli: 18
Contrari: 9
Il Consiglio approva
PRESIDENTE:
Prima che il Consiglio passi alla votazione
segreta, c'è qualcuno che chiede la parola per dichiarazione di
voto? La parola al Consigliere Mafrica, ne ha facoltà.
MAFRICA - (P.C.I.):
Noi voteremo contro questo disegno di
legge per ragioni che illustrerò rapidamente, considerando l'ora
tarda. Sono stati respinti gli emendamenti che il nostro gruppo
aveva sottoscritto; respingendoli, a nostro giudizio, si è alterato
lo spirito della legge 270 che mirava all'immissione immediata in
ruolo del personale precario in possesso dell'abilitazione e
comunque, salvaguardando pienamente la particolarità linguistica
della nostra Regione. Il corso previsto nell'emendamento che
abbiamo presentato, e che non è stato accettato, presentava le
stesse modalità di quello previsto nell'emendamento proposto dalla
Commissione e l'esame ha le stesse caratteristiche. Quindi non è
una questione relativa alla salvaguardia del bilinguismo, è una
questione differente.
Noi crediamo che la proposta da noi sostenuta e che si rifaceva
a quella sindacale salvaguardasse maggiormente la sicurezza
economica e giuridica del personale. Questo è il punto principale
per cui non possiamo votare a favore di questa legge. La proposta
della Giunta, a nostro giudizio, rischia di aprire un contenzioso,
mentre se fosse stato rispettato l'accordo probabilmente il
previsto contenzioso sulla conferma non ci sarebbe stato. I
sindacati, per il giudizio che possiamo dare noi, non chiedevano e
non chiedono lo sconto sulla conoscenza del francese da parte degli
insegnanti della Valle d'Aosta. Erano disponibili perché ci fosse
la decadenza degli insegnanti che non superavano la verifica al
termine dei corsi. Mi sembra che con questo disegno di legge, che
sta per essere votato, rischiamo di riprodurre delle situazioni
analoghe a quelle che l'Amministrazione ha già dovuto affrontare
per gli assistenti dei lavori pubblici. C'è un largo numero di
persone con un lavoro precario, la legge 270 ne prevedeva
l'immissione in ruolo. In Valle d'Aosta era necessario confermare
questa immissione in ruolo con una nuova verifica al termine di un
corso di aggiornamento, comunque questo fatto formale
dell'immissione doveva sussistere: in questo modo invece si rimanda
l'immissione ad una fase successiva.
Non c'è nulla di mutato quindi rispetto al corso e alla
conoscenza della lingua francese, cambia soltanto la decorrenza, il
momento in cui questo personale viene inserito nei ruoli. Ritengo
che gli insegnanti non avessero problemi relativi all'aggiornamento
della conoscenza della lingua francese e alla verifica successiva;
avevano ed hanno bensì problemi di sicurezza circa l'immissione in
ruolo avendo certi requisiti. Poiché noi non riteniamo giusto che
debbano ricadere sul personale certe situazioni che non dipendono
da loro ma dal fatto che il Ministero per anni non ha bandito
concorsi, e che neanche in Valle d'Aosta si è tentato di fare
qualcosa prima, noi votiamo contro questa legge. Riteniamo di avere
la coscienza a posto da tutti gli altri punti di vista. Riteniamo
che l'accordo sottoscritto il 3 settembre, anche dall'Assessore,
potesse dare tutte le garanzie necessarie e che pertanto dovesse
essere salvaguardato.
PRESIDENTE:
La parola al Consigliere Carlassare per
dichiarazione di voto, ne ha facoltà.
CARLASSARE -
(
Dem. Prol. - Nuova Sin.):
Ritenevo
di avere, nel primo intervento, già chiarito quelle che erano delle
motivazioni politiche generali che mi portavano a richiedere un
approfondimento di questa legge.
Non avendo voluto accettare l'impostazione data dalle
organizzazioni sindacali, che intendeva salvaguardare dei diritti
acquisiti di tutti gli insegnanti italiani, si aprirà la strada ad
un contenzioso che potrebbe portare all'inserimento obbligatorio di
tutti gli insegnanti precari, al di là di tutte le prove di
francese di questo mondo, per cui si corre il rischio di doverli
immettere senza avere nessuna verifica di nessun genere. Questo
potrebbe essere un elemento arrivando anche invano il contenzioso a
livello giuridico, ma ritengo che si potrebbe anche arrivare a
questo. Il problema che ci pare doveroso sottolineare con forza è
che è necessario salvaguardare alcune caratteristiche della Valle
d'Aosta e rafforzarle, però all'interno della salvaguardia dei
diritti acquisiti da determinate categorie che devono essere difesi
per quanto consentito dalla legge. Ritengo che le organizzazioni
sindacali dovranno impegnarsi in questo senso e mi pare che si
siano mosse richiedendo pareri giuridici che contestano quanto
affermato da Lustrissy e pertanto si apre il discorso del
contenzioso.
Vorrei fare rilevare infine che si sta aprendo un discorso in
termini abbastanza pericolosi. Il fatto di avere rifiutato il comma
II dell'art. 4 mi pare un non senso, Assessore Viglino, proprio
perché lei ha sempre ribadito in discorsi privati che era
disponibile a difendere qualsiasi lingua parlata da una determinata
popolazione ed io sono d'accordo che il francese sia insegnato in
francese, sono d'accordo che l'inglese sia insegnato in inglese,
pertanto mi pare ovvio che l'italiano venga insegnato in italiano.
Voler negare questa possibilità significa buttare un germe che sa
di xenofobia, Assessore Viglino e lo ritengo pericoloso. Comunque
ribadisco il mio voto contrario alla legge.
PRESIDENTE:
Ci sono altri che vogliono esprimere
dichiarazioni di voto?
Il Consiglio è chiamato ad esprimersi per votazione segreta sul
complesso della legge.
I^ VOTAZIONE SEGRETA
PRESIDENTE:
Colleghi Consiglieri gli scrutatori mi fanno
presente che non corrispondendo i voti espressi nell'urna con le
palline nell'urna dei resti questa votazione deve essere
immediatamente ripetuta, non essendo valida quella testè
effettuata. Ricordo anche che se la votazione che stiamo eseguendo
cioè la seconda votazione, non sarà regolare, si passerà alla
votazione per schede segrete.
I^ VOTAZIONE SEGRETA
ESITO DELLA VOTAZIONE
Presenti: 28
Votanti: 28
Favorevoli: 20
Contrari: 8
Il Consiglio approva
