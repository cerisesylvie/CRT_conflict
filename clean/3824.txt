Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 97 del 25 febbraio 1981 - Resoconto
OGGETTO N. 97/81 - RATIFICA DI DELIBERAZIONI ADOTTATE DALLA
GIUNTA REGIONALE IN VIA D'URGENZA.
Oggetto n. 6813 in data 31 dicembre 1980:
Lavori di
sistemazione della scuola materna di Fontainemore, parziale
modifica della deliberazione n. 4782 in data 26.9.1980
Presidente
- Chiedo al Consiglio se c'è qualcuno che
intende prendere la parola sulla ratifica della deliberazione di
Giunta testé letta. Nessuno prende la parola.
Ci sono dichiarazioni di voto?
Presidente
- Metto in approvazione la ratifica della
deliberazione n. 6813.
Esito della votazione:
Presenti: 25
Votanti: 25
Favorevoli: 25
Approvata all'unanimità.
Oggetto n. 6854 in data 31 dicembre 1980:
Concessione di
un contributo di L.14.000.000 al Comune di Rhêmes-Notre-Dame per la
costruzione della strada capoluogo Pont Chaudonaz-Pelaud -
Approvazione ed impegno di spesa.
Presidente
- Vi è qualcuno che chiede la parola? Ci sono
dichiarazioni di voto?
Presidente
- Metto in approvazione la ratifica della
deliberazione n. 6854.
Esito della votazione:
Presenti: 27
Votanti: 27
Favorevoli: 27
Approvata all'unanimità.
Oggetto n. 6863 in data 31 dicembre 1980:
Lavori di
costruzione della fognatura comunale di Hône - Approvazione ed
impegno di spesa.
Presidente
- C'è qualcuno che chiede la parola? Ci sono
dichiarazioni di voto?
Presidente
- Metto in approvazione la ratifica della
deliberazione n. 6863.
Esito della votazione:
Presenti: 26
Votanti: 26
Favorevoli: 26
Approvata all'unanimità.
Oggetto n. 128 in data 16 gennaio 1981:
Concessione e
liquidazione di un contributo straordinario di Lire 25 milioni, al
Comune di La Salle nelle spese per l'esecuzione di lavori
straordinari di sistemazione di strade comunali e dell'edificio
scolastico del capoluogo - Approvazione e finanziamento della
spesa.
Presidente
- Qualcuno chiede la parola? Ci sono
dichiarazioni di voto?
Presidente
- Metto in approvazione la ratifica della
deliberazione n. 128.
Esito della votazione:
Presenti: 25
Votanti: 25
Favorevoli: 25
Approvata all'unanimità.
Oggetto n. 177 in data 16 gennaio 1981:
Lavori di
ristrutturazione e adeguamento di alcuni locali dell'Asilo Nido di
Aosta da adibire a centro diurno per bambini portatori di handicap
- Esecuzione di lavori in economia diretta - Approvazione ed
impegno di spesa.
Presidente
- Qualcuno chiede la parola? Ci sono
dichiarazioni di voto?
Presidente
- Metto in approvazione la ratifica della
deliberazione n. 177.
Esito della votazione:
Presenti: 25
Votanti: 25
Favorevoli: 25
Approvata all'unanimità.
Oggetto n. 260 in data 23 gennaio 1981:
Lavori di
ripristino e sistemazione del manto di impermeabilizzazione e
cobentazione del capannone di lavorazione dello stabilimento
Fortuna West in Comune di Arnad (1° intervento) - Esecuzione dei
lavori in economia diretta - Approvazione ed impegno di spesa -
Approvazione verbale di somma urgenza.
Presidente
- Ha chiesto di parlare il Consigliere
Viberti, ne ha facoltà.
Viberti (DPROL)
- Soltanto per sapere come mai quest'anno
in cui abbiamo così poca neve e così poche precipitazioni, ci
troviamo di fronte alla somma urgenza in due casi, e i lavori sono
entrambi affidati alla stessa ditta. Non intendo fare della
polemica, vorrei semplicemente avere dei chiarimenti circa la reale
situazione delle due coperture che evidentemente, a seguito di un
verbale di somma urgenza, devono trovarsi in condizioni
disastrose.
Vorrei sapere inoltre come mai non si è provveduto per tempo con
una regolare manutenzione, al fine di evitare interventi
straordinari che evidentemente sono più costosi che non una
manutenzione ordinaria.
Presidente -
Altri che
intendono prendere la
parola? Ha chiesto di parlare il Consigliere Cout, ne ha
facoltà.
Cout (PCI)
- Avrei chiesto a parte all'Assessore, ma,
visto che siamo sul discorso, vorrei sapere cosa vuol dire primo
intervento e in che cosa consisteranno i secondi interventi e quale
spesa è prevista.
Presidente -
Vi sono altri che intendono prendere la
parola? Risponde l'Assessore Borbey, ne ha facoltà.
Borbey (DC)
- Il discorso della somma urgenza deriva dal
fatto che questi lavori avevano somma urgenza di essere eseguiti
già da un anno, e non li abbiamo mai fatti per mancanza di
fondi.
Da diversi anni noi eseguiamo una normale manutenzione a questi
stabili, e con gli stessi nostri operai andiamo a stendere del
catrame e a cercare di riparare le falle maggiori, ma questa
impermeabilizzazione è da rifare completamente, e la delibera cita
che il costo complessivo dell'opera è di 90 milioni. Per adesso
facciamo il tratto che è prioritario perché è quello che copre
tutti gli impianti tecnologici, per un importo di 40 milioni, e la
delibera parla di 90 milioni per la copertura completa.
(intervento dall'aula incomprensibile)
Sul capitolo delle manutenzioni stabili avete visto che ci sono
500 milioni; noi dobbiamo ripartire questi fondi fra i lavori che
sono prioritari. Questo è uno dei lavori prioritari, e noi lo
facciamo eseguire dalla ditta IPEM, la quale è l'unica che a detta
dei nostri tecnici ha fatto dei lavori a regola d'arte e ha dato
determinate garanzie.
Presidente -
Per la ratifica della deliberazione 260 ci
sono dichiarazioni di voto? Nessuna.
Presidente -
Metto in approvazione la ratifica della
deliberazione n. 260.
Esito della votazione:
Presenti: 27
Votanti: 27
Favorevoli: 27
Approvata all'unanimità.
Oggetto n. 262 in data 23 gennaio 1981:
Lavori di
impermeabilizzazione del tetto dello stabile di proprietà regionale
ex Pollein Confezioni in Comune di Pollein - Esecuzione dei lavori
in economia diretta - Approvazione ed impegno di spesa.
Presidente
- C'è qualcuno che chiede la parola? Ci sono
dichiarazioni di voto?
Presidente
- Metto in approvazione la ratifica della
deliberazione n. 262.
Esito della votazione:
Presenti: 27
Votanti: 27
Favorevoli: 27
Approvata all'unanimità.
Oggetto n. 263 in data 23 gennaio 1981:
Lavori di
sostituzione di canali di gronda e converse degli stabili di
proprietà regionale casa impiegati di via Festaz e Palazzo ex sede
di via Ollietti - Esecuzione dei lavori in economia diretta -
Approvazione ed impegno di spesa - Approvazione verbale di somma
urgenza.
Presidente
- C'è qualcuno che chiede la parola? Ci sono
dichiarazioni di voto?
Presidente
- Metto in approvazione la ratifica della
deliberazione n. 263.
Esito della votazione:
Presenti: 27
Votanti: 27
Favorevoli: 27
Approvata all'unanimità.
Oggetto n. 364 in data 30 gennaio 1981:
Lavori di
costruzione di un sottovia al Km. 60+467 della linea ferroviaria
Chivasso-Aosta sulla strada regionale n. 4 di Issogne -
Approvazione di perizia suppletiva - Approvazione ed impegno di
spesa - Approvazione di nuovi prezzi.
Presidente
- Ha chiesto di parlare il Consigliere Cout,
ne ha facoltà.
Cout (PCI)
- Ho visto che stanno ancora lavorando al
sottopasso di Issogne, e vorrei sapere se i lavori di questa
perizia suppletiva sono già stati eseguiti, come credevo, e in
questo caso perché si continua a lavorare al sottovia. C'è ancora
qualcosa da fare che non era previsto?
Lavorano vicino alla cabina; è un qualcosa di diverso?
Presidente
- Vi sono altri che chiedono la parola?
Risponde l'Assessore Borbey, ne ha facoltà.
Borbey (DC)
- Sono le opere di rifinitura.
I lavori da ultimare sono inerenti a questa perizia suppletiva,
ma attualmente si stanno eseguendo alcuni lavori su richiesta dei
proprietari dei terreni che l'impresa non aveva provveduto a
sistemare adeguatamente.
Presidente
- Altri che intendono prendere la parola? Ci
sono dichiarazioni di voto?
Presidente
- Metto in approvazione la ratifica della
deliberazione n. 364.
Esito della votazione:
Presenti: 27
Votanti: 27
Favorevoli: 27
Approvata all'unanimità.
Oggetto n. 414 in data 30 gennaio 1981
: Partecipazione
della Regione Valle d'Aosta alla vendita ai pubblici incanti di
beni immobili, di proprietà dello Stato, siti in Comune di Morgex -
Impegno e liquidazione di spesa per depositi cauzionali.
Presidente
- Colleghi Consiglieri, questa deliberazione
deve intendersi revocata, perché si è verificata la condizione
risolutiva che è stata indicata al punto 4; pertanto la Giunta
chiede che la deliberazione non sia ratificata, e sia considerata
decaduta.
Ha chiesto di parlare il Consigliere Lustrissy, ne ha
facoltà.
Lustrissy (DP)
- Nel prendere atto di quanto è avvenuto
in questo incanto, per cui un'area strategica nel Comune di Morgex
è andata in mano privata, con il rischio di condizionare anche lo
sviluppo sul piano urbanistico del Comune, vorrei presentare alla
Giunta un altro problema sostanziale. Inviterei la Giunta a
riferire riguardo al passaggio di beni demaniali dallo Stato alla
Regione. Secondo noi questo bando di appalto dovrebbe essere
impugnato in quanto per gli artt. 5 e 6 dello Statuto i beni
demaniali dismessi - in questo caso si tratta di beni appartenenti
al Demanio della Difesa - dovrebbero passare alla Regione con atto
dello Stato. Invece lo Stato non ha fatto altro che demilitarizzare
questo e passarlo nei beni patrimoniali dello Stato. Per cui
sarebbe possibile impugnare questo bando di appalto - molte Regioni
l'hanno fatto, e ci sono state delle pronunce ancora
contraddittorie della Corte Costituzionale - impugnare, dicevo,
questo bando di appalto di fronte al Tribunale Amministrativo
regionale - e siamo ancora nei termini - facendo valere i diritti
riconosciuti alla Regione dagli artt. 5 e 6 dello Statuto
regionale, in quanto non si tratta di norme transitorie, ma di
norme programmatorie il cui effetto è tutt'ora operante. Se infatti
il legislatore avesse voluto considerarla norma transitoria, al
momento dell'approvazione dello Statuto l'avrebbe detto e l'avrebbe
inserita nelle norme finali. Pertanto, anche se la questione è
dubbia, varrebbe la pena di tentare questo procedimento per vedere
se la giurisdizione amministrativa di fronte a questo problema
prende una posizione a favore della Regione.
Presidente
- Vi sono altri che intendono prendere la
parola? Con le osservazioni di cui si prende atto e che
risulteranno nel resoconto - si intende decaduta la deliberazione
n. 414, che pertanto non viene messa in ratifica.
Oggetto n. 512 in data 6 febbraio 1981:
Concessione e
liquidazione al Consiglio di Circolo del Circolo Didattico di
Pont-Saint-Martin di un contributo straordinario di Lire 2.000.000
nell'acquisto di materiale didattico.
Presidente
- C'è qualcuno che chiede la parola? Ci sono
dichiarazioni di voto?
Presidente
- Metto in approvazione la ratifica della
deliberazione n. 512.
Esito della votazione:
Presenti: 29
Votanti: 29
Favorevoli: 29
Approvata all'unanimità.
Oggetto n. 513 in data 6 febbraio 1981:
Concessione e
liquidazione al Consiglio di Circolo del Circolo Didattico III di
Aosta di un contributo straordinario nell'acquisto di materiale
didattico.
Presidente
- C'è qualcuno che chiede la parola? Ha
chiesto di parlare il Consigliere Cout, ne ha facoltà.
Cout (PCI)
- Questa deliberazione è stata fatta per far
fronte alle spese occorrenti all'acquisto di materiale didattico
per lo svolgimento di un progetto di sperimentazione. Vorrei avere
informazioni su questo progetto e su cosa si sta facendo
attualmente.
Presidente
- Ci sono altri che intendono prendere la
parola? Risponde l'Assessore Viglino, ne ha facoltà.
Viglino (UV) -
Si tratta di una sperimentazione che è
stata decisa dal Collegio dei Docenti e che riguarda l'introduzione
di un metodo sperimentale già adottato presso le scuole di Quart
Villair e concerne l'introduzione allo studio della parte
scientifica del programma nelle scuole elementari.
Se il Consigliere Cout crede, io gli darò maggiori spiegazioni
in merito. È il cosiddetto metodo "CVK", che è stato richiesto
anche dalla Direzione Didattica di Pont-Saint-Martin.
Presidente
- Metto in approvazione la ratifica della
deliberazione n. 513.
Esito della votazione:
Presenti: 29
Votanti: 29
Favorevoli: 29
Approvata all'unanimità.
Oggetto n. 515 in data 6 febbraio 1981:
Concessione e
liquidazione al Consiglio d'Istituto della Scuola Media St. Roch di
Aosta di un contributo straordinario nell'acquisto di materiale
didattico.
Presidente
- C'è qualcuno che chiede la parola? Ci sono
dichiarazioni di voto?
Presidente
- Metto in approvazione la ratifica della
deliberazione n. 515.
Esito della votazione:
Presenti: 31
Votanti: 31
Favorevoli: 31
Approvata all'unanimità.
