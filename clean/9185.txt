Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3728 del 6 maggio 1988 - Resoconto
OGGETTO N. 3728/VIII - DELIMITAZIONE TERRITORIALE DI ALCUNE
CONSORTERIE DEL COMUNE DI AYAS. (Interpellanza).
PRESIDENTE:
Do lettura dell'interpellanza in oggetto,
presentata dai Consiglieri Cout e Tonino:
INTERPELLANZA
Il Presidente della Giunta regionale con decreto in data 27
luglio 1982, n. 689 riconosceva come enti speciali di natura
pubblica diverse Consorterie del Comune di Ayas, facendo
riferimento per la delimitazione territoriale a quanto risulta dal
Catasto Terreni del Comune di Ayas del 1 771 ;
In data 14 dicembre 1987 il Presidente della Giunta emetteva
il nuovo decreto n. 5602/1213 con cui modificava il precedente per
la parte riguardante terreni che da sempre erano ritenuti
appartenere al patrimonio della consorteria e sui quali da tempo
immemorabile sono stati esercitati i diritti di pascolo e legnatico
da parte dei cittadini di Ayas facenti parte delle relative
consorterie;
Considerato che tale provvedimento modifica la delimitazione
dei confini della consorteria, riconoscendo e assegnando
praticamente la proprietà di alcuni terreni a privati, togliendoli
alla consorteria, senza però essere suffragato e basato su validi e
necessari presupposti;
Tenuto presente che tale decisione è inopportuna, inadeguata,
in contrasto con lo spirito stesso della legge regionale sulle
consorterie, e anche precipitosa, in quanto sulla questione
esistono controversie in atti pendenti e per cui si attende
decisione da parte del Commissariato Usi Civici, e che in questo
caso dalla legge regionale
5
aprile 1973, n. 14, concernente
"Norme riguardanti le consorterie nella Valle d'Aosta" viene
espressamente previsto all'art.
5:
"Il Presidente della
Giunta regionale promuove avanti il predetto Commissariato di
Torino in giudizio ricognitivo sulle terre di uso collettivo
la cui natura giuridica sia dubbia
o
controversa";
Tenuto altresì presente che da parte di cittadini di Ayas
consortisti interessati a difendere diritti riconosciuti per legge,
è stato a suo tempo richiesto un ritiro del decreto, decisione
sinora rifiutata dal Presidente della Giunta e che sono stati
presentati da parte loro ricorsi al TAR;
Valutando opportuno non creare un pericoloso precedente che
potrebbe creare problemi per l'integrità e al limite la
sopravvivenza stessa delle Consorterie;
I sottoscritti Consiglieri regionali
INTERPELLANO
il Presidente della Giunta regionale per conoscere:
1)
i motivi e le valutazioni che lo hanno portato
alla emissione del decreto del 14 dicembre 1987 n.
5602/1213;
2)
se intende ritirarlo e cosa intende fare per non
creare un precedente pericoloso e salvaguardare i giusti diritti
vecchi di secoli e il riconoscimento delle Consorterie che sono non
indifferente patrimonio
sotto
vari aspetti e punti di vista
della storia, delle tradizioni e degli usi della Valle
d'Aosta.
PRESIDENTE:
Ha chiesto la parola il Consigliere Cout; ne
ha facoltà.
COUT (P.C.I.):
Penso che tutti i Consiglieri sappiano che
in Valle d'Aosta le consorterie sono regolate da una legge del 1973
e che su di esse si applica il controllo da parte della Giunta
regionale. Nella legge citata si dice che i beni immobili delle
consorterie sono indivisibili e non possono essere alienati a
favore di privati.
Con un primo decreto del 1982, emanato dall'allora Presidente
della Giunta, Andrione, diverse consorterie del Comune di Ayas
vennero riconosciute come enti speciali di natura pubblica e, per
quanto attiene alla loro delimitazione territoriale, in esso si
faceva riferimento, addirittura, al Catasto dei terreni del Comune
di Ayas del 1771.
Il 14 dicembre 1987 il nuovo Presidente della Giunta, Rollandin,
emetteva un altro decreto (n. 5602/1213) di natura abbastanza
diversa, che modificava il precedente nella parte che riguarda i
terreni, che da sempre erano ritenuti appartenere al patrimonio
pubblico della consorteria e sui quali si può dire che da secoli
erano esercitati sia i diritti di pascolo che di legnatico da parte
dei cittadini di Ayas che facevano parte della consorteria.
Tale provvedimento modifica la delimitazione dei confini della
consorteria, ma, cosa a nostro parere più grave, assegna
praticamente la proprietà di alcuni terreni a dei privati e li
toglie, pertanto, alla consorteria; tutto ciò senza che vi siano
validi e necessari presupposti.
Noi riteniamo, quindi, che questa decisione sia inopportuna,
inadeguata e, addirittura, in contrasto con lo spirito della legge
regionale sulle consorterie e riteniamo che si tratti anche di una
scelta abbastanza precipitosa, visto e considerato che
sull'argomento esistevano già delle questioni pendenti, per le
quali si attende una prossima decisione da parte del Commissariato
degli usi civici di Torino.
Proprio la legge regionale che citavo all'inizio, infatti,
all'articolo 5 dice esattamente:
"Il Presidente della Giunta regionale promuove avanti il
predetto Commissariato di Torino un giudizio ricognitivo sulle
terre di uso collettivo la cui natura giuridica sia dubbia o
controversa".
Proprio per questo si è levata la reazione degli abitanti di
Ayas che fanno parte delle consorterie, che intendono difendere i
diritti che sono loro riconosciuti dalla legge e a suo tempo è
stato anche chiesto al Presidente della Giunta di ritirare il
decreto; ma non mi risulta che finora questa decisione sia mai
stata presa. Oltre a ciò, mi sembra che da parte della consorteria
e da parte del Comune siano stati presentati dei ricorsi al
T.A.R..
A mio parere, si crea un precedente molto pericoloso, perché, se
non ci sono dei presupposti più che sicuri e validi su cui fondare
decreti di questo tipo, diventa possibile, in qualsiasi momento,
alienare in favore di privati alcuni terreni delle consorterie. Ci
sembra che ciò vada contro lo spirito e gli usi che in Valle
d'Aosta si tramandano da diversi secoli. Ciò può essere anche
motivo di pregiudizio per l'integrità e, al limite, per la
sopravvivenza delle stesse consorterie e, pertanto, si tratta di un
precedente molto pericoloso.
Con questa interpellanza, quindi, noi intendiamo conoscere i
motivi e le valutazioni che hanno determinato il Presidente della
Giunta a modificare, così come abbiamo già detto, un decreto
precedente. Vorremmo anche chiedergli se intenda ritirarlo, proprio
per non creare un precedente pericoloso, e sapere in definitiva che
cosa intenda fare per salvaguardare i giusti diritti, ormai vecchi
di tanti secoli, ed il riconoscimento delle stesse consorterie,
che, come diciamo nella nostra interpellanza, rappresentano un
"
non
indifferente patrimonio sotto vari aspetti e punti
di vista della storia, delle tradizioni e degli usi della Valle
d'Aosta".
PRESIDENT
: Le Président de la Junte, Rollandin, a demandé
à prendre la parole; il y a droit.
ROLLANDIN (U.V.):
La question posée par M. Cout est un
sujet qui a été discuté à maintes reprises par les représentants de
la consorterie; ce qu'a oublié de dire M. Cout c'est qu'il y a un
autre arrêté du même genre, datant du mois d'août 1986. Ce qui est
drôle c'est que sur le même arrêté, qui a les mêmes raisons,
personne n'a présenté de recours; c'est toujours dans la Commune
d'Ayas: il s'agit de la consorterie de Magnéaz.
Lorsqu'il s'agit de la consorterie de Bisou, les choses
changent; les raisons qui sont à la base de cet arrêté sont les
mêmes, car, en effet, il y avait eu précédemment et au moment de la
loi un arrêté qui reconnaissait une consorterie d'après les
documents de 1771; par la suite, des actes ont été présentés par
des particuliers et, comme le sait sans doute le Conseiller, il
s'agit en particulier des actes "riconoscimento legale" de la
Royale Délégation de 1798.
Les mêmes raisons ont été posées de la part des propriétaires de
la consorterie de Bisou et par conséquent j'ai agi pour Bisou comme
j'avais fait pour le cas de Magnéaz. Il y a toute une série d'actes
légaux qui ont été présentés et donc nous avons adopté la même
mesure.
Je sais qu'il y a un recours au T.A.R. et nous attendons la
décision du Commissaire "ad acta degli usi civici". J'ai déjà dit
aux représentants de la consorterie qu'il n'y avait aucune prise de
position contre les consorteries, mais qu'en revanche il est
possible de régler certaines questions par rapport à des actes qui
n'avaient pas été produits auparavant à l'Administration régionale
et qui, d'après les rapports des responsables, des bureaux, ont été
jugés suffisants pour permettre un arrêté de ce genre.
A l'appui de la demande il y a des actes de partage, des titres
d'achat, etc. C'est la seule raison à l'origine des arrêtés en
question.
Si M. Cout le souhaite, je lui donnerai une copie concernant
Magnéaz qui est la même que celle de l'arrêté présenté par
l'Administration régionale le 14 décembre 1985.
Je ne vois rien de contraire d'examiner les autres actes, mais
je ne crois pas que ces deux arrêtés soient contre les
consorteries. Les particuliers ont le droit de présenter leur
requête, surtout si à l'appui il existe des documents.
PRESIDENTE:
Ha chiesto la parola il Consigliere Cout; ne
ha facoltà.
COUT (P.C.I.):
La risposta del Presidente della Giunta
non ci soddisfa appieno. In questo momento non ci interessa sapere
che esistono anche altri problemi per altre consorterie; anzi, se
il Presidente vorrà gentilmente farmi avere una copia dell'altro
decreto, gliene sarò molto grato. A nostro parere, invece, è
importante sapere se in questo caso si stiano ledendo o meno i
diritti delle consorterie.
Il ricorso e le osservazioni che sono stati fatti confermano che
quanto diceva prima il Presidente della Giunta non può essere preso
come base per l'emanazione di un decreto di assegnazione di alcuni
terreni. Si tratta semplicemente di atti notarili o giudiziari di
un tribunale civile che non possono essere assunti a fondamento di
decisioni sulle consorterie. Molto probabilmente è proprio su
questo punto che, bene o male, il decreto del Presidente della
Giunta è destinato a decadere.
Signor Presidente, io non so che cosa succederà, ma staremo a
vedere. Il problema è semplicemente questo: un decreto di questo
genere ha provocato la reazione di tutti i consortisti che si sono
premurati di preparare gli atti necessari alla difesa dei giusti
diritti, secondo loro, delle consorterie. Gli uffici competenti,
invece di esprimere un parere favorevole sulla possibilità o meno
di predisporre un decreto del genere, avrebbero potuto fare quanto
è ritenuto necessario dalla legge regionale affinché il
Commissariato per gli usi civici di Torino potesse esprimersi in
merito, cosa che faranno comunque, al di là di quanto stabilito dal
decreto del Presidente della Giunta.
