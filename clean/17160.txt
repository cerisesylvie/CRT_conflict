Classificazione
ASSISTENZA SANITARIA E OSPEDALIERA
Presidio ospedaliero


Resoconto integrale del dibattito dell'aula
Oggetto del Consiglio n. 506 del 24 marzo 1999 - Resoconto
SÉANCE DU 24 MARS 1999 (APRÈS-MIDI)
OGGETTO N. 506/XI Dati in ordine ad una razionalizzazione dei
servizi ospedalieri regionali. (Interpellanza)
Interpellanza Premesso
che le forze dell'attuale maggioranza hanno accantonato
l'ipotesi di costruire un nuovo ospedale regionale;
che ingenti risorse sono state stanziate per ammodernare ed
ampliare il presidio ospedaliero di Viale Ginevra;
Rilevato
che attualmente sono tre le sedi in cui sono collocati i servizi
ospedalieri;
che tale distribuzione comporta la triplicazione di molte
risorse sia umane sia economiche;
i sottoscritti Consiglieri regionali
Interpellano
l'Assessore alla Sanità per sapere:
1) se esiste un piano operativo di razionalizzazione dei servizi
ospedalieri regionali e in caso affermativo quali siano i contenuti
e i tempi di realizzazione;
2) se il progetto di riunificazione delle sedi ospedaliere
contenuto nel programma di maggioranza della precedente legislatura
sia ancora attuale;
3) se nelle more di un complessivo riordino delle strutture
sanitarie regionali, sia in previsione l'allocazione in un'unica
sede delle unità operative alla cui funzionalità necessitano le
sale operatorie.
F.to: Frassy - Tibaldi
Président La parole au Conseiller Frassy.
Frassy (FI) Molto sinteticamente, anche perché questi argomenti
sono stati in parte già affrontati nel corso delle interpellanze
della mattinata e in quella precedente richiamando quanto è stato
scritto nell'interpellanza, al di là di quelli che sono i piani -
la carta si fa scrivere -, vorremmo sapere se ci sono dei piani
operativi che possano concretizzare quanto tempo addietro era stato
a più riprese dichiarato da parte di questa Giunta, ma anche della
Giunta precedente che poi in parte è la continuità della Giunta
attuale.
Non dimentichiamo che l'attuale dislocazione su tre sedi dei
presidi ospedalieri comporta non soltanto maggiorazione di oneri
economici, ma anche dispendio di risorse umane e, a fronte delle
carenze di organico di cui più volte abbiamo parlato, non sono da
sottovalutare le difficoltà di funzionamento di determinati reparti
o di determinate strutture, mi riferisco alle sale operatorie.
Ritengo che il testo sia sufficientemente chiaro e aspetto una
risposta spero altrettanto chiara.
Président La parole à l'Assesseur à la santé, au bien-être et
aux politiques sociales, Vicquéry.
Vicquéry (UV) Anch'io cercherò di non ripetermi e darò delle
risposte puntuali a queste tre domande.
Il piano operativo di razionalizzazione dei servizi ospedalieri
è quello contenuto nella delibera di Giunta regionale del 30
dicembre 1996, n. 6.107 che definisce la prima e la seconda fase di
intervento e i tempi di realizzazione sono quelli che ho citato
questa mattina perché gli interventi che si stanno attuando sono
puntualmente previsti in questa delibera di Giunta regionale che
dovrà essere completata con una terza fase che prevede la
riunificazione, secondo gli intendimenti di questa maggioranza di
governo, delle sedi ospedaliere per cui confermo la validità di
quest'impostazione.
La risposta alla seconda domanda è sì, mentre è no alla terza
domanda se nella terza si intende il trasferimento nelle more della
situazione definitiva di strutture operative alla cui funzionalità
necessitano le sale operatorie che sono specificatamente
l'Ostetricia e la Ginecologia e in parte la Neonatologia che non
necessita di sale operatorie, ma di sale parto.
La risposta è no perché è impensabile in questa fase ipotizzare
di spostare in viale Ginevra l'Ostetricia, la Ginecologia e la
Pediatria per l'assoluta complessità della gestione di tali
servizi. Questo spostamento avverrà nel momento in cui sarà fatta
la scelta definitiva nel frattempo invece si procede con la
tempistica di cui ho dato copia questa mattina alla collega
Squarzino, copia che chiedo gentilmente che venga fornita al
Consigliere Frassy perché non ho più il documento, l'ho portato in
assessorato.
Per quanto riguarda la programmazione della terza fase, sarà
oggetto di confrontazione con le parti sociali nei prossimi
mesi.
Président La parole au Conseiller Frassy.
Frassy (FI) Molto sinteticamente, sulla terza fase soprattutto.
L'Assessore ha chiuso dicendo che sarà oggetto di confronto con le
parti sociali nei prossimi mesi.
Solo una raccomandazione che non mi sembra superflua anche
perché ultimamente raccomandazioni analoghe sono cadute nel
vuoto.
Chiederemo che l'Assessore, oltre a tenere aperto giustamente il
confronto con le parti sociali, non dimentichi di riferire
puntualmente in V Commissione su quella che sarà l'evoluzione di
questi incontri affinché il Consiglio attraverso i suoi organi, le
commissioni, possa essere informato in tempo reale sull'evoluzione
della terza fase.
