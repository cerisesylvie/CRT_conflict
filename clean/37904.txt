Classificazione
SPORT E TEMPO LIBERO
Manifestazioni sportive



Oggetto del Consiglio n. 1551 del 4 novembre 2015 - Resoconto
OGGETTO N. 1551/XIV - Interpellanza: "Regolamentazione di
nuove attività sportive e promozione di un utilizzo omogeneo della
segnaletica sul territorio regionale".
Presidente
- La parola al collega Roscio.
Roscio (ALPE)
- Grazie Presidente.
Buongiorno, brevemente per illustrare l'interpellanza, che parte
da una constatazione: la constatazione è che la Regione Valle
d'Aosta, ormai più di vent'anni fa, ha scritto una legge che tende
a promuovere e a sviluppare attività tradizionali come l'alpinismo
e l'escursionismo e, in base a quello, ha fatto, ha costruito tutta
una rete sentieristica con la segnaletica opportuna; il problema
qual è? Che in vent'anni le cose cambiano e sono cambiate molto. Le
attività tradizionali sono rimaste, ma accanto alle attività
tradizionali se ne sono aggiunte altre che hanno portato a delle
evoluzioni che vent'anni fa forse non erano pensabili: io penso
alla
mountain bike
, alle racchette da neve,
all'escursionismo a cavallo, ma anche allo sci alpinismo per certi
aspetti. Tutta una serie di iniziative, di attività che vent'anni
fa erano molto meno praticate di oggi, che costituiscono anche una
potenzialità per il turismo e per il territorio della Valle
d'Aosta, tant'è vero che, mentre la Regione in questi vent'anni è
rimasta ferma a quella legge, alcune associazioni e anche alcuni
Comuni hanno cominciato dal basso a prendere in mano la cosa e a
gestirla, il che, viste le potenzialità...io penso, ad esempio,
all'enorme potenzialità che potrebbe avere lo sviluppo della
mountain bike
per i sentieri di bassa quota della Valle
d'Aosta, cioè cose che ad oggi non sono neanche ipotizzabili, ma
che in altre regioni con delle formule tipo
bed & bike
o
treno e bicicletta hanno avuto un enorme successo, addirittura
alcune Regioni hanno già normato in tal senso. Io penso che la
Regione non debba lasciare alle singole iniziative spontanee la
gestione di questa risorsa, ma dovrebbe intervenire, da un lato,
provvedendo a regolamentare e a capire bene cosa succede, anche non
solo per uno sfruttamento ma anche per...dal punto di vista della
responsabilità, nel senso che ad oggi tante cose vengono fatte e
tutto va bene, ma, nel caso in cui succedesse qualcosa, la
responsabilità è poi quanto mai incerta.
In più, in virtù di questa regolamentazione...che ormai, a
nostro avviso, non può più essere aspettata, cioè le attività ci
sono e quindi è bene che la Regione si adegui al pari di quello che
hanno fatto altre Regioni in Italia. Bisognerebbe che vi fosse un
utilizzo omogeneo della segnaletica, perché già oggi accanto alla
segnaletica tradizionale della Regione Valle d'Aosta c'è una
miriade di altre segnaletiche, veramente si corre il rischio di non
capire più niente, ogni Comune si scrive il suo itinerario con la
sua freccetta con il percorso di
nordic walking
, il percorso
di
mountain bike
e alla fine i turisti rischiano di
perdersi, di non trovare gli itinerari, magari anche di farsi male
e quindi tanto vale che la Regione su questo si adegui perché è nei
tempi, ormai queste attività ci sono ed è bene che si facciano.
Aspettiamo la risposta. Grazie.
Presidente
- La parola all'Assessore Marguerettaz.
Marguerettaz (UV)
- Sì, grazie.
Rispondo con una risposta che abbiamo elaborato insieme tra
Assessorato del turismo e Assessorato dell'agricoltura, perché
giustamente lei ha citato la legge del 1993, che indica come
Assessorato di riferimento l'Assessorato del turismo, poi lei sa
bene che, dal punto di vista delle competenze, questa competenza è
radicata nell'Assessorato dell'agricoltura; tuttavia, i due temi
devono essere valutati congiuntamente dal punto di vista tecnico e
dal punto di vista promozionale. Ovviamente l'Assessorato
dell'agricoltura, perché è titolare delle squadre, ha degli operai
forestali, dei tecnici che seguono i lavori e seguono tutte le
attività. Ora, la norma del 1993 ha poi avuto, dieci anni dopo, una
delibera nel 2003, la n. 2164, che ha dato tutta una serie di
indicazioni per l'armonizzazione dell'escursionismo a piedi e
quindi, da quel punto di vista - anche se non è semplice perché, da
un certo punto di vista, è un bene, dall'altro, è una situazione
che complica - c'è una vivacità e un'effervescenza in quel settore,
dove tutti cercano di predisporre percorsi, sentieri ed è anche un
po' il problema che abbiamo con il marchio: ognuno vuole avere un
proprio marchio, ognuno vuole avere una propria identità e facciamo
sempre difficoltà a far convergere le iniziative. Il tentativo però
è che tutte le attività che sono normate, che sono sostenute
dall'Amministrazione regionale si cerca di far convergere su
segnaletiche e su indicazioni, che, hanno l'intento di
razionalizzare.
Lei oggi introduce un altro argomento, che non è quello
dell'escursionismo a piedi, ma di tutte quelle attività che negli
anni sono nate e, rispetto a questo, l'Amministrazione regionale ha
intrapreso un percorso, non so se ha avuto modo di essere al
corrente...per esempio, sempre il Servizio di Bianchetti
dell'Assessorato all'agricoltura ha avviato una serie di progetti
pilota con dei Comuni, per esempio, per le ippovie, l'escursionismo
con racchette da neve, con un'adozione specifica di segnaletica e
quindi su queste iniziative l'indirizzo è stato dato e abbiamo una
serie di situazioni e di atti che ci portano nella direzione di
armonizzare. Se ci sono dei percorsi non autorizzati, è chiaro che
questo, sfugge al controllo, l'intenzione è quella di far
convergere tutte queste iniziative su questi principi.
Le voglio poi segnalare che ci sono alcuni temi che non sono di
facile soluzione, perché ci sono delle attività che si portano
dietro dei problemi di ordine legale, giuridico. La segnalazione di
percorsi, che sono percorsi escursionistici che vengono fatti su
sentieri, non dà dei problemi, ma già dei percorsi di
mountain
bike
portano dietro delle tematiche che sono state già
affrontate in numerosi convegni, in numerose situazioni, ma non
abbiamo ancora una soluzione, perché, nel momento in cui vi è la
segnalazione, bisogna indicare il rischio che ha questo tipo di
percorso, se vi è un rischio, quali sono gli accorgimenti per
creare delle situazioni di protezione. Volendo quindi fare
un'analogia con le piste da sci, se ci sono le piste nere, se ci
sono le piste rosse, devi mettere delle protezioni, perché un
percorso in
mountain bike
non è come un percorso
escursionistico dove vai a piedi, arrivi con delle velocità. La
coesistenza delle biciclette con altri tipi di utilizzo crea delle
situazioni delicate, per cui il tema è un tema che abbiamo
affrontato, ma per certe attività che si portano dietro alcuni
rischi gli approfondimenti sono in corso e quindi non è solo un
problema di segnaletica: è un problema giuridico, per cui tutta una
serie di attività sono state fatte, l'Assessorato dell'agricoltura
e l'Assessorato del turismo sono nella condizione di dare conto di
un percorso che è stato avviato, su altri c'è una serie di
approfondimenti che devono essere fatti. Se uno va in bici su una
strada, c'è il Codice della strada, nel sentiero il tema assume
un'altra portata. Da questo punto di vista, comunque siamo
disponibili a fare tutti gli approfondimenti, quindi se ci sono
anche dei contributi, li raccogliamo con grande favore.
Presidente
- La parola al collega Roscio.
Roscio (ALPE)
- Sì, grazie Presidente.
Grazie anche Assessore per l'apertura, perché vedo che...come
dire? concordiamo sul fatto che queste nuove iniziative possono
essere una grande opportunità per la Valle d'Aosta. Capisco poi che
il problema della sicurezza è un problema che va approfondito, che
va affrontato, ma il fatto che altre Regioni abbiano già fatto
questo percorso e il fatto che ci sia comunque un'apertura politica
a fare un ragionamento ci fa ben sperare, tant'è vero che proveremo
a portare in commissione eventualmente delle proposte per vedere se
a quest'apertura può corrispondere veramente...come dire? una
volontà di realizzare concretamente quello che è stato detto, anche
perché - lo ribadiamo - queste nuove attività sono un'opportunità
che in altre regioni viene sfruttata ampiamente, non vedo perché
nella nostra regione - che, tra l'altro, ha un territorio, da
questo punto di vista, eccezionale - si debba dimenticare, si debba
lasciare all'iniziativa di chiunque, un po' come un
laisser
faire
che non porta da nessuna parte. Capisco che il
problema della sicurezza è un problema da non sottovalutare e
l'interpellanza non voleva puntare sulla segnaletica
esclusivamente, ma lo metteva come secondo punto, prima diceva:
"andiamo a capire se si può fare questa cosa, dopodiché facciamo la
segnaletica e facciamola omogenea", in modo che non ci possano
essere fraintendimenti: il turista che va in Alta Valle ha le
stesse indicazioni che può avere il turista quando va in Bassa
Valle, altrimenti non ci si capisce più. Nei prossimi giorni -
adesso ovviamente tutta l'attenzione è focalizzata sul bilancio -
ma nel prosieguo quindi cercheremo di lavorare in commissione per
vedere se a quest'apertura corrisponde...se si può fare un percorso
che porti ad un risultato concreto. Grazie.
Presidente -
Punto 25 all'ordine del giorno.
