Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3214 del 17 marzo 1992 - Resoconto
OGGETTO N. 3214/IX Iniziative per la costruzione degli uffici
finanziari dello Stato dell'area "Ferrando" in Corso Battaglione
Aosta.
(Reiezione di mozione)
PresidenteDo lettura della mozione presentata dal Consigliere
Bich, allegata al punto 44 dell'ordine del giorno dell'adunanza del
13 marzo 1992.
Mozione Vista la deliberazione del Consiglio regionale con la
quale si stanziavano i fondi per l'acquisizione da parte del Comune
di Aosta delle aree "Ferrando" site in detto comune;
vista la presa di posizione espressa dall'Amministrazione
comunale in diversi organi di informazione in merito all'utilizzo
dell'area di C.so Battaglione Aosta, indicando la destinazione a
verde attrezzato dell'intera area;
rilevato che parte cospicua di detta area era stata invece
destinata alla costruzione degli uffici finanziari con delibera del
Consiglio Comunale di Aosta assunta a larghissima maggioranza e in
accordo con la Regione e l'Intendenza di Finanza della Valle,
nonché degli organi centrali dei Ministeri interessati;
considerato che detta risoluzione era ed è unanimemente valutata
dai responsabili degli uffici finanziari presenti nella regione
come urgente, irreversibile,indilazionabile per la precarietà dello
stato attuale di detti uffici finanziari, e per la conseguente
scarsa funzionalità dei servizi diradati nel tessuto urbano in
edifici spesso fatiscenti e/o insalubri,o inadatti, o addirittura
inagibili a norma di legge;
ribadita la necessità di confermare le scelte fatte, per dare
miglior efficienza a servizi essenziali della pubblica
amministrazione, e miglior conforto agli stessi dipendenti
dell'amministrazione finanziaria che attualmente operano in
condizioni disagiate;
il Consiglio regionale
impegna
la Giunta regionale a:
1) riproporre il piano di fattibilità all'Amministrazione
comunale di Aosta per la costruzione degli uffici sull'area
"Ferrando" in C.so Battaglione;
2) di riprendere i contatti con il Ministero per il
finanziamento dell'opera e la riproposizione dell'iter procedurale
a suo tempo intrapreso.
Presidente
Ha chiesto di illustrare la mozione il
Consigliere Bich, ne ha facoltà.
Bich (Ind)
Ho presentato all'attenzione del Consiglio
regionale questa mozione dopo che era comparso sul quotidiano
La
Stampa
, un articolo e poi un'altro successivamente su questo
argomento: l'utilizzo dell'area Ferrando.
Questa area, di cui noi abbiamo partecipato all'acquisto, è
stata destinata dal Comune di Aosta, nella persona, mi pare,
dell'assessore dell'ambiente, a verde attrezzato. Il mio rilievo
viene presentato non tanto perché la destinazione dell'area sia di
competenza del Consiglio regionale, ma perché, avendo partecipato
all'acquisto ed essendo soggetto attuatore di un eventuale
intervento in quella zona, penso che il Consiglio sia interessato.
Quell'area era destinata alla costruzione degli uffici
finanziari.
L'argomento è conosciuto molto bene dal collega Ricco, che in
quei tempi fu promotore a livello comunale, poi regionale, di una
istanza, perché ci fosse un'adeguamento degli uffici, attraverso la
costruzione di stabili adeguati e funzionali, giacché l'attuale
sistemazione è assolutamente indecorosa e non confacente al
servizio molto complesso e delicato offerto dagli uffici
finanziari.
Anche il collega Chiofalo ne è a conoscenza, giacché insieme
conducemmo una campagna, perché questi stabili, questi servizi
fossero migliorati.
Coloro che accedono agli uffici finanziari per motivi fiscali o
per altro, si renderanno conto come la situazione attuale in Aosta
e in Valle non possa essere ulteriormente dilazionata. Le
condizioni degli uffici sono di assoluto disagio con insussistenza
delle attrezzature, il palazzo dell'Intendenza di Finanza e quello
adiacente delle Imposte dirette non sono, mi pare, a norma, come
prescrivono le regole attuali.
Quindi si tratta di rispolverare un progetto, neanche tanto
vecchio, di fattibilità per la costruzione dei nuovi uffici
finanziari in Aosta, e se ne gioverebbe l'utenza e soprattutto gli
impiegati, che si trovano in condizioni di inabitabilità. Mi pare
sarebbe il caso di rivedere e riconsiderare il disagio degli
impiegati che debbono operare in uffici obsoleti.
Esisteva allora un piano di fattibilità, approvato da tutti, dal
Consiglio comunale di Aosta all'unanimità o a larghissima
maggioranza, c'era il favore della Regione, dal 1985 al 1988.
Ricordo anche che fu interessato il ministero, il direttore
generale del Servizio patrimonio e demanio del Ministero delle
Finanze aveva dato il suo
placet
per la costruzione di
questi edifici, con la partecipazione non elevata
dell'Amministrazione regionale ad in-tegrazione della spesa che si
prevedeva fosse attorno ai 60, 70 miliardi.
Mi pare di riscontrare due posizioni in contrasto: una
dell'Assessore dell'ambiente del Comune d'Aosta, il quale sostiene
che quell'area va destinata a area verde, ancorché acquistata anche
con i soldi della Regione, e la seconda, quella di dare una
sistemazione ai dipendenti degli uffici finanziari, ristrutturare,
fornire uffici confacenti e soprattutto rendere piú efficiente un
servizio.
Vorrei sapere se non si ritiene equo di impegnare la Giunta a
riproporre il piano di fattibilità, che a suo tempo era stato
accettato da tutti, e di riprendere i contatti con il Ministero che
aveva già stanziato i fondi (15 miliardi per i primi interventi per
la costruzione degli uffici finanziari).
Non si pone piú il problema ostativo dell'area, la quale c'è ed
è adeguata. Vorrei sapere cosa ne pensano le altre forze
politiche.
Si dà atto che, dalle ore 11,55 alle ore 12,04 presiede il
Vicepresidente Stévenin.
Presidente
Ha chiesto la parola il consigliere Ricco,
ne ha facoltà.
Ricco (DC)
Il collega Bich ha sollevato un problema
che definirei atavico, ma sempre importante. Ero giovanissimo,
impiegato di prima nomina, negli anni cinquanta, e già si sentiva
la necessità di costruire un nuovo palazzo degli uffici statali,
che potesse raggruppare l'Intendenza di Finanza, l'Ufficio del
Registro, l'Ufficio delle imposte, l'Ufficio ipoteche, l'Ufficio
IVA, gli ispettorati, l'Ufficio tecnico erariale, e gli uffici del
Tesoro.
La maggior parte di questi uffici, come sappiamo sono ubicati in
appartamenti privati, sottraendo alla disponibilità abitativa dei
cittadini diversi appartamenti. Sin dagli anni settanta, come ha
ricordato Bich, quando sedevo nei banchi del Consiglio comunale di
Aosta, mi sono battuto per risolvere questo problema importante per
la popolazione valdostana e anche per la circolazione e il traffico
cittadino. Si arrivò a far cambiare destinazione all'area
"Ferrando" e si avviarono i progetti per la costruzione del palazzo
di uffici statali.
Mi corre l'obbligo morale di ricordare che il Consigliere
Rollandin, allora Presidente della Giunta, aveva affrontato con
positiva volontà, il problema, aveva previsto la costruzione del
palazzo in discussione a carico della Regione, aveva inviato a
tutti i dirigenti statali una lettera per chiedere l'assenso e la
disponibilità a stipulare i contratti d'affitto a costruzione
ultimata. Diversi uffici non si degnarono di rispondere al collega
Rollandin, e tra questi l'Ufficio tecnico erariale e l'Ufficio
imposte dirette.
Il Ministero delle Finanze non si mosse per autorizzare
l'impegno a stipulare i contratti di affitto perché riteneva più
utile ed economico costruirlo direttamente. Voi tutti conoscete la
lentezza macroscopica dello Stato in queste cose. Dopo aver fatto
questo breve excursus, non ritengo fattibile oggi la costruzione di
questo palazzo nell'area "Ferrando" sia perché non possiamo
obbligare il Comune di Aosta a imporre la nostra volontà, sia per
non intasare in modo osceno quella zona già appesantita
dall'esistenza della Questura, di scuole e via di seguito.
Il problema ritengo esista e allora riterrei più opportuno
reperire una nuova area più periferica, in grado di ospitare anche
un grande parcheggio sia per gli utenti sia per i dipendenti. Per
esempio, ci sono aree nella zona Tzamberlet o in vicinanza del
cimitero oppure ci sono altre costruzioni in Aosta che potrebbero
essere ristrutturate, anche in relazione a tutti questi problemi
aziendali che nascono.Non voglio precisare oltre...
Quindi il problema è importante, e sono, a titolo personale e
della maggioranza, d'accordo sul secondo punto, quello di
riprendere i contatti con il Ministero per il finanziamento, anche
per non chiudere la mia vita politica senza essere riuscito nemmeno
a vedere la prima pietra che molto volentieri avrei dato in testa
al ministro.
Se il collega Bich modifica il primo punto, sarei disposto a
votare la mozione.
Presidente
Ha chiesto la parola il Consigliere
Bajocco, ne ha facoltà.
Bajocco (PCI-PDS)
Il problema dell'area "Ferrando" è
un problema che è stato discusso in questi trent'anni. Chi era in
Comune se lo ricorda, ed è anche stato affrontato in questo
Consiglio regionale. Io ero convinto che dopo la delibera, che il
Consiglio regionale ha approvato il 18 dicembre 1991, non
discutessimo più in Consiglio regionale del problema dell'area
"Ferrando".
L'area "Ferrando", tutti ricordano, era una area abbandonata a
sè stessa in una zona molto bella in Corso Battaglione Aosta. In
quegli anni vi era un'altra obbrobriosità, la polveriera, che
l'Amministrazione comunale si era adoperata a rimuovere ed essa
sorgeva nella zona in cui oggi si è costruita la Questura.
Ricordo di una delegazione che allora si recò dal sindaco Bich
quando si ottenne il benestare per togliere la polveriera e far
nascere una area nuova. Il sindaco Bich allora aveva dato garanzia
che l'area "Ferrando" doveva essere destinata a verde per quel
quartiere che mancava di un polmone verde e di un centro d'incontro
per gli anziani. L'Amministrazione comunale aveva anche ricevuto
una petizione da parte di circa 2000 cittadini, i quali chiedevano
che quell'area venisse mantenuta area verde e non destinata alla
costruzione di uffici finanziari.
Ad Aosta, nella cintura di Aosta si possono ancora individuare
delle aree sulle quali costruire gli uffici finanziari. Se lo Stato
vuole edificare degli uffici perché non siano tutti decentrati come
avviene ora, lo faccia, ma l'area "Ferrando", a mio modesto avviso,
deve rimanere un'area verde.
L'area in questione non è più dell'Amministrazione regionale ma
dell'Amministrazione comunale. Noi abbiamo votato una delibera il
18 dicembre 1991 che indica che, in base ai numeri mappali,
catastali, è da destinare a zona verde attrezzata, ad uso pubblico
con annesso parcheggio l'area di Corso Battaglione Aosta; a
parcheggio pubblico l'area di via Chambery; a zona verde e orti
l'area di via Tourneuve angolo via Monte Solarolo.
In base alla legge n. 27 noi abbiamo dato un contributo
all'Amministrazione comunale per acquistare quell'area. L'autonomia
del Comune deve essere rispettata. In quella zona vi è una grande
necessità di creare una area verde e mi auguro che
l'Amministrazione comunale veda di lavorare in questa direzione,
pertanto non posso essere d'accordo con questa mozione.
Presidente
Ha chiesto di parlare il Consigliere
Riccarand, ne ha facoltà.
Riccarand (VA)
Già in passato all'interno del
Consiglio comunale avevamo criticato le proposte di chi voleva
costruire gli uffici finanziari sull'area "Ferrando", nel senso che
abbiamo sempre considerato che quell'area doveva avere una
destinazione prevalentemente verde. Ancora adesso ci sembra che
questa debba rimanere la linea della pubblica amministrazione. Ha
ricordato prima il Consigliere Bajocco che, su questo problema, due
anni fa era stata presentata una petizione popolare con la quale
migliaia di cittadini dell'area di via Chambéry e di Corso
Battaglione Aosta hanno ribadito la loro richiesta di avere un'area
verde: lo chiamavano "parco cittadino".
Noi riteniamo quindi sia sbagliato oggi riproporre la
costruzione degli uffici finanziari sull'area "Ferrando".
Sicuramente il problema esiste, come hanno ricordato i consiglieri
Bich e Ricco, però noi pensiamo possano essere reperite altre
strutture, altre aree per questo tipo di uffici che si vogliono
realizzare. La nostra posizione è di destinare ad area verde
quest'area acquisita dal Comune con i finanziamenti regionali. Il
nostro giudizio su questa mozione è negativo ed il voto sarà
contrario.
Presidente
Ha chiesto la parola il Consigliere Rollandin,
ne ha facoltà.
Rollandin (UV)
A propos de cette motion, le collègue
Ricco a déjà repris en partie les thèmes soulignés par le
Conseiller Bich au moment où on avait discuté la délibération
concernant la zone "Ferrando", dans une autre assemblée. Il y a là,
en effet, un problème qui se pose: celui des bureaux financiers.
Cette construction est une exigence, elle s'imposera.
Je voudrais même rappeler un autre aspect: l'Administration
régionale a acheté un immeuble qui a loué comme bureaux financiers
du moment que une certaine partie des employés avaient eu la
sommation de déménager et par conséquent l'Administration avait dû
acheter la partie de l'immeuble qui est tout prêt de Gatti,
justement là où il y a les bureaux financiers.
Je voudrais en même temps rappeler que le terrain de la zone
"Ferrando", d'après la délibération a comme destination un parking
et non pas une zone verte. Il y a des zones concernées par cette
délibération qui doivent être vertes, mais la zone "Ferrando" est
liée à un parking, qui peut être très bien compatible avec la
construction d'un palais pour les bureaux financiers, je crois que
les deux choses sont strictement liées.
C'est dans ce sens que je crois on pourrait même sauvegarder une
partie de la délibération que Ricco e Bajocco ont rappelé tout en
prévoyant la construction d'un nouveau palais pour les bureaux
financiers. Les deux choses ne sont pas incompatibles. Il suffit de
revoir dans son ensemble la motion, de solliciter le Ministère,
afin qu'il puisse finalement donner l'argent nécessaire et
solliciter la Commune, et je partage l'idée que ce soit la Commune
à donner son avis face à une zone qui est liée à un plan
d'aménagement. S'il y a un peu de bon sens, on peut trouver un
accord avec la Commune et une solution.
Compte tenu qu'il y a une urgence d'avoir ces bureaux et
justement pour donner satisfaction à Ricco qui voudrait mettre
cette première pierre et du moment que il est très difficile de
trouver d'autres zones pour construire des bureaux financiers,
n'oublions pas qu'il y a le problème du logement.
J'estime qu'on peut très bien accepter cette motion qui
sim-plement veut reproposer un projet en sauvegardant la
délibération qu'on a adopté dans ce Conseil Par conséquence on est
favorable à étudier cette solution en respectant ce qu'on à voté
dans cette assemblée. On pourrait très bien faire au
rez-de-chaussée un parking et même dans le sous-sol et par la suite
construire le palais selon les exigences des bureaux financiers.
Merci.
Presidente
Ha chiesto la parola il Consigliere Bich,
ne ha facoltà.
Bich (Ind)
Questo è il mio secondo intervento. Mi
rincresce sia stato gettato un secchio di acqua fresca sui ferventi
voti del collega Ricco, voti del 1980-81. Ricco, quando si parlava
di uffici finanziari sollevava un clamore non indifferente in
Consiglio comunale, poi suc-cessivamente anche in Consiglio
regionale: era diventato l'uomo degli uffici finanziari. Sulla
scorta del suo autorevole impegno avevamo votato un piano di
fattibilità in Comune, con il quale si prevedeva la costruzione di
25 mila metri cubi di uffici finanziari, tenendo conto delle
compatibilità e del fabbisogno. Fabbisogno che successivamente
concordato con la presidenza della Giunta di allora, Rollandin, fu
ulteriormente messo a punto con l'agglomerazione anche di uffici
provinciali, regionali del Tesoro.
Era un progetto completo. Il piano di fattibilità prevedeva
anche - lo dico per la buona pace del collega Bajocco, che è
rimasto ancora un fideista al quale la sua sezione Elter aveva
chiesto di chiedere l'area verde in Corso Battaglione ed egli aveva
portato per questo 2000 firme - la destinazione a verde di 4000
metri quadrati ed ottenne il favore anche del suo partito in
Consiglio comunale, proprio perché era una mediazione, teneva conto
della necessità degli uffici finanziari dello stato, teneva conto
delle necessità del quartiere, il quartiere dette anche un suo voto
favorevole.
Sembrava tutto andasse bene: il Consiglio comunale approvò ed è
rimasto il piano di fattibilità del Consiglio comunale. Quel che mi
meraviglia sono le dichiarazioni dell'assessore comunale
all'ambiente che senza l'appoggio di nessuna delibera del Consiglio
comunale ha detto che quell'area è destinata a verde attrezzato,
bocciando dici anni di storia. Non si vuole entrare in
contraddittorio, si è padroni di cambiare idea, il fatto di
adeguarsi ad altre realtà è un atto più che legittimo,però non si
venga a prendere in giro.
La presa in giro è nel chiedere di far cadere il punto uno, che
era il riproporre il piano di fattibilità e nell'accettare il punto
due. Sappiamo bene che i finanziamenti vengono erogati dallo Stato
solo sulla base di un progetto, di un piano di fattibilità,
altrimenti il finanziamento cade, esso non viene dato a vuoto. I 15
miliardi furono ottenuti proprio perché c'era un piano di
fattibilità approvato dal Comune.
Non solo, ma l'Amministrazione regionale aveva già dato la sua
disponibilità ad integrarlo, a tal proposito esiste un ampio
carteggio, per far sì che il finanziamento fosse compiuto e si
potesse procedere.
Il problema ostativo era unicamente quello, non di poco conto,
del terreno; adesso è stato superato, non capisco perché dinanzi ad
una posizione precisa dell'Amministrazione Comunale, che non è
stata smentita, ad una posizione precisa dell'Amministrazione
regionale, che neanche questa è entrata in contraddizione, non si
voglia far niente.
La prima pietra, mi dispiace, sono sicuro che il collega Ricco
sarà estremamente longevo, sarà un Matusalemme, non la vedrà, con
il suo criterio, neanche tra 700 anni. Perché se non c'è la
localizzazione, non c'è l'identificazione del terreno dove si vuole
costruire queste strutture, la prima pietra non la si vedrà
mai.
A meno che non sia una prima pietra "spirituale", a questo punto
la possiamo adorare come un elemento di possibile favore, speranza
per il futuro di risoluzione definitiva di questi nuovi uffici
finanziari. Diversamente è un modo neanche tanto brillante di
prendere in giro i dipendenti degli uffici finanziari, perché i
nuovi uffici, con le nuove macchine, con i computer, tutta la
cibernetica e l'informatica non li avranno mai.
Quindi io per quanto concerne la mozione resto su questa
posizione. Debbo dare atto, per la verità, al Consigliere
Riccarand, perché il suo gruppo anche allora fu contrario, si
espresse in modo conforme a quanto ha ribadito adesso il
Consigliere Riccarand.
Quando si cercava di individuare un piano per la
rilocalizzazione degli uffici pubblici sempre in modo convergente,
Amministrazione regionale ed Amministrazione Comunale avevano dato
un placet per la localizzazione sull'area "Ferrando" degli stessi.
Se questo non dovesse avvenire, attendiamo una voce dall'alto.
Una voce dall'alto che ci dica dove possano essere localizzati
questi uffici finanziari, dal momento che è un problema ormai
indifferibile. Basta entrare in uno di questi uffici per capire
come sia malagevole il lavoro, addirittura contro il regolamento
sanitario, a mio avviso, perché non vedo come si possa lavorare in
questi uffici. Resta una situazione non solo di precarietà ma anche
di illegalità.
Non posso esentarmi dall'obbligo di mantenere il testo della
mozione cosí come l'ho presentato.
Presidente
Ha chiesto la parola il Consigliere
Chiofalo, ne ha facoltà.
Chiofalo (DC)
Brevemente, vorrei fare anch'io alcune
considerazioni. Le hanno fatte prima di me, molto bene, i colleghi
che mi hanno preceduto. Effettivamente, questa vicenda parte da
molto lontano, dal 1980-83. Ricordo allora Assessore
all'Urbanistica del Comune di Aosta il signor Ferina e Presidente
della Giunta regionale Andrione. Noi approvammo al Comune di Aosta
un piano di fattibilità, dove si prevedeva l'insediamento e la
costruzione dell'edificio finanziario nell'area "Ferrando",
composta da 11.700 metri quadri di terreno e l'edificio doveva
occuparne 4500.
Io ricordo che allora approvammo questo piano di fattibilità,
anche con il consenso del consiglio circoscrizionale del quartiere
Cogne. Poi questa idea è stata abbandonata per i motivi che tutti
conosciamo. Si è andati avanti, si è arrivati a quando Assessore
era il sottoscritto e Presidente della Giunta Rollandin.
Al Comune di Aosta furono inviate lettere per l'insediamento in
quell'area della caserma dei Carabinieri, che urbanisticamente
sarebbe stato un disastro e che ci sarebbe stato rimproverato per
tutta la vita dai nostri figli e nipoti, sia per cause urbanistiche
che per cause logistiche.
Infatti nella zona esiste già la sede della Polizia e se noi
avessimo permesso anche l'insediamento della caserma dei
Carabinieri avrebbe significato chiudere tutta l'area, perché non
solo i Carabinieri necessitavano della Caserma, ma anche della
piazza d'armi e poi la caserma andava recintata e quindi immaginate
cosa poteva essere...
Però ci siamo mossi, con soddisfazione debbo dire, io e l'allora
sin-daco Bich e siamo riusciti con la collaborazione del Presidente
della Giunta, con l'intendente di finanza a fare spostare la
realizzazione della caserma dei Carabinieri facendo un piano
autometrico in via Clavalité, dove ci sono gli ex magazzini
generali.
Il discorso di adesso, non saprei come collocarlo, perché con
gli insediamenti che ci sono stati adesso in via Chambéry siamo di
fronte ad una grande intensità abitativa. Quando saranno ultimate
le cooperative delle Forze Armate e le ultime che sono state
deliberate dal Comune ci sarà un ulteriore aumento della densità
abitativa. Ritengo quindi che ci debba essere una riflessione per
non fare ulteriori insediamenti in quella zona.
Pregherei il collega Bich di fare una raccomandazione al Comune
di Aosta in modo che si localizzi al più presto un'area dove si
possano realizzare finalmente gli edifici finanziari, perché ce n'è
un estremo bisogno.Io vorrei invitare il collega Bich a
formalizzare la mozione in questo senso.
Presidente
Ha chiesto la parola il Consigliere Ricco,
ne ha facoltà.
Ricco (DC)
Collega Bich, io non ho affatto cambiato
l'idea circa la necessità estrema della costruzione di questo
palazzo, ma mi sono reso conto della volontà dormiente, passiva
dello Stato, che nonostante la fattiva opera della Giunta Rollandin
di allora, non ha fatto niente per voler risolvere l'annoso
problema.
Gli impiegati finanziari sono stati presi in giro dal ministero
delle Finanze e non da noi. Quindi rinnoverei l'invito al collega
Bich di modificare il punto uno togliendo
"sull'area Ferrando in
Corso Battaglione Aosta".
In caso contrario sarò costretto a
votare contro, tanto per non prenderci in giro.
Presidente
Ha chiesto di parlare il Consigliere Bich, ne
ha facoltà.
Bich (Ind)
Indubbiamente il problema è quello di
trovare un accordo con l'Amministrazione comunale,anche se
quest'ultima aveva già de-liberato ed il deliberato è ancora
valido. La delibera del Consiglio comunale non è stata ritirata.
Allora proprio per non sovrastare in questa decisione il Consiglio
comunale, se vogliamo valutare un eventuale testo sostitutivo io
sono pronto all'incontro; vediamo se in cinque minuti di
sospensione è possibile arrivare ad un accordo.
Quel che però mi sembra stranissimo è sopprimere il punto primo.
Chiedere soldi allo Stato, senza progetti, piani di fattibilità,
progetti di massima, localizzazioni è ridicolo, non porta a niente.
Poi mi consenta il Consigliere Ricco, senza polemica, non è il
Ministero, in questo caso, perché proprio il Ministero aveva
stanziato 15 miliardi sulla scorta di quel piano di fattibilità,
che ha votato anche Lei, Egregio collega. Cosa mancava? Mancava il
terreno, perché per la sua acquisizione le stime erano diverse:
l'Ufficio patrimonio del Comune proponeva 80.000, il proprietario
l'offriva a 120.000.
L'ingranaggio si inceppò per questa motivazione, non certo per
il Ministero, tant'è che io parlai con il Direttore generale del
demanio il quale dette disposizioni, sulla scorta dei progetti
presentati (esisteva una convenzione con il proprietario per la
disponibilità del terreno) per andare avanti. Poi questo non si
compí perché l'acquisizione del terreno era impossibile, è era
possibile una forma sostitutiva, vale a dire di far costruire a
privati questi edifici e poi darli in locazione allo Stato, perché
su questo non c'era garanzia da parte della Direzione generale del
demanio. Viceversa, seguendo la via canonica, acquisendo l'area,
presentando un piano di fattibilità, come si era fatto ci siamo
trovati di fronte a vie lunghissime, che ancora lo sono.
Ecco il mito di Sisifo: che non ci rotoli di nuovo tutto
addosso. Torniamo al punto zero. Se non esprimiamo una volontà
politica ben precisa, vanificheremo quello che è stato fatto in
anni di trattative con il Ministero, con l'Amministrazione
regionale sul piano generale della dislocazione degli uffici, e
anche con il Comune. Ecco perché sono contrario a sopprimere il
punto uno. Poi se si vuole invitare l'Amministrazione comunale a
trovare un'altra soluzione si dica quale. C'è già una indicazione
da parte dell'Amministrazione regionale ed è ancora quella delibera
del 1980, rivista nel 1984.
Presidente
C'è la richiesta di una breve
sospensione.
Si dà atto che i lavori del Consiglio sono sospesi dalle ore
12,35 alle ore 12,40.
Presidente
Pongo in votazione la mozione in
oggetto.
Esito della votazione:
Presenti: 32
Votanti: 32
Favorevoli: 13
Contrari: 19
Il Consiglio non approva.
I lavori sono terminati e riprenderanno alle ore 16 del
pomeiggio.
La seduta è tolta.
