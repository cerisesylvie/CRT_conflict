Classificazione
ASSISTENZA SOCIALE
Disabili


Resoconto integrale del dibattito dell'aula
Oggetto del Consiglio n. 1508 del 25 luglio 1995 - Resoconto
SEDUTA POMERIDIANA DEL 26 LUGLIO 1995
OGGETTO N. 1508/X Disegno di legge: "Norme per l'eliminazione
delle barriere architettoniche e per favorire la vita di relazione
delle persone disabili".
Capo I Disposizioni generali
Articolo 1 (Finalità)
1. La Regione Valle d'Aosta promuove iniziative ed interventi
atti a garantire l'accessibilità, l'adattabilità e la visitabilità
degli edifici pubblici e privati, nonché dei luoghi aperti al
pubblico, quali condizioni essenziali per favorire la vita di
relazione e la partecipazione alle attività sociali da parte delle
persone disabili.
Articolo 2 (Interventi)
1. Le finalità di cui all'articolo 1 sono perseguite, in
particolare, attraverso:
a) la promozione di attività di sensibilizzazione ed
informazione mirate alla rimozione degli ostacoli di ordine
culturale che impediscano l'integrazione sociale delle persone
disabili;
b) la disciplina edilizia delle nuove costruzioni, delle
ristrutturazioni dei luoghi aperti al pubblico e di ogni altra
attività edilizia;
c) gli interventi finanziari per l'eliminazione delle barriere
architettoniche dagli edifici pubblici e privati aperti al pubblico
esistenti, nonché dai luoghi aperti al pubblico, intendendosi per
tali quelli in cui l'accesso, anche se subordinato a determinate
condizioni, è consentito ad un numero indeterminato di persone,
senza bisogno di invito o permesso;
d) gli interventi finanziari per l'eliminazione delle barriere
architettoniche dagli edifici privati esistenti;
e) gli interventi finanziari per l'acquisto di ausili e
attrezzature.
Articolo 3 (Beneficiari)
1. Possono beneficiare delle agevolazioni previste dalla
presente legge:
a) gli enti pubblici;
b) gli enti privati e le imprese individuali aventi sede legale
in Valle d'Aosta;
c) le persone individuate dagli articoli 3 e 4 della legge 5
febbraio 1992, n. 104 (Legge-quadro per l'assistenza,
l'integrazione sociale e i diritti delle persone handicappate), gli
ultrasessantacinquenni in stato di grave disagio fisico e sociale,
certificato dal competente servizio sociale territoriale, e coloro
i quali li abbiano in carico ai sensi dell'articolo 12 del decreto
del Presidente della Repubblica 22 dicembre 1986, n. 917
(Approvazione del testo unico delle imposte sui redditi), nonché i
condominii ove risiedono le suddette categorie di beneficiari.
Articolo 4 (Competenze)
1. Spetta alla Giunta regionale:
a) adottare il piano annuale di cui all'articolo 12;
b) assegnare ai comuni i fondi disponibili, secondo gli
indirizzi del piano annuale di intervento;
c) esercitare le funzioni amministrative relative agli
interventi finanziari previsti dalla presente legge a favore degli
enti pubblici.
2. Sono delegate ai comuni le funzioni amministrative relative
agli interventi finanziari previsti dalla presente legge a favore
dei beneficiari di cui all'articolo 3, comma 1, lett. b) e c).
Capo II Disposizioni edilizie
Articolo 5 (Coordinamento con le norme edilizie)
1. Le norme della presente legge, nonché quelle di cui al
decreto del Presidente della Repubblica 27 aprile 1978, n. 384
(Regolamento di attuazione dell'articolo 27 della legge 30 marzo
1971, n. 118, a favore dei mutilati e invalidi civili, in materia
di barriere architettoniche e trasporti pubblici), emanate in
attuazione dell'articolo 27 della legge 30 marzo 1971, n. 118
(Conversione in legge del D.L. 30 gennaio 1971, n. 5 e nuove norme
in favore dei mutilati ed invalidi civili), per gli edifici
pubblici, e le prescrizioni tecniche del decreto del Ministro dei
lavori pubblici 14 giugno 1989, n. 236 (Prescrizioni tecniche
necessarie a garantire l'accessibilità, l'adottabilità e la
visitabilità degli edifici privati e di edilizia residenziale
pubblica sovvenzionata e agevolata, ai fini del superamento e
dell'eliminazione delle barriere architettoniche), emanate ai sensi
dell'articolo 1, comma 2, della legge 9 gennaio 1989, n. 13
(Disposizioni per favorire il superamento e l'eliminazione delle
barriere architettoniche negli edifici privati), per gli edifici
privati, come pure le disposizioni tecniche da emanarsi ai sensi
dell'articolo 6, comma 2, prevalgono sulle disposizioni contenute
nei regolamenti comunali e sulle norme tecniche dei piani e
programmi urbanistici contrastanti con esse.
2. Alle comunicazioni al Comune dei progetti di esecuzione dei
lavori riguardanti edifici pubblici e privati aperti al pubblico,
rese ai sensi dell'articolo 15, comma terzo, e dell'articolo 26,
comma secondo, della legge 28 febbraio 1985, n. 47 (Norme in
materia di controllo dell'attività urbanistico-edilizia, sanzioni,
recupero e sanatoria delle opere edilizie), e successive
modificazioni, sono allegate una documentazione grafica e una
dichiarazione di conformità alla normativa vigente in materia di
accessibilità e di superamento delle barriere architettoniche
sottoscritta dal progettista previo rilascio di nulla osta ai sensi
dell'articolo 13, comma 1, lett. d).
3. Il rilascio della concessione o autorizzazione edilizia per
le opere relative agli edifici di cui al comma 2 è subordinato alla
verifica della conformità del progetto alla normativa vigente
compiuta dall'ufficio tecnico o dal tecnico incaricato dal Comune.
Il Sindaco, nel rilasciare il certificato di agibilità o di
abitabilità per le suddette opere deve accertare che siano state
realizzate nel rispetto delle disposizioni vigenti in materia di
eliminazione delle barriere architettoniche. A tal fine, il Sindaco
può richiedere al proprietario dell'immobile o all'intestatario
della concessione una dichiarazione resa sotto forma di perizia
giurata redatta da un tecnico abilitato.
4. Nel caso di opere pubbliche, fermo restando il divieto di
finanziamento di cui all'articolo 32, comma 20, della legge 28
febbraio 1986, n. 41 (Legge finanziaria 1986), e l'obbligo della
dichiarazione del progettista, l'accertamento di conformità alla
normativa vigente in materia di eliminazione delle barriere
architettoniche spetta all'amministrazione competente, che ne dà
atto in sede di approvazione del progetto.
5. La richiesta di modifica di destinazione d'uso di edifici in
luoghi pubblici o aperti al pubblico è accompagnata dalla
dichiarazione di cui al comma 2. Il rilascio del certificato di
agibilità o di abitabilità è condizionato alla verifica tecnica
della conformità della dichiarazione allo stato dell'immobile.
6. L'esecuzione di interventi di nuova costruzione e di recupero
globale in edifici pubblici e privati aperti al pubblico,
realizzati in difformità dalle disposizioni vigenti in materia di
accessibilità e di eliminazione delle barriere architettoniche, nei
quali le difformità siano tali da rendere impossibile
l'utilizzazione dell'opera da parte delle persone disabili,
comporta la dichiarazione di inabitabilità o inagibilità parziale o
totale dell'edificio. Il progettista, il direttore dei lavori, il
responsabile tecnico degli accertamenti per l'agibilità o
l'abitabilità ed il collaudatore, ciascuno per la propria
competenza, sono direttamente responsabili ai sensi dell'articolo
24, comma 7, della legge 104/1992.
7. I piani di eliminazione delle barriere architettoniche di cui
all'articolo 32, comma 21, della legge 41/1986 sono modificati con
integrazioni relative all'accessibilità degli spazi urbani, con
particolare riferimento all'individuazione e alla realizzazione di
percorsi accessibili, all'installazione di semafori acustici per
non vedenti ed alla rimozione della segnaletica installata in modo
da ostacolare la circolazione delle persone disabili.
8. I comuni adeguano i propri regolamenti edilizi alle
disposizioni di cui all'articolo 27 della legge 118/1971,
all'articolo 2 del d.p.r. 384/1978, alla legge 13/1989, e
successive modificazioni, e al d.m. lavori pubblici 236/1989, entro
centottanta giorni dalla data di entrata in vigore della presente
legge. Scaduto tale termine, le norme dei regolamenti edilizi
comunali contrastanti con le disposizioni del presente articolo
perdono efficacia.
Articolo 6 (Progetti relativi alla costruzione di nuovi edifici
ovvero alla ristrutturazione di edifici esistenti)
1. I progetti relativi alla costruzione di nuovi edifici ovvero
alla ristrutturazione di interi edifici esistenti sono redatti in
osservanza delle prescrizioni tecniche stabilite dal d.p.r.
384/1978, per gli edifici pubblici, e delle prescrizioni tecniche
emanate con d.m. lavori pubblici 236/1989, per gli edifici privati,
ivi compresi quelli aperti al pubblico, per i luoghi privati aperti
al pubblico e per gli edifici di edilizia residenziale pubblica e
agevolata.
2. Al fine di garantire l'accessibilità e la visitabilità degli
edifici pubblici e privati esistenti e di ogni luogo aperto al
pubblico, la Giunta regionale può deliberare ulteriori prescrizioni
tecniche ad integrazione e specificazione di quelle di cui al comma
1.
3. Le disposizioni di cui ai commi 1 e 2 si applicano anche per
gli interventi di ristrutturazione parziale di edifici pubblici, di
edifici di edilizia residenziale pubblica ed agevolata e di edifici
privati, ivi compresi quelli aperti al pubblico, limitatamente allo
specifico intervento progettato.
4. Per gli edifici pubblici esistenti, non assoggettati ad
interventi di ristrutturazione, ai quali sono apportate, ai sensi
dell'articolo 1 del d.p.r. 384/1978, le possibili e conformi
varianti, possono essere adottati criteri di progettazione volti a
conseguire livelli di accessibilità non inferiori a quelli previsti
dal d.m. lavori pubblici 236/1989.
5. Le prescrizioni tecniche di cui ai commi 1 e 2 non si
applicano a singole parti di edifici che, nel rispetto di normative
tecniche specifiche, non possono essere realizzate senza barriere
architettoniche, ovvero a singoli volumi tecnici il cui accesso è
riservato esclusivamente ad addetti a lavorazioni specialistiche
che per la loro natura sono del tutto precluse a persone
disabili.
Articolo 7 (Edifici soggetti ai vincoli di cui alla legge 1°
giugno 1939, n. 1089, e successive modificazioni, e 29 giugno 1939,
n. 1497, e successive modificazioni)
1. Per gli edifici pubblici e privati aperti al pubblico
soggetti ai vincoli di cui alle leggi 1° giugno 1939, n. 1089
(Tutela delle cose d'interesse artistico e storico), e successive
modificazioni, e 29 giugno 1939, n. 1497 (Protezione delle bellezze
naturali), e successive modificazioni, nonché ai vincoli previsti
da leggi speciali e regionali aventi le medesime finalità, qualora
le autorizzazioni previste dagli articoli 4 e 5 della legge 13/1989
non possano venire concesse per il mancato rilascio del nulla osta
da parte delle autorità competenti alla tutela del vincolo, la
conformità alle norme vigenti in materia di accessibilità e di
superamento delle barriere architettoniche può essere realizzata,
d'intesa con l'organo competente alla tutela del vincolo, con
apparecchiature rispondenti alle specifiche di cui al punto 8.1.13.
del d.m. lavori pubblici 236/1989 ovvero con opere provvisionali,
come definite dall'articolo 7 del decreto del Presidente della
Repubblica 7 gennaio 1956, n. 164 (Norme per la prevenzione degli
infortuni sul lavoro nelle costruzioni), nei limiti della
compatibilità suggerita dai vincoli stessi; laddove per la natura
dei luoghi e delle opere non fossero possibili gli accorgimenti
sopra descritti, il gerente provvederà a renderli accessibili
mediante personale all'uopo addetto.
Capo III Interventi finanziari per l'eliminazione ed il
superamento delle barriere architettoniche dagli edifici pubblici e
privati e dai luoghi aperti al pubblico
Articolo 8 (Edifici e luoghi pubblici)
1. Per la realizzazione di opere direttamente finalizzate al
superamento e all'eliminazione delle barriere architettoniche in
edifici e luoghi pubblici, ivi compresi gli edifici di edilizia
residenziale pubblica sovvenzionata, possono essere concessi
contributi agli enti pubblici in misura non superiore al novanta
per cento della spesa effettivamente sostenuta, comprensiva dei
costi di progettazione, appalto, esecuzione e direzione lavori, e
comunque per un importo non superiore a lire 300 milioni per ogni
singolo immobile.
2. I contributi di cui al comma 1 non sono cumulabili con quelli
concessi in base ad altre leggi regionali per interventi, sullo
stesso immobile, relativi alla tipologia di opere finanziate con la
presente legge.
Articolo 9 (Edifici e luoghi privati aperti al pubblico)
1. Per la realizzazione di opere direttamente finalizzate al
superamento e all'eliminazione delle barriere architettoniche in
edifici e luoghi privati aperti al pubblico, possono essere
concessi contributi ai soggetti di cui all'articolo 3, comma 1,
lett. b), in misura non superiore al settantacinque per cento della
spesa effettivamente sostenuta e comunque per un importo non
superiore a lire 100 milioni per ogni singola unità
immobiliare.
2. I contributi di cui al comma 1 non sono cumulabili con quelli
concessi in base ad altre leggi regionali per interventi, sulla
stessa unità immobiliare, relativi alla tipologia di opere
finanziate con la presente legge.
Articolo 10 (Edifici privati)
1. Per la realizzazione di opere direttamente finalizzate al
superamento e all'eliminazione delle barriere architettoniche in
edifici privati, ivi compresi gli edifici adibiti a luogo di lavoro
e gli edifici di edilizia residenziale agevolata, possono essere
concessi contributi alle persone di cui all'articolo 3, comma 1,
lett. c), nella misura percentuale indicata all'allegato A e
comunque per un importo non superiore a lire 20 milioni per ogni
singolo intervento, ovvero non superiore a 30 milioni per la
realizzazione di ascensori.
2. Per la realizzazione di ascensori possono essere concessi ai
condominii contributi in misura non superiore al settantacinque per
cento della spesa effettivamente sostenuta e comunque per un
importo non superiore a lire 50 milioni.
3. I contributi di cui ai commi 1 e 2 sono integrativi e
temporaneamente sostitutivi di quelli concessi ai sensi della legge
13/1989, i cui beneficiari avranno cura di rimborsare alla
Regione.
4. Dai contributi di cui al comma 1 sono escluse le abitazioni
secondarie.
Articolo 11 (Ausili e attrezzature)
1. Per ausili e attrezzature si intendono beni mobili idonei al
miglioramento della vita di relazione e al superamento delle
barriere architettoniche interne ed esterne agli edifici e
dispositivi atti a favorire l'accesso e la mobilità interna agli
stessi.
2. Per l'acquisto e la posa in opera di ausili e attrezzature,
come definiti dal comma 1, possono essere concessi, previo rilascio
di attestazione di congruità da parte del Servizio affari generali,
assistenza e servizi sociali dell'Assessorato della sanità ed
assistenza sociale, contributi:
a) ai soggetti di cui all'articolo 3, comma 1, alle lett. a) e
b), in misura non superiore al novanta per cento della spesa
effettivamente sostenuta e comunque per un importo non superiore a
lire 50 milioni per ogni singolo intervento;
b) alle persone di cui all'articolo 3, comma 1, lett. c), nella
misura percentuale indicata all'allegato A, dedotto l'eventuale
finanziamento concesso dal Servizio sanitario regionale.
Capo IV Funzioni regionali
Articolo 12 (Piano annuale di intervento)
1. Entro il 31 gennaio di ogni anno, la Giunta regionale adotta
il piano annuale di intervento per l'eliminazione delle barriere
architettoniche nel quale sono definiti:
a) le modalità per la ripartizione dei fondi regionali, fermo
restando che i fondi riservati alle agevolazioni a favore degli
enti pubblici non devono superare il sessanta per cento
dell'ammontare complessivo;
b) le priorità di intervento, fermo restando quanto disposto
dall'articolo 3, comma 3, della legge 104/1992.
Articolo 13 (Informazione e accessibilità)
1. Il Servizio affari generali, assistenza e servizi sociali
dell'Assessorato regionale della sanità e assistenza sociale è
competente in merito agli aspetti tecnici e sociali relativi alla
disabilità fisica, psichica e sensoriale; esso attende, mediante i
propri uffici, ai seguenti compiti:
a) consulenza gratuita riguardante gli ausili, gli adattamenti,
l'accessibilità e l'integrazione sociale e lo sviluppo della vita
di relazione in generale delle persone disabili;
b) raccolta delle soluzioni edilizie e tecniche, adottate o
adottabili, volte a migliorare l'accessibilità e la visitabilità,
da parte delle persone con ridotta o impedita capacità motoria o
sensoriale, degli edifici pubblici e privati;
c) catalogazione ed archiviazione della documentazione e dei
dati di cui alla lett. a) mediante tecnologie informatiche che ne
consentano l'accesso e la consultazione, anche in rete telematica,
a enti, istituzioni, associazioni pubbliche e private, nonché agli
operatori e ad ogni persona interessata;
d) rilascio di nulla osta preventivo in materia di accessibilità
a tutti gli edifici da realizzarsi con parziale o totale
finanziamento pubblico;
e) promozione di iniziative di formazione, aggiornamento e
addestramento finalizzate al raggiungimento degli obiettivi della
presente legge;
f) promozione di iniziative di sensibilizzazione dei cittadini e
di informazione dei soggetti interessati, finalizzate al
raggiungimento degli obiettivi della presente legge;
g) attuazione di ogni altro intervento volto all'integrazione
sociale delle persone disabili affidatogli dall'Assessorato della
sanità ed assistenza sociale.
2. Nello svolgimento dei compiti di cui al comma 1, il Servizio
si avvale della collaborazione dell'Unità sanitaria locale della
Valle d'Aosta, nonché di ogni altro ente, istituzione,
associazione, di natura sia pubblica che privata, competente in
materia.
Capo V Modalità di concessione ed erogazione dei contributi e
competenze dei comuni
Articolo 14 (Domande di contributo degli enti pubblici)
1. Per ottenere i contributi di cui agli articoli 8 e 11, gli
enti pubblici presentano domanda al Servizio di cui all'articolo 13
entro il 1° aprile di ogni anno, con l'indicazione delle opere da
realizzare e dei beni da acquistare, nonché della relativa
spesa.
2. Le domande di cui al comma 1 sono corredate della
documentazione definita con il piano di cui all'articolo 12.
3. La Giunta regionale, entro trenta giorni dalla scadenza del
termine di cui al comma 1, delibera in merito alle domande
presentate secondo i criteri e con le priorità stabiliti dal piano
di cui all'articolo 12.
Articolo 15 (Domande di contributo dei soggetti privati)
1. Per ottenere i contributi di cui agli articoli 9, 10 e 11, i
soggetti privati presentano domanda al Sindaco del Comune nel cui
territorio l'immobile è ubicato, entro il 1° marzo di ogni anno,
con l'indicazione delle opere da realizzare e dei beni da
acquistare, nonché della relativa spesa.
2. Qualora la realizzazione di opere direttamente finalizzate al
superamento e all'eliminazione delle barriere architettoniche
insista su immobili detenuti a titolo di locazione dai soggetti di
cui al comma 1, alla domanda dovrà essere allegato un atto di
assenso del proprietario.
3. Le persone di cui all'articolo 3, comma 1, lett. c), devono
contestualmente presentare la domanda, relativa allo stesso
immobile, per accedere al Fondo speciale di cui all'articolo 10
della legge 13/1989.
Articolo 16 (Assegnazione dei fondi regionali ai comuni)
1. Entro il termine perentorio di trenta giorni dalla scadenza
del termine di cui all'articolo 15, i Comuni, a seguito di apposita
istruttoria, comunicano alla Regione il loro fabbisogno
complessivo, sulla base delle domande presentate dagli enti e dai
soggetti interessati e ritenute ammissibili.
2. Entro i quarantacinque giorni successivi alla scadenza del
termine di cui al comma 1, la Giunta regionale assegna e
trasferisce ai Comuni i fondi disponibili, secondo i criteri e con
le priorità stabiliti dal piano di cui all'articolo 12.
3. I Comuni, sulla base dei fondi regionali loro assegnati,
eventualmente integrati con fondi propri, provvedono alla
ripartizione dei contributi fra i soggetti e gli enti che ne hanno
titolo.
Articolo 17 (Modalità di erogazione dei contributi)
1. L'erogazione del contributo è disposta dalla Regione o dal
Comune competente entro trenta giorni dalla presentazione della
documentazione attestante le spese sostenute per l'esecuzione delle
opere o l'acquisto dei beni, sulla base della documentazione
attestante le spese, fatto salvo quanto previsto dal comma 2.
2. La Regione, all'atto della concessione del contributo agli
enti pubblici, può anticipare, nel limite del cinquanta per cento,
l'erogazione del contributo medesimo.
3. Qualora la spesa effettivamente sostenuta risulti inferiore a
quella ammessa, il contributo è conseguentemente ridotto, fermo
restando il rispetto dei limiti percentuali di cui agli articoli 8,
9, 10 e 11.
4. Qualora le opere realizzate e i beni acquistati non risultino
conformi alla documentazione presentata con le domande di cui agli
articoli 14 e 15, è disposta la revoca del contributo.
5. Le somme eventualmente recuperate dai Comuni, per effetto dei
provvedimenti di cui ai commi 3 e 4, possono essere reimpiegate
fino all'esaurimento delle graduatorie degli aventi diritto e al
raggiungimento dei limiti di cui agli articoli 9, 10 e 11.
6. I Comuni trasmettono alla Regione il rendiconto dei
contributi erogati entro un anno dal trasferimento dei fondi,
provvedendo alla restituzione delle somme rimaste eventualmente
inutilizzate.
Capo VI Norme transitorie e finali
Articolo 18 (Abrogazione di norme)
1. La legge regionale 17 giugno 1992, n. 25 (Disposizioni
regionali in materia di superamento ed eliminazione delle barriere
architettoniche) è abrogata.
Articolo 19 (Norme transitorie)
1. I soggetti pubblici e privati che hanno presentato domanda
entro la data di entrata in vigore della presente legge ai sensi,
rispettivamente, del capo III e del capo V della legge regionale
25/1992 mantengono il diritto all'applicazione delle suddette
norme.
2. Con un piano straordinario di intervento avente le
caratteristiche di quello di cui all'articolo 12 si provvede alla
definizione delle domande giacenti presentate dai soggetti pubblici
di cui al comma 1.
3. Per i soggetti privati è immediatamente applicabile
l'articolo 10, comma 3.
Articolo 20 (Disposizioni finanziarie)
1. Per l'applicazione della presente legge è autorizzata per
l'anno 1995 la spesa di lire 2.150 milioni e per gli anni 1996 e
1997 la spesa, rispettivamente, di lire 2.250 milioni e di lire
3.470 milioni che graverà sull'istituendo capitolo 58700
"Contributi agli enti pubblici per l'eliminazione delle barriere
architettoniche e per favorire la vita di relazione delle persone
disabili" del bilancio di previsione della Regione per l'anno in
corso e del bilancio triennale 1995/1997.
2. Alla copertura degli oneri di cui al comma 1 si provvede
mediante utilizzo delle risorse disponibili iscritte ai capitoli
49420, 53400, 53410 e 61240 del bilancio di previsione 1995 e del
bilancio triennale 1995/1997.
3. A decorrere dal 1998, le spese di cui alla presente legge
saranno determinate con legge finanziaria ai sensi dell'articolo 19
della legge regionale 27 dicembre 1989, n. 90 (Norme in materia di
bilancio e di contabilità generale della Regione Autonoma Valle
d'Aosta).
Articolo 21 (Variazioni di bilancio)
1. Alla parte spesa del bilancio di previsione della Regione per
l'anno 1995 sono apportate le seguenti variazioni:
a) in diminuzione:
cap. 49420 "Contributi agli enti pubblici per il superamento e
l'eliminazione delle barriere architettoniche"
competenza lire 800.000.000
cassa lire 800.000.000
cap. 53400 "Spese per il superamento e l'eliminazione delle
barriere architettoniche"
competenza lire 500.000.000
cassa lire 500.000.000
cap. 53410 "Contributi a favore di privati per la realizzazione
di opere finalizzate al superamento e alla eliminazione delle
barriere architettoniche"
competenza lire 800.000.000
cassa lire 500.000.000
cap. 61240 "Contributi a favore di privati per l'acquisto di
ausili e attrezzature per favorire l'inserimento nella vita sociale
delle persone handicappate"
competenza lire 50.000.000
cassa lire 50.000.000
Totale in diminuzione
competenza lire 2.150.000.000
cassa lire 1.850.000.000;
b) in aumento:
programma regionale: 2.1.1.01
codificazione: 02.01.02.03.02.03.08.007.08.30
cap. 58700 "Contributi agli enti pubblici per l'eliminazione
delle barriere architettoniche e per favorire la vita di relazione
delle persone disabili"
competenza lire 2.150.000.000
cassa lire 1.850.000.000.
Allegato A)
(...omissis...)
Presidente Ha chiesto la parola il relatore, Consigliere
Rini.
Rini (UV) La legge regionale n. 25/92, che dava disposizioni in
materia di superamento e di eliminazione delle barriere
architettoniche, presentava alcune difficoltà operative,
soprattutto per quanto riguarda l'erogazione di contributi ad enti
pubblici e a privati.
Con il presente disegno di legge si intende perciò abrogare e
sostituire la legge n. 25/92, armonizzandola con l'articolo 24
della legge-quadro sulle persone handicappate, legge n. 104/92.
L'atto normativo andrà ad indicare finalità ed interventi,
individuando in modo preciso i destinatari delle previste
agevolazioni.
Saranno ridefinite le competenze della Regione e dei comuni, ai
quali sono demandate le funzioni amministrative relative agli
interventi a favore delle persone fisiche.
É da rilevare che, per quanto riguarda gli interventi su edifici
privati, i contributi sono considerati integrativi e
temporaneamente sostitutivi degli interventi di cui alla legge n.
13/89; questo consentirà di intervenire in tempi più rapidi, senza
dover attendere le lungaggini statali che, per un contributo
irrisorio, rallentava notevolmente l'erogazione dei sussidi
previsti.
Il contributo annuale statale per la nostra Regione è di soli
4,5 milioni.
Vorrei ancora sottolineare alcuni aspetti che mi sembrano
particolarmente migliorativi rispetto alla legge n. 25.
Sono stati inseriti, quali beneficiari nelle agevolazioni, gli
ultrasessantacinquenni in stato di accertato grave disagio fisico e
sociale, e coloro i quali li abbiano in carico. Questo è coerente
con la politica degli anziani, che l'Amministrazione regionale sta
portando avanti e che tende a mantenere la persona nel proprio
domicilio.
Con la legge n. 25 la problematica era gestita da due
Assessorati: lavori pubblici e sanità, ora è tutto demandato ad un
unico assessorato, in modo da accelerare al massimo tutte le
procedure ed evitare possibili sovrapposizioni.
Importante è anche il fatto che con la legge n. 25 i contributi
erano erogati indipendentemente dal reddito degli aventi diritto;
con questa legge i contributi sono previsti in modo variabile,
tenendo conto del reddito e della invalidità degli aventi
diritto.
É da rilevare che il disegno di legge ha avuto l'unanime parere
favorevole della II e III Commissione consiliare permanente.
In III Commissione è stato presentato un emendamento, che mi
sembra vada nel giusto senso di rendere più agevole il rilascio dei
certificati di agibilità e di abitabilità.
Presidente É aperta la discussione generale. Qualcuno chiede la
parola? Se nessuno chiede la parola, dichiaro chiusa la discussione
generale.
Si passa all'esame dell'articolato. Pongo in votazione
l'articolo 1.
Presenti, votanti e favorevoli: 28
Presidente Pongo in votazione l'articolo 2.
Presenti, votanti e favorevoli: 28
Presidente Pongo in votazione l'articolo 3.
Presenti, votanti e favorevoli: 28
Presidente Pongo in votazione l'articolo 4.
Presenti, votanti e favorevoli: 28
Presidente All'articolo 5 c'è l'emendamento sostitutivo della
III Commissione, che recita:
Emendamento "3. Il Sindaco, nel rilasciare il certificato di
agibilità o di abitabilità per le opere riguardanti edifici
pubblici e privati aperti al pubblico deve accertare che siano
state realizzate nel rispetto delle disposizioni vigenti in materia
di eliminazione delle barriere architettoniche. A tal fine, il
Sindaco può richiedere al proprietario dell'immobile o
all'intestatario della concessione una dichiarazione resa sotto
forma di perizia giurata redatta da un tecnico abilitato."
Presenti, votanti e favorevoli: 28
Pongo in votazione l'articolo 5 nel testo così emendato:
Articolo 5 (Coordinamento con le norme edilizie)
1. Le norme della presente legge, nonché quelle di cui al
decreto del Presidente della Repubblica 27 aprile 1978, n. 384
(Regolamento di attuazione dell'articolo 27 della legge 30 marzo
1971, n. 118, a favore dei mutilati e invalidi civili, in materia
di barriere architettoniche e trasporti pubblici), emanate in
attuazione dell'articolo 27 della legge 30 marzo 1971, n. 118
(Conversione in legge del D.L. 30 gennaio 1971, n. 5 e nuove norme
in favore dei mutilati ed invalidi civili), per gli edifici
pubblici, e le prescrizioni tecniche del decreto del Ministro dei
lavori pubblici 14 giugno 1989, n. 236 (Prescrizioni tecniche
necessarie a garantire l'accessibilità, l'adottabilità e la
visitabilità degli edifici privati e di edilizia residenziale
pubblica sovvenzionata e agevolata, ai fini del superamento e
dell'eliminazione delle barriere architettoniche), emanate ai sensi
dell'articolo 1, comma 2, della legge 9 gennaio 1989, n. 13
(Disposizioni per favorire il superamento e l'eliminazione delle
barriere architettoniche negli edifici privati), per gli edifici
privati, come pure le disposizioni tecniche da emanarsi ai sensi
dell'articolo 6, comma 2, prevalgono sulle disposizioni contenute
nei regolamenti comunali e sulle norme tecniche dei piani e
programmi urbanistici contrastanti con esse.
2. Alle comunicazioni al Comune dei progetti di esecuzione dei
lavori riguardanti edifici pubblici e privati aperti al pubblico,
rese ai sensi dell'articolo 15, comma terzo, e dell'articolo 26,
comma secondo, della legge 28 febbraio 1985, n. 47 (Norme in
materia di controllo dell'attività urbanistico-edilizia, sanzioni,
recupero e sanatoria delle opere edilizie), e successive
modificazioni, sono allegate una documentazione grafica e una
dichiarazione di conformità alla normativa vigente in materia di
accessibilità e di superamento delle barriere architettoniche
sottoscritta dal progettista previo rilascio di nulla osta ai sensi
dell'articolo 13, comma 1, lett. d).
3. Il Sindaco, nel rilasciare il certificato di agibilità o di
abitabilità per le opere riguardanti edifici pubblici e privati
aperti al pubblico deve accertare che siano state realizzate nel
rispetto delle disposizioni vigenti in materia di eliminazione
delle barriere architettoniche. A tal fine, il Sindaco può
richiedere al proprietario dell'immobile o all'intestatario della
concessione una dichiarazione resa sotto forma di perizia giurata
redatta da un tecnico abilitato.
4. Nel caso di opere pubbliche, fermo restando il divieto di
finanziamento di cui all'articolo 32, comma 20, della legge 28
febbraio 1986, n. 41 (Legge finanziaria 1986), e l'obbligo della
dichiarazione del progettista, l'accertamento di conformità alla
normativa vigente in materia di eliminazione delle barriere
architettoniche spetta all'amministrazione competente, che ne dà
atto in sede di approvazione del progetto.
5. La richiesta di modifica di destinazione d'uso di edifici in
luoghi pubblici o aperti al pubblico è accompagnata dalla
dichiarazione di cui al comma 2. Il rilascio del certificato di
agibilità o di abitabilità è condizionato alla verifica tecnica
della conformità della dichiarazione allo stato dell'immobile.
6. L'esecuzione di interventi di nuova costruzione e di recupero
globale in edifici pubblici e privati aperti al pubblico,
realizzati in difformità dalle disposizioni vigenti in materia di
accessibilità e di eliminazione delle barriere architettoniche, nei
quali le difformità siano tali da rendere impossibile
l'utilizzazione dell'opera da parte delle persone disabili,
comporta la dichiarazione di inabitabilità o inagibilità parziale o
totale dell'edificio. Il progettista, il direttore dei lavori, il
responsabile tecnico degli accertamenti per l'agibilità o
l'abitabilità ed il collaudatore, ciascuno per la propria
competenza, sono direttamente responsabili ai sensi dell'articolo
24, comma 7, della legge 104/1992.
7. I piani di eliminazione delle barriere architettoniche di cui
all'articolo 32, comma 21, della legge 41/1986 sono modificati con
integrazioni relative all'accessibilità degli spazi urbani, con
particolare riferimento all'individuazione e alla realizzazione di
percorsi accessibili, all'installazione di semafori acustici per
non vedenti ed alla rimozione della segnaletica installata in modo
da ostacolare la circolazione delle persone disabili.
8. I Comuni adeguano i propri regolamenti edilizi alle
disposizioni di cui all'articolo 27 della legge 118/1971,
all'articolo 2 del d.p.r. 384/1978, alla legge 13/1989, e
successive modificazioni, e al d.m. lavori pubblici 236/1989, entro
centottanta giorni dalla data di entrata in vigore della presente
legge. Scaduto tale termine, le norme dei regolamenti edilizi
comunali contrastanti con le disposizioni del presente articolo
perdono efficacia.
Presenti, votanti e favorevoli: 28
Presidente Pongo in votazione l'articolo 6.
Presenti, votanti e favorevoli: 28
Presidente Pongo in votazione l'articolo 7.
Presenti, votanti e favorevoli: 28
Presidente Pongo in votazione l'articolo 8.
Presenti, votanti e favorevoli: 28
Presidente Pongo in votazione l'articolo 9.
Presenti, votanti e favorevoli: 28
Presidente Pongo in votazione l'articolo 10.
Presenti, votanti e favorevoli: 28
Presidente Pongo in votazione l'articolo 11.
Presenti, votanti e favorevoli: 28
Presidente Pongo in votazione l'articolo 12.
Presenti, votanti e favorevoli: 28
Presidente Pongo in votazione l'articolo 13.
Presenti, votanti e favorevoli: 28
Presidente Pongo in votazione l'articolo 14.
Presenti, votanti e favorevoli: 28
Presidente Pongo in votazione l'articolo 15.
Presenti, votanti e favorevoli: 28
Presidente Pongo in votazione l'articolo 16.
Presenti, votanti e favorevoli: 28
Presidente Pongo in votazione l'articolo 17.
Presenti, votanti e favorevoli: 28
Presidente Pongo in votazione l'articolo 18.
Presenti, votanti e favorevoli: 28
Presidente Pongo in votazione l'articolo 19.
Presenti, votanti e favorevoli: 28
Presidente Pongo in votazione l'articolo 20.
Presenti, votanti e favorevoli: 28
Presidente Pongo in votazione l'articolo 21.
Presenti, votanti e favorevoli: 28
Presidente Pongo in votazione l'allegato A).
Presenti, votanti e favorevoli: 28
Presidente Pongo in votazione la legge nel suo complesso.
Presenti, votanti e favorevoli: 29
Il Consiglio approva all'unanimità
