Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 193 del 6 ottobre 1993 - Resoconto
OGGETTO N. 193/X - Concessione, ai sensi della legge
regionale 31/1992, di un contributo di lire 29.000.000 a favore
dello Sci Club Ru­tor, nelle spese sostenute per l'organizzazione
di due ga­re valide per la Coppa Europa, svoltesi il 16 e 17
feb­braio 1993. Approvazione e liquidazione di spesa.
Deliberazione - Il Consiglio
Premesso che lo Sci Club Rutor ha presentato all'Assessorato
regionale al turismo, sport e beni culturali una richiesta
ten­dente ad ottenere un contributo nelle spese sostenute per
l'or­ganizzazione di due gare di slalom valide per la Coppa Europa,
svoltesi il 16 e 17 febbraio 1993;
Considerato che le competizioni sciistiche si sono svolte a La
Thuile a titolo di recupero, a causa dell'indisponibilità
comuni­cata all'ultimo momento alla Federazione da parte delle
località originariamente previste dal calendario sportivo
internazio­nale, e che pertanto non è stato possibile predisporre
in tempo utile l'atto da sottoporre al preventivo esame del
Consiglio re­gionale, sia ai fini del riconoscimento delle
caratteristiche di manifestazione sportiva di particolare
importanza turistico promozionale (art. 3, comma 3, della legge
regionale 31/92), sia ai fini dell'erogazione preventiva del
contributo (art. 5 della legge regionale 31/92);
Su proposta dell'Assessore regionale al turismo, sport e beni
culturali, sentito il parere dell'Ufficio regionale per il
turismo;
Visto il parere favorevole rilasciato dal Dirigente dell'Ufficio
regionale per il turismo, ai sensi del combinato disposto dell'art.
72 della legge regionale n. 3/1956 e successive modifi­cazioni, e
dell'art. 21 della legge regionale 18/1980 e successive
modificazioni, in ordine alla legittimità della presente proposta
di deliberazione;
Richiamata la legge regionale 24 giugno 1992, n. 31;
Delibera
1) di riconoscere ai sensi e per gli effetti del comma 3
dell'art.3 della legge regionale 24 giugno 1992, n.31, un
particolare inte­resse turistico-promozianale alla due competizioni
sciistiche, valide per la Coppa Europa, svoltesi a La Thuile il 16
e 17 feb­braio 1993;
2) di approvare la concessione, ai sensi della legge regionale
24 giugno 1992, n.31, di un contributo di lire 29.000.000 a favore
dello Sci Club Rutor, con sede in La Thuile, c.f. 80016780076, pari
all'80% circa delle spese sostenute e giustificate per
l'or­ganizzazione di due gare FIS di slalom valide per la Coppa
Eu­ropa, svoltesi il 16 e 17 febbraio 1993;
3) di apporvare la spesa di lire 29.000.000 con imputazione sul
cap. 64320 del bilancio preventivo della Regione per l'anno 1993
("Contributi e sussidi ad istituzioni ed enti vari per attivi­tà
nel settore del turismo e del tempo libero"), che presenta la
necessaria disponibilità;
4) di ordinare l'emissione del relativo mandato di pagamento ai
sensi dell'art. 59 della legge regionale 27 dicembre 1989, n. 90
per l'importo di lire 29.000.000 a favore dello Sci Club Rutor, con
quietanza del Sig. Dante Berthod, Presidente;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'art.1 del
decreto legislativo 13 febbraio 1993, n.40 e di dar­ne
esecuzione.
Presidente -
Ricordo ai consiglieri che per quanto
riguarda l'oggetto 32 ci sono degli emendamenti proposti
dall'Assessore Voyat. Passo la parola all'Assessore del turismo,
sport e beni culturali, per l'il­lustrazione degli emendamenti.
Voyat (UV)
-
E' un emendamento fatto
in accordo con la Presidenza del Consiglio per far rilevare il
particolare interesse di queste ma­nifestazioni fatte a La Thuile
come quelle del punto 33 a Courmayeur, dove si dice di riconoscere,
ai sensi e per gli effetti del comma terzo dell'articolo 3 della
legge regionale 24, un particolare interesse turistico promozionale
alle competizioni sciistiche valide per la Coppa Europa.
Presidente -
Bene, gli emendamenti sono stati
illustrati e distribuiti: quindi c'è un emendamento nella premessa
dopo il terzo comma e un emendamento nel deliberato con un punto
zero uno. Qualcuno chiede la parola? La parola al Consigliere
Tibaldi.
Tibaldi (LN) -
In un certo senso concordo con
quello che ha detto prima il Consigliere Rini. Il fatto che qui si
deroghi con questo emen­damento nella misura del 50 percento del
contributo che viene attribuito all'ente in questione, che in
questo caso sono due Sci Club, mi sembra un po' una soluzione di
comodo in ultima istanza, un po' concordata tra l'Assessorato e la
Presidenza del Consiglio.
E' una soluzione che comunque attribuisce un note­vole potere
discrezionale all'assessore competente, pur in as­senza di una
espressa previsione legislativa; per questa ragio­ne, mi sembra
doveroso dichiarare l'astensione del gruppo della Lega Nord fino a
quando non si riveda la normativa n.31 del 1992.
Presidente -
Altri chiedono la parola? La parola
all'Assessore del turismo, sport e beni culturali, Voyat.
Voyat (UV) -
Forse è meglio leggere tutta la legge
n.31.
Articolo 3, comma 3:
"La percentuale di cui al comma 2 può
es­sere superata solo in casi di manifestazioni sportive di
partico­lare importanza turistica e promozionale approvate dal
Consi­glio regionale"
.
E' per questo che è stato messo l'emendamento in cui si dice che
la percentuale del 50 percento può essere su­perata. Se sulla legge
dobbiamo dunque fare tutto un elenco di manifestazioni diventa
difficile e credo che sia meglio lasciare una discrezionalità che
non è dell'assessore ma è del Consiglio.
Inoltre si dice
"Questa manifestazione secondo gli uffici,
secon­do l'Assessorato al turismo ha questa valenza promozionale e
turistica e pertanto si propone al Consiglio anziché il 70
percen­to di portare all'80 percento"
. La discrezionalità è
dunque del Consiglio, che accetta o non accetta la proposta fatta
dall'As­sessorato.
Presidente -
La parola va ancora al Consigliere
Tibaldi.
Tibaldi (LN) -
Il mio intervento era relativo a
questo potere discrezionale che viene lasciato all'Assessore nel
scegliere quali sono le manife­stazioni di particolare interesse
turistico. Adesso in questa sede siamo noi che ratifichiamo o meno
questa sua facoltà, però il mio intervento era in un'altra
direzione.
In questa sede infatti il Consiglio deve dire:
"Sì,
l'Assessore ha fatto una valutazione adeguata su questa
manifestazione di particolare interesse"
oppure
"No"
e,
visto che la legge secondo me è abbastanza generica sul punto,
ritengo che il gruppo della Lega debba astenersi.
Presidente -
Se nessuno chiede la parola possiamo
passare alla votazione. I consiglieri possono votare.
Esito della votazione
Presenti: 31
Favorevoli: 26
Astenuti: 5 (Bavastro, Rini, Linty, Tibaldi, Viérin Marco)
Il Consiglio approva il testo emendato così come distribuito a
tutti i consiglieri.
