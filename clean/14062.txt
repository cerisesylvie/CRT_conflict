Classificazione
NOMINE E INCARICHI DI CONSULENZA E SPECIALI
Nomine


Resoconto integrale del dibattito dell'aula
Oggetto del Consiglio n. 585 del 6 aprile 1994 - Resoconto
OGGETTO N. 585/X - Sostituzione di un membro del collegio dei
revisori dei conti della Fondazione "Centro di studi
storico-letterari Natalino Sapegno".
Presidente -
Il n'y a qu'un seul candidat.
La parole au Conseiller Collé.
Collé (PpVA) -
Per dichiarare che i Popolari per
la Valle d'Aosta non parteci­peranno alla votazione di queste
nomine, in quanto il 22 di­cembre scorso, quando abbiamo parlato di
questo problema cui faceva riferimento prima il consigliere Perrin,
avevamo dichia­rato che sarebbe stata l'ultima volta che avremmo
affrontato in questi termini il problema delle nomine.
Capiamo le motivazioni di cui ci ha parlato il capogruppo
Per­rin, però siamo nello stesso tempo preoccupati perché, finite
queste elezioni, ci saranno le elezioni europee e non vorremmo che
la campagna elettorale delle europee riprendesse di nuovo del tempo
e noi ci ritrovassimo fra qualche tempo nuovamente a parlare negli
stessi termini di questo problema.
Presidente -
Ha chiesto la parola il Consigliere
Perrin G.C..
Perrin G.C. (UV)
- Comme à cette loi sur les
nominations l'Union Valdôtaine avait fait à son temps une bataille
contre, parce que nous avions dit quels auraient été les résultats,
nous serions bien aises si aujourd'hui la Démocratie Chrétienne
voudra présenter des propositions positives.
Presidente -
Ha chiesto la parola il Consigliere
Collé.
Collé (PpVA) -
Solo per dire al capogruppo
dell'Union Valdôtaine che nel di­battito del 22 dicembre si era
parlato di questo problema, che doveva poi essere affrontato nelle
commissioni competenti. In queste commissioni al momento non
abbiamo ancora sentito parlare da parte dei responsabili della
maggioranza di questo problema.
Quando i signori della maggioranza avranno la compiacenza di
parlare di questo problema, daremo il nostro contributo come sempre
abbiamo fatto in questi otto mesi di Consiglio regionale.
Presidente -
Ha chiesto la parola il Consigliere
Tibaldi.
Tibaldi (LN) -
Per dichiarare l'astensione del
gruppo della Lega Nord, in atte­sa che venga formulata una
proposta. Su questa proposta an­che noi abbiamo alcune osservazioni
da fare, le faremo ben vo­lentieri, però - come abbiamo fatto
finora - non riteniamo di partecipare alle operazioni di voto per
quanto riguarda le nomine.
Presidente -
Ricordo che stiamo votando la
sostituzione di un membro del collegio dei revisori dei conti della
Fondazione "Centro di studi storico-letterari Natalino
Sapegno".
Pongo in votazione l'unico nominativo proposto:
Votazione per schede segrete
Esito della votazione
Presenti e votanti: 24
Schede nulle: 2
Schede valide: 22
Schede bianche: 2
Hanno riportato voti:
MORELLI Marco: 20
Deliberazione - Il Consiglio regionale
Premesso che:
la legge regionale 27 marzo 1991, n. 12, disciplina le nomine e
le designazioni di competenza regionale e in particolare
all'arti­colo 2 ? primo comma ? stabilisce che le nomine dei
componenti degli organi collegiali di amministrazione, dei sindaci
o revisori dei conti di enti od istituti di diritto pubblico e
privato, aziende, società, fondazioni, comunque spettanti alla
Regione, sono at­tribuite alla competenza del Consiglio
regionale;
Con legge regionale 23 agosto 1991, n. 33 è stata promossa la
costituzione della Fondazione "Centro di studi storico?letterari
Natalino Sapegno";
L'articolo 15 dello Statuto della Fondazione "Centro di studi
storico?letterari Natalino Sapegno" prevede che il Collegio dei
revisori dei conti sia composto da tre membri nominati dal
Con­siglio regionale;
Con provvedimento n. 3598/IX in data 9 luglio 1992, il
Consi­glio regionale ha nominato quali membri del Collegio dei
revi­sori dei conti della summenzionata Fondazione, per il triennio
1992/1995, la Signora Coquillard Lina, il Signor Lorenzin Luigi e
la Signora Robotti Maria Gabriella;
Considerato che la Signora Robotti Maria Gabriella è deceduta il
19 gennaio 1993;
Atteso che la Commissione per le nomine, a seguito della
pub­blicazione nel Bollettino ufficiale della Regione n. 50 del 23
no­vembre 1993 dell'elenco delle nomine da effettuarsi ai sensi
dell'articolo 4 della legge regionale 27 marzo 1991, n. 12, nella
riunione dell'11 marzo 1994, in ottemperanza a quanto previsto
dall'articolo 6 della predetta legge regionale ha ritenuto
for­malmente ammissibile la proposta di candidatura di cui
all'allegato prospetto;
Ritenuto opportuno procedere alla sostituzione della Signora
Robotti Maria Gabriella in seno al Collegio dei revisori dei conti
della Fondazione "Centro di studi storico?letterari Natali­no
Sapegno" con un altro membro;
Visto il parere favorevole rilasciato dal Dirigente del Servizio
Affari Generali della Presidenza del Consiglio, ai sensi del
combinato disposto dell'articolo 72 della legge regionale n. 3/1956
e successive modificazioni, e dell'articolo 21 della legge
regionale n. 18/1980 e successive modificazioni, in ordine alla
legittimità della presente deliberazione;
Richiamate le leggi regionali 27 marzo 1991, n. 12 e 23 agosto
1991, n. 33;
Delibera
1) di nominare il sig. Marco MORELLI, residente in Aosta, Via De
la Pierre n. 3, quale membro del Collegio dei revisori dei conti
della Fondazione "Centro di studi storico­letterari Natali­no
Sapegno", per la durata del mandato in corso che scadrà il 16
gennaio 1995, in sostituzione della Signora Robotti Maria
Gabriella;
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 1 del
decreto legislativo 13 febbraio 1993, n. 40, come corretto dal
successivo 10 novembre 1993, n. 479 e di da­rne esecuzione.
