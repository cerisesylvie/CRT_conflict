Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1058 del 28 febbraio 1990 - Resoconto
OGGETTO N. 1058/IX - Rinvio della trattazione del disegno di
legge: "Modificazione alla legge regionale 28 novembre 1985, n.
73".
Presidente - Ha chiesto di parlare il Consigliere Trione, per
mozione d’ordine, ne ha facoltà.
Trione (DC)
- A nome della III Commissione chiederei il
rinvio del disegno di legge. E’ vero quanto ha
sottolineato il Presidente del Consiglio che tale disegno di legge
ha già terminato il suo iter in Commissione, ed essendo il medesimo
già stato iscritto in via d’urgenza
all’ordine del giorno dell’adunanza
consiliare in data odierna ogni decisione è rimessa al Consiglio
regionale. Però nel frattempo sono successe alcune cose che
spiegherei brevissimamente al Consiglio.
Lunedì 26 si è riunita la I Commissione per esprimere parere su
questo disegno di legge della Giunta regionale; nella stessa
riunione il Consigliere Riccarand ha chiesto di discutere
congiuntamente la sua proposta, che riguardava un argomento
attinente a quello compreso nel disegno di legge. La I Commissione
ha accettato la richiesta del Consigliere Riccarand ed ha
successivamente chiesto di convocare urgentemente la II e la III
Commissione, alle quali la proposta Riccarand era stata
assegnata.
La II e la III Commissione si sono riunite urgentemente martedì,
ma devo anche dire che non tutti i Commissari hanno ricevuto la
convocazione, per cui non hanno potuto esprimere parere, in quanto
la II Commissione non aveva il numero legale e la III Commissione
in maniera analoga a quanto successo nella I, ha chiesto di poter
esaminare di nuovo il disegno di legge della Giunta regionale.
Comunque credo che ci possiamo impegnare per il prossimo
Consiglio a portare il parere sul disegno di legge e sulla proposta
di legge, se il Consiglio regionale è d’accordo.
Presidente
- Il punto 20 bis viene rinviato al prossimo
Consiglio.
Il Consiglio prende atto
***
