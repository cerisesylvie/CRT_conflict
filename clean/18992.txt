Classificazione
TRASPORTI E VIABILITÀ
Viabilità
Autostrade e trafori alpini


Resoconto integrale del dibattito dell'aula
Oggetto del Consiglio n. 2131 del 25 luglio 2001 - Resoconto
OGGETTO N. 2131/XI Convenzione relativa
all’organizzazione dei primi interventi antincendio
e di soccorso nel Traforo del Monte Bianco. (Interrogazione con
risposta scritta)
Interrogazione r.s. Vista la convenzione in via di
stipulazione tra il raggruppamento GEIE (Gruppo Europeo
d’Intervento Economico del Traforo del Monte
Bianco), la Regione Valle d’Aosta e il SDIS 74
(Service Département d’Incendie et de Secours de
Haute-Savoie), relativa all’organizzazione dei primi
interventi antincendio e di soccorso nel Traforo del Monte
Bianco;
Preso atto che il GEIE affida le operazioni di primo intervento
ai vigili della Regione Valle d’Aosta e del SDIS
74;
Preso atto altresì che il GEIE si impegna a partecipare alle
spese sostenute ai fini dell'esecuzione delle prestazioni previste
dalla citata convenzione;
Atteso che finora nessun elemento è stato fornito circa le
modalità e i criteri di individuazione
dell’ammontare del costo di tali prestazioni;
la sottoscritta Consigliera regionale
Interroga
il Presidente della Giunta per sapere:
1) quale è l’ammontare annuale presunto della
partecipazione del GEIE alle spese sostenute dalla RAVA per far
fronte alle prestazioni previste dalla convenzione;
2) quali le voci prese in considerazione per definire
l’ammontare di tale partecipazione;
3) se considera le risorse finanziarie erogate dalla GEIE
adeguate alle prestazioni fornite dalla RAVA;
4) come verranno utilizzate tali risorse.
F.to: Squarzino Secondina
Président
La Conseillère a reçu la réponse.
