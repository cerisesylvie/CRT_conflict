Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 409 del 8 marzo 1984 - Resoconto
OGGETTO N. 409/VIII - DISEGNO DI LEGGE CONCERNENTE:
"CONCESSIONE DELLA RISERVA DEL 15% DEGLI ALLOGGI DI EDILIZIA
RESIDENZIALE PUBBLICA SOVVENZIONATA AGLI APPARTENENTI ALLE FORZE
DELL'ORDINE RESIDENTI IN VALLE D'AOSTA".
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN - (U.V.):
Le projet de loi que nous sommes en
train d'examiner avait été prédisposé il y a, plus au moins, un an.
Il s'agit de prévoir la possibilité d'une réserve de places de 15%
des logements pour les forces de l'ordre.
Depuis longtemps on avait souligné cette exigence, que les
différentes forces politiques avaient examinée, en se réservant de
prédisposer un projet de loi qui puisse résoudre le problème.
En présentant la solution, on a dû examiner aussi l'autre
problème, qui est un peu plus compliqué, c'est-à-dire trouver un
système pour dépasser le barrage (qu'il y avait jusqu'à présent) de
7 millions pour accéder aux maisons populaires.
Je pense que compte tenu de certaines observations faites par
des Conseillers à cet égard, la possibilité d'augmenter le chiffre
qui était prévu de 7 millions à 14 pourrait porter des problèmes
pour l'application de la loi.
Donc, on pourrait proposer de réduire la limite de 14 à 10
millions. Les raisons mêmes sont en conséquence des mécanismes de
la loi, là où on prévoit la réserve des places.
Il s'agit d'une proposition à examiner; j'ai entendu qu'il y a
différentes positions, car tout le monde avait reconnu, en
regardant le mécanisme même de la loi, que, si nous tenons la
limite de 14 millions, pour le mécanisme de la loi on arriverait à
la conclusion que les propriétaires de ces logements ne payeraient
pas l'equo canone mais le "canone sociale".
On propose donc de réduire de 14 à 10 millions, ou bien, si on a
des difficultés à le discuter et si on veut reprendre cet argument
en Commission, je pense que cela est possible de le faire.
PRESIDENTE:
Ha chiesto di parlare il Consigliere Tonino,
ne ha facoltà.
TONINO - (P.C.I.)
: Innanzitutto vorrei spiegare la
ragione per cui non trovate, allegato al d.l., il parere della
Commissione Assetto del Territorio ed anche per ricapitolare la
discussione che invece è avvenuta all'interno della Commissione
stessa, che ha sentito su questo argomento sia i rappresentanti
delle forze dell'ordine sia il Presidente dell'Istituto Autonomo
Case Popolari per avere alcuni elementi per il giudizio.
Uno dei problemi - forse il principale - che è emerso nella
discussione fatta in Commissione, è che l'intera materia relativa
alla determinazione dei redditi, dei punteggi, dei criteri per
fissare il canone sociale e dei criteri di passaggio dal canone
sociale all'equo canone qualora i redditi non sussistano più,
andrebbe affrontata globalmente.
Va ricordato, a questo proposito, che su questo tema altre
Regioni si sono già cimentate, in applicazione della delibera del
C.I.P.E. del 19.11.1981 citata anche nella relazione allegata al
d.l. e che la Commissione l'aveva fatto presente per iscritto nel
mese di ottobre scorso, al Presidente della Giunta. La delibera del
C.I.P.E. non ha efficacia tout court per la Regione Autonoma Valle
d'Aosta, perché i criteri lì enunciati dovrebbero essere invece
concordati fra la Regione Valle d'Aosta ed il Governo in virtù
delle norme di attuazione, che prevedono per la Regione Valle
d'Aosta l'accordo sul provvedimento che fissa tali criteri.
Questo è un atto importante perché - e qui parlo a livello di
Gruppo politico e a titolo personale - i criteri fissati dalla
delibera del C.I.P.E. sono stretti ed invadono la competenza della
nostra Regione, non solo, ma anche quella delle altri Regioni.
La necessità di affrontare globalmente la materia e di
concordare con lo Stato i criteri adatti per la nostra Regione sono
adempimenti cui non ci possiamo sottrarre, rispetto ai quali chiedo
un impegno della Giunta regionale e riferisco la disponibilità,
espressa in riunione, dell'intera Commissione a lavorare su questo
tema, se ciò sarà richiesto.
Detto questo sul problema più generale (che, ricordo, è stato
sollevato di recente dallo stesso Presidente dell'Istituto Autonomo
Case Popolari con una lettera inviata alla Giunta e per conoscenza
anche alla II° Commissione), sul problema specifico l'orientamento
della Commissione è stato quello di affrontare effettivamente il
problema dei redditi che sono, attualmente, largamente inadeguati e
tali da non permettere, non solo alle forze dell'ordine, ma alla
generalità dei cittadini e soprattutto dei lavoratori dipendenti,
di accedere alle cosiddette case popolari.
La necessità di affrontare la questione del reddito è un punto
su cui la Commissione era sostanzialmente d'accordo.
Per la cifra, ha lasciato perplessi i membri della Commissione
la scelta di arrivare a 14 milioni di reddito,. tenendo conto che
per i lavoratori dipendenti il reddito considerato è solo il 60%
del reddito effettivo, per cui il limite di accesso per i 14
milioni sarebbe di 14 milioni per i lavoratori autonomi - artigiani
e commercianti e di 23 milioni per i lavoratori dipendenti. Queste
cifre vanno poi maggiorate di un milione per ogni figlio o
familiare a carico.
L'altro aspetto considerato dalla Commissione è stato quello cui
già ha accennato il Presidente della Giunta: questi limiti sono poi
ulteriormente aumentati di un 25% per individuare il limite di
revoca dell'assegnazione oppure, in assenza di revoca, per
determinare il limite di reddito oltre il quale l'inquilino paga
l'equo canone anziché il canone sociale. Questi limiti di revoca
sarebbero rispettivamente di 17,5 milioni per i lavoratori autonomi
e di 29 milioni per i lavoratori dipendenti, sempre aumentati di un
milione per ogni figlio o familiare a carico.
L'orientamento della Commissione era di andare ad una riduzione
di questi 14 milioni, tenendo conto di un meccanismo importante
inserito nel D.L., che è quello di adeguare, sulla base
dell'aumento misurato dall'ISTAT all'inizio di ogni anno, questo
limite di accesso e di conseguenza anche di eventuale revoca.
L'orientamento emerso è stato, come ha detto il Presidente della
Giunta, diverso; secondo la nostra opinione il limite di 12 milioni
potrebbe essere giusto, nel senso che porterebbe ad avere
soprattutto un limite di reddito per la revoca che si aggira sui
22-23 milioni, che è un reddito non impossibile ormai per un
lavoratore dipendente che abbia la sfortuna di avere un figlio che
lavora momentaneamente e che contribuisce alla determinazione del
reddito della famiglia.
Nello stesso tempo con i 12 milioni si avrebbe un limite di
accesso per i lavoratori dipendenti che è sull'ordine dei 18
milioni, che rappresenta ormai un reddito medio e perciò si allarga
un po' di più la fascia di persone che hanno il diritto di accesso
alla casa popolare.
La proposta dei 10 milioni fatta dal Presidente della Giunta
porterebbe questi limiti di reddito a 16,6 milioni per i lavoratori
dipendenti, con una possibilità di revoca a 20,8 milioni. Si tratta
di un limite che sicuramente migliora la situazione esistente, però
è abbastanza ristretto considerati i salari medi attuali, per cui
siamo più orientati verso i 12 milioni. Ovviamente è il Consiglio
che deve decidere perché su questo la Commissione non si è ancora
espressa.
PRESIDENTE:
Ha chiesto di parlare il Consigliere
Baldassarre, ne ha facoltà.
BALDASSARRE - (P.S.D.I.):
Sono particolarmente contento
di questo provvedimento che riguarda le forze dell'ordine, anche se
è stato allargato per quanto riguarda il reddito. Avevo presentato
5-6 mesi fa una proposta di legge simile, che si è persa nella III^
Commissione.
E' argomento di una interrogazione, che presenterò all'Assessore
ai Lavori Pubblici durante il prossimo Consiglio, l'adeguamento da
parte della Regione
Autonoma Valle d'Aosta - che è stato fatto dalla totalità delle
Regioni italiane - agli indirizzi contenuti nella delibera del
C.I.P.E., indirizzi per l'acquisizione e per il reddito degli
alloggi di edilizia pubblica. Sono trascorsi diversi anni e ormai
questa iniziativa è urgente perché la definizione del reddito non
risolve il problema; esiste la questione della revoca degli
alloggi, del canone (cioè del momento in cui bisogna revocare il
canone sociale per applicare un canone normale), la complessività
del reddito ed il nucleo familiare.
La materia è complessa: mi auguro che l'Assessore competente
possa in breve tempo sottoporre al Consiglio un provvedimento del
genere.
Per tornare in merito alle forze dell'ordine, ritengo che questa
riserva sia un doveroso riconoscimento a questa categoria per il
tipo di lavoro che svolge e la sua pericolosità. In tutt'Italia, da
molti anni, era stata concessa questa possibilità agli appartenenti
alle forze dell'ordine e sono particolarmente soddisfatto perché in
tal modo si dà una risposta positiva al compito svolto dagli
addetti.
Con la proposta del Presidente della Giunta di abbassare il
reddito da 14 a 10 milioni mi sembra che non si raggiunga
l'obiettivo: la mia proposta sarebbe quella di portarlo a 12
milioni. Naturalmente esiste anche la possibilità di indicizzare,
però con il limite di 10 milioni non si raggiunge lo scopo della
legge, che è quello di agevolare non solo la categoria delle forze
dell'ordine, ma anche gli altri aspiranti all'edilizia
pubblica.
Visto che anche nelle altre Regioni d'Italia il reddito è stato
stabilito in 12 milioni per i lavoratori dipendenti e in 7 milioni
per quelli autonomi, probabilmente è stato calcolato che 12 milioni
sia un limite massimo adeguato al tipo di vita in Italia in questo
momento.
Proporrei un emendamento: l'art. 1 inizia con le parole "in
conformità"; al riguardo chiederei di aggiungere "In deroga ai
programmi di intervento già approvati ed in conformità....".
Questo perché, come voi sapete, esiste un unico bando per le
forze dell'ordine e per il rimanente degli abitanti di Aosta, però
gli addetti alle forze dell'ordine hanno superato, per il 93-94%,
il limite di reddito. In conseguenza di ciò, poiché vi sono 8
alloggi a disposizione delle forze dell'ordine, la riserva verrebbe
vanificata.
Se viene accettato l'emendamento che ho proposto all'art. 1 si
permette che questi 8 alloggi riservati vengano consegnati agli
appartenenti alle forze dell'ordine.
Ritengo questo particolare abbastanza importante, altrimenti la
legge allo stato attuale non servirebbe a colmare questo vuoto ed
avrebbe efficacia fra 2-3 anni, quando potrebbero venire fuori i
nuovi bandi. Chiedo umilmente di inserire questo emendamento
all'art. 1.Grazie.
PRESIDENTE:
Ha chiesto di parlare il Vice-Presidente De
Grandis, ne ha facoltà.
DE GRANDIS - (P.R.I.):
Questo era un provvedimento atteso
perché i criteri di assegnazione degli alloggi di edilizia popolare
sono certamente superati e non rispondono più alle esigenze attuali
ed alla reale situazione che si è andata evolvendo.
La legge che prevedeva un aumento del limite del reddito a 14
milioni certo non aveva tenuto abbastanza conto del fatto che
questo limite non era in effetti di 14 milioni, ma era ben
superiore, perché per i lavoratori dipendenti si tiene conto solo
del 60% ed in più si aggiunge 1 milione per ogni figlio o familiare
a carico.
Anche la riduzione a 10 milioni mi trova concorde perché è
facile con un rapido conteggio dimostrare come questo limite porti
in effetti per i lavoratori dipendenti ad un limite di 16,66
milioni, sempre che si tratti di un nucleo familiare composto dei
soli marito e moglie.
Se prendiamo una famiglia-tipo, composta da marito, moglie e tre
figli, questo limite diventa automaticamente di 19,66 milioni, che
non mi sembra trascurabile.
Vorrei richiamare l'attenzione del Consiglio su un altro fatto:
sarebbe sbagliato (ed anche pericoloso), prevedere oggi dei limiti
superiori perché è molto più importante che al di là di questo
provvedimento, che ha un carattere di urgenza e serve a risolvere
alcune situazioni di carattere contingente per assegnazioni che si
devono fare a breve scadenza di alloggi popolari, c'è la necessità,
che aveva richiamato il Consigliere Tonino, di rivedere tutti i
parametri di attribuzione e di assegnazione delle case popolari
proprio con una legge regionale che recepisca, per la parte
accettabile e modifichi, per la parte che invece noi consideriamo
inaccettabile per la nostra realtà, la deliberazione del C.I.P.E.
del 1981, che è stata oggi più volte richiamata.
Quindi sono favorevole a questa riduzione a 10 milioni proprio
perché considero questo limite valido nell'attua le situazione; un
aumento a 14 milioni significherebbe, per una famiglia con tre
figli, il limite reale di 26 milioni (che non è cosa da poco), ed
un limite di revoca di addirittura 32 milioni, prima di riuscire ad
applicare l'equo canone.
Ritengo invece che il limite di 10 milioni sia più equo e
rispondente alle reali esigenze, soddisfi anche le necessità e
difficoltà dei rappresentanti delle forze dell'ordine e che con
questo provvedimento si possa poi procedere alla ristrutturazione
di questi sistemi di assegnazione attraverso una legge regionale,
recependo quelle che sono state le indicazioni della delibera del
C.I.P.E..
PRESIDENTE:
Ha chiesto di parlare il Consigliere Pascale,
ne ha facoltà.
PASCALE - (P.S.I.):
Anche noi siamo abbastanza
favorevoli, in linea generale, a questo disegno di legge. La
riserva del 15% alle forze dell'ordine è un giusto riconoscimento a
categorie che operano in condizioni abbastanza disagiate e che in
passato non sono state certo privilegiate nell'assegnazione degli
alloggi.
Per quanto riguarda il limite di reddito, il problema è
abbastanza complesso. Da una parte c'è l'esigenza di elevare il
limite attuale, che certo è punitivo nei confronti dei lavoratori
dipendenti e va a favorire proprio i lavoratori autonomi, per i
quali l'accertamento fiscale diventa abbastanza difficile;
dall'altra parte, elevando forse a dismisura questo limite di
reddito si va ad aumentare in maniera eccessiva una domanda di
alloggi che poi non trova rispondenza in quella che è la
realtà.
Forse si può mediare fra quelle che sono state le varie proposte
delle forze politiche; il Presidente della Giunta ha proposto 10
milioni, alcune forze politiche hanno proposto 12 milioni, si può
forse trovare un punto di incontro mediano sugli 11 milioni, che
potrebbe essere la nostra proposta, per raggiungere in questo senso
una votazione unitaria.
PRESIDENTE:
Ha chiesto di parlare il Consigliere
Riccarand, ne ha facoltà.
RICCARAND - (N.S.):
Vorrei proporre, relativamente
all'art. 4, un emendamento aggiuntivo al 1
0
comma
"sentita la Commissione consiliare permanente per l'Assetto del
Territorio e la Tutela dell'Ambiente".
Questo perché precedenti esperienze ci insegnano che in questo
campo è sempre bene che la facoltà che può e deve spettare al
Presidente della Giunta, venga comunque confortata quantomeno da un
parere della Commissione. Ho visto che l'articolo riserva ad un
successivo apposito regolamento la definizione dei criteri: la
proposta è quella di aggiungere la frase citata.
PRESIDENTE:
Ha chiesto di parlare il Consigliere Bajocco,
ne ha facoltà.
BAJOCCO - (P.C.I.):
Non riesco a capire: per una volta
che la Giunta fa una cosa come si deve, si crea una gran
discussione in Consiglio!
Vi era una proposta sana e saggia che veniva incontro ai
lavoratori: guarda caso non va bene!
E' vero che questa legge è arrivata un po' in ritardo, è anche
vero che la legge com'era prima (la 1035), non poteva più
funzionare perché un limite di reddito di 7 milioni, dopo aver
tolto il 40% ed un milione per figlio, era molto basso e poteva
partecipare ai bandi un numero limitato di persone.
Il mio scopo è un po' questo: voglio parlare in modo terra terra
del provvedimento. In generale le case popolari, in base alle leggi
nazionali, sono assegnate alle famiglie più disagiate e numerose.
Questo è il concetto.
Faccio ora un esempio: una famiglia di 5 persone ha avuto
l'alloggio (aveva un reddito di 2 milioni); dei figli, tre sono
ancora piccolini ed il quarto comincia oggi a guadagnare mezzo
milione al mese e dà trecentomila alla famiglia. Questa famiglia
comincia ad avere un piccolo respiro; adesso, con il limite di
dieci milioni, per l'equo canone questa gente verrà a pagare
150-160 mila lire di affitto.
Non è che andiamo incontro a questa gente, andiamo contro questa
gente: ecco per quale ragione una mediazione sui 12 milioni poteva
essere la strada forse più indicata, proprio per tenere in
considerazione anche queste famiglie. Personalmente sono per i 12
milioni.
PRESIDENTE:
Ha chiesto di parlare il Consigliere Perrin,
ne ha facoltà.
PERRIN - (U.V.):
Je crois que le Gouvernement régional a
bien fait à présenter ce projet de loi, en modifiant celle qui
était la requête initiale du Conseiller Baldassarre. Son projet de
loi n'était pas acceptable non parce qu'il demandait, pour les
forces de l'ordre, une réserve de 25%, c'est-à-dire remplissait
tout le pourcentage qui, par loi, doit être réservé non seulement
pour ces catégories, mais également pour toutes circonstances
telles que calamités naturelles, etc.), mais car il était
inconstitutionnel, puisque je crois qu'on ne peut pas mettre des
limitations pour certaines catégories et les laisser pour les
autres.
Donc, ce projet a l'avantage d'étendre à tous les travailleurs
l'augmentation du toit pour pouvoir
y
accéder.
Pour le problème de la limite à fixer, nous sommes favorables à
10 millions, pour le fait qu'il faudra arriver le plus tôt
possible, à travers une loi régionale, à fixer le nouveau critère
de façon à adapter celui-ci aux exigences de la réalité
valdôtaine.
Mais justement, comme ce projet devrait arriver le plutôt
possible, je crois que ce serait mal fait de faire des pas trop
longs pour devoir ensuite revenir en arrière. Nous serions pour une
augmentation progressive, d'autant plus qu'il y a déjà
l'augmentation pour cette loi même du 75% de variation ISTAT.
Si une position de médiation peut être trouvée sur la limite de
11 millions proposée par le parti socialiste, nous sommes
d'accord.
Nous sommes contraires à l'amendement présenté par M.
Baldassarre, parce que si nous demandons une dérogation aux avis
d'assignation déjà faits dans le passé, nous allons remettre en
discussion tout le travail fait depuis une année et demi. Nous ne
pouvons pas introduire un critère pour une catégorie et ne le
modifier pas pour les autres. Là nous aurions des recours à
l'infini, parce que toutes les personnes qui étaient, à ce
moment-là, dans l'impossibilité de présenter la demande
d'assignation et qui ne l'ont pas présentée pour ces raisons-là,
maintenant se sentiraient en devoir de réclamer, se trouvant dans
une position différente.
PRESIDENTE:
Ha chiesto di parlare il Consigliere
Baldassarre, ne ha facoltà.
BALDASSARRE - (P.S.D.I.):
Vorrei illustrare brevemente il
mio emendamento. Preciso che l'ex-Presidente Andrione aveva già
preso, circa due anni fa, un provvedimento amministrativo di questo
genere. Vorrei chiarire, Consigliere Bajocco, un particolare:
esistono 8 alloggi riservati alle forze dell'ordine con il bando
dell'80-81-82; sono state presentate 30 domande, delle quali solo 2
hanno i requisiti per poter usufruire degli alloggi di edilizia
popolare (le altre 28 domande non hanno superato la selezione solo
per il reddito). Quindi, di questi 8 alloggi riservati, due
andrebbero effettivamente alle forze dell'ordine mentre gli altri 6
rientrerebbero nella massa.
Che senso ha la riserva del 15% alle forze dell'ordine se non
viene accettato questo emendamento in deroga ai programmi di
intervento?
La Commissione per l'assegnazione ha iniziato i lavori però
questa legge non raggiunge il suo scopo se non modifichiamo l'art.
1. Ritengo che non ci sia niente di incostituzionale perché ci
richiamiamo direttamente alla delibera del C.I.P.E. per una materia
che è competenza della Regione (anche se solo ad un punto della
delibera del C.I.P.E., non essendo stata recepita interamente) e
che sia necessario superare questo ostacolo, altrimenti non solo
non avremo dato un giusto riconoscimento alle forze dell'ordine, ma
questo provvedimento lo si poteva presentare anche fra due
anni.
PRESIDENTE:
Ha chiesto di parlare il Consigliere Bajocco
per fatto personale, ne ha facoltà.
BAJOCCO - (P.C.I.):
Per fatto personale. Le domande per
il bando di concorso citato sono 600, di cui 200 sono escluse per
reddito. Quelle degli addetti alle forze dell'ordine sono 30 e sono
30 escluse, è vero.
Ma la legge dice anche che per le forze dell'ordine, se i
richiedenti superano quel reddito, le case vengono assegnate nella
graduatoria generale.
Questo disegno di legge serve per il futuro, non si può
applicare ad un bando che è già stato pubblicato un anno e mezzo
fa! Ormai la Commissione ha quasi ultimato il lavoro e, se vogliamo
rivedere l'art. 1, dobbiamo vederlo per tutti e non solo per una
categoria. Siamo onesti fino in fondo!
Mi auguro che con i prossimi bandi i richiedenti che
appartengono alle forze dell'ordine potranno vedersi assegnati gli
alloggi, ma non si possono creare discrepanze fra cittadini e
cittadini.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Non vorrei entrare in questa
disputa, però devo dire che anche in sede di Commissione il
problema delle forze dell'ordine e questo specifico
dell'assegnazione, con tutte le riserve che aveva il Consigliere
Bajocco, ha formato oggetto di un confronto con le forze
dell'ordine. Ci siamo anche resi conto che il provvedimento
legislativo, come ci insegnano i sacri testi, non può avere
decorrenza retroattiva, però un impegno generico della Commissione
per favorire le forze dell'ordine anche nell'assegnazione per
quanto riguarda i bandi già espletati e quindi pregressi, c'è
stato.
Non so se tale impegno possa essere inserito in questo testo
legislativo, perché rischieremmo il. rinvio. Suggerirei piuttosto
al Presidente della Giunta di risolvere la questione, come aveva
fatto l'ex Presidente Andrione, nell'ambito di una deliberazione
della Giunta che salvaguardi la riserva di alloggi per le forze
dell'ordine. La deliberazione non è una legge, ma è un atto
amministrativo con dimensioni più limitate, e nello stesso tempo
soddisfa le aspettative di quanti avevano esplicitato, in
Commissione, le argomentazioni che ha fatto proprie il Consigliere
Baldassarre. Credo che questa via di compromesso si possa trovare,
come credo che un altro compromesso possa essere raggiunto sul
limite di 11 milioni: considerando che questo è un provvedimento
tampone, è forse meglio inserire un reddito di un milione più alto
che non di un milione più basso.
Inviterei quindi la Giunta, se questa forma di compromesso è
possibile, ad accettarla.
PRESIDENTE:
E' chiusa la discussione generale. Ha chiesto
di parlare il Presidente della Giunta, ne ha facoltà.
ROLLANDIN - (U.V.):
Tout le monde peut se rendre compte
que le problème était plutôt compliqué. En effet, malheureusement,
on ne voudrait pas qui puisse apparaître que, au Conseil régional,
on fait une sorte de marché.
Il est nécessaire d'évaluer quel choix on veut faire en matière
et le choix de reprendre le discours du barème de 10 millions
plutôt que de 14 (en tenant compte du fait qu'il avait déjà été
augmenté de 4,5 millions à 7 millions auparavant) avait été fait
aussi en considérant que -et à peu près tous les Conseillers l'ont
souligné - il y a la nécessité de revoir la matière dans son
ensemble.
Si on partage cet avis, on pourrait pour l'instant s'arrêter à
10 millions, ce que, comme a expliqué M. De Grandis, donne la
possibilité à des personnes qui sont dépendants publics, ayant un
certain revenu, d'accéder aux maisons populaires.
Nous ne sommes pas contraires à arriver à 11 millions, mais si
on doit revoir la matière, c'est mieux reprendre le discours en
sachant qu'à présent la limite est de 10 millions.
En ce qui concerne les compétences, il faut déterminer quelle
est la compétence de la Région, vu l'art. 62 de la loi 182, là où
on dit "sono trasferite alla Regione le funzioni amministrative
statali concernenti la programmazione regionale, la localizzazione,
le attività di costruzione e di gestione di interventi di edilizia
residenziale abitativa pubblica ecc.". Dans ce premier alinéa on ne
parle pas de la possibilité de changer le critère de la
délibération du C.I.P.E. du 1981. Et puis on dit "Sono altresì
trasferite le funzioni statali relative al locale Istituto Autonomo
per le Case Popolari, fermo restando il potere della Regione di
stabilire soluzioni organizzative".
Si on peut avoir la compétence en matière, je pense qu'on
devrait exploiter cette possibilité. A l'occasion, je me permettrai
de souligner cette nécessité même à la Commission paritétique qui a
été nommée pour examiner cette possibilité législative.
Quant à l'amendement du Conseiller Baldassarre, c'est vrai que
si nous avons présenté ce projet de loi en tenant compte des
exigences des forces de l'ordre, mais c'est autant vrai que si on
ajoute cet alinéa dans le premier point cette modification est
définitive.
Donc je pense que ce serait plus acceptable la solution proposée
par M. Torrione, de laisser ce projet de loi tel qu'il été présenté
et de voir s'il est possible de reprendre le discours dans une
délibération de Junte, en tenant compte du fait que la Commission a
travaillé pendant une année et demie et qu'on a l'intention de
modifier le toit de l'engagement prévu par la loi.
L'amendement présenté par M. Riccarand est absolument inutile,
parce qu'on dit dans la loi que le règlement est décidé par le
Conseil. C'est donc une perte de temps attendre encore l'avis de la
IIème Commission lorsqu'il
y
a un règlement qu'il faut
appliquer.
Je pense qu'on puisse approuver ce projet de loi en portant la
limite de 14 à 10 millions, avec l'engagement de reprendre le
discours dans son ensemble dans un bref délai de temps et, en
tenant compte aussi du travail de la Commission, faire une
délibération pour tenir compte des exigences qui ont été
représentées selon les nécessités des forces de l'ordre.
PRESIDENTE:
Ha chiesto di parlare il Consigliere
Baldassarre, ne ha facoltà.
BALDASSARRE - (P.S.D.I.):
Dopo le dichiarazioni del
Presidente della Giunta, non ha senso insistere, quindi ritiro
l'emendamento presentato.
PRESIDENTE:
Ha chiesto di parlare il Consigliere Tonino
per dichiarazione di voto, ne ha facoltà.
TONINO - (P.C.I.):
Relativamente alla questione della
riserva per i bandi in corso, ribadisco quello che ha affermato il
Consigliere Torrione: la Commissione aveva esaminato la possibilità
di un inserimento nell'art. 1 di un emendamento aggiuntivo;
tuttavia è impossibile che una legge che abbia effetto retroattivo,
per cui avevamo in quella sede suggerito agli stessi rappresentanti
delle forze dell'ordine un incontro con la Giunta per affrontare il
problema con un intervento di tipo amministrativo, come del resto è
stato fatto in passato.
Per quanto riguarda il provvedimento in questione ribadisco la
necessità di intervenire nel complesso della materia.
Il Presidente della Giunta deve aver dimenticato un articolo
della legge 182 (purtroppo non ho sottomano il testo della legge),
là dove si para espressamente dei criteri per l'assegnazione di
alloggi e la fissazione dei canoni, che deve avvenire d'intesa con
la Regione. E' un problema che esamineremo in seguito, però è
quello più importante, mentre è secondaria la riorganizzazione
dello I.A.C.P. o di altre competenze.
Per quanto riguarda il provvedimento, siccome si inquadra come
un primo passo verso questo auspicabile disegno di legge regionale
che riguarda il tutto, diamo un giudizio positivo perché tiene
conto del problema immediato, sia nel momento dell'assegnazione,
sia nel momento del passaggio dal canone sociale all'equo canone,
che è quello della determinazione del reddito.
Per quel che concerne il reddito, noi riteniamo che 12 milioni
erano più giusti, se poi il Consiglio decide per 10 o 11 milioni
non credo che nella sostanza siano modifiche rilevanti. Ci
sembrava, dopo gli esempi pratici che ha fatto il Consigliere
Bajocco, che 12 milioni fossero una cifra che permettesse anche una
certa equità rispetto a problemi momentanei che hanno nuclei
familiari.
PRESIDENTE:
Si passa all'esame dell'articolato. Do
lettura dell'art. 1:
ART. 1
In conformità a quanto previsto dal 1° comma dell'art. 10 del
D.P.R. 30.12. 1972, n. 1035, la Regione riserva un'aliquota del 15%
degli alloggi finanziati ai sensi delle leggi 8.8.1977, n. 513, e
5.8.1978, n. 457, per la sistemazione abitativa dei nuclei
familiari di appartenenti alla Polizia di Stato, all'Arma dei
Carabinieri, al Corpo della Guardia di Finanza e al Corpo degli
Agenti di Custodia effettivamente residenti ed in servizio in Valle
d'Aosta.
PRESIDENTE:
Metto in approvazione l'articolo 1:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'articolo 2:
ART.
2
Il limite massimo di reddito per concorrere all'assegnazione
degli alloggi finanziati ai sensi delle leggi 8.8. 1977, n. 513, e
5.8.1978, n. 457, è elevato per tutti i concorrenti a lire 14. 000.
000.
L'importo del limite di 14.000.000 di lire è indicizzato
annualmente in misura pari al 75% della variazione, accertata
dall'ISTAT, dell'indice dei prezzi al consumo per le famiglie di
lavoratori dipendenti verificatasi nell'anno precedente. Il
relativo provvedimento di adeguamento è adottato, all'inizio di
ciascun anno solare, con deliberazione della Giunta
regionale.
PRESIDENTE:
All'art. 2 vi è l'emendamento presentato dal
P.C.I., che sostituisce al ° e 2° comma le cifre "14.000.000" con
"12.000.000". Lo metto in approvazione:
ESITO DELLA VOTAZIONE
Presenti: 28
Votanti: 23
Favorevoli: 5
Contrari: 18
Astenuti: 5 (Baldassarre, Breuvé, Pascale, Riccarand e Tornirne
)
Il Consiglio non approva
PRESIDENTE:
Vi è l'emendamento di sostituzione
dell'importo del limite di £ 14.000.000 con £ 10.000.000 presentato
dal Presidente della Giunta, lo metto in approvazione:
ESITO DELLA VOTAZIONE
Presenti: 28
Votanti: 19
Favorevoli: 18
Contrari: 1
Astenuti: 9 (Baldassarre, Breuvé, Cout, Mafrica, Millet,
Pascale, Riccarand, Tonino e Torrione)
Il Consiglio approva
PRESIDENTE:
Metto in approvazione l'articolo 2 nel testo
così emendato:
ART.
2
Il limite massimo di reddito per concorrere all'assegnazione
degli alloggi finanziati ai sensi delle leggi 8.8. 1977, n. 513, e
5.8.1978, n. 457, è elevato per tutti i concorrenti a lire 10. 000.
000.
L'importo del limite di 10.000.000 di lire è indicizzato
annualmente in misura pari al 75% della variazione, accertata
dall'ISTAT, dell'indice dei prezzi al consumo per le famiglie di
lavoratori dipendenti verificatasi nell'anno precedente. Il
relativo provvedimento di adeguamento è adottato, all'inizio di
ciascun anno solare, con deliberazione della Giunta
regionale.
ESITO DELLA VOTAZIONE
Presenti: 28
Votanti: 23
Favorevoli: 23
Astenuti: 5 (Baldassarre, Breuvé, Pascale, Riccarand e
Torrione)
Il Consiglio approva
PRESIDENTE:
Do lettura dell'articolo 3:
ART. 3
Gli alloggi attribuiti a norma della presente legge devono
essere lasciati liberi dai beneficiari improrogabilmente entro il
termine massimo di 90 giorni dalla data di assegnazione dei
medesimi ad altra sede fuori dal territorio valdostano.
PRESIDENTE:
Metto in approvazione l'articolo 3:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'articolo 4:
ART. 4
La competenza relativa all'individuazione dei beneficiari
della riserva di cui all'art. 1 della presente legge è attribuita
al Presidente della Giunta regionale.
Il Consiglio regionale provvederà ad emanare apposito
regolamento circa:
a)
le modalità di accertamento del possesso dei
requisiti di legge per gli appartenenti alle Forze dell'Ordine
operanti in Valle d'Aosta che intendono beneficiare degli alloggi
in quota riservata;
b)
le modalità di trasmissione degli elenchi
nominativi dei beneficiari ai Comuni per l'emissione dell'atto di
assegnazione;
c)
le modalità di trasmissione degli elenchi
nominativi di cui al precedente punto b) all'Istituto Autonomo per
le Case Popolari per la conseguente stipulazione dei contratti di
locazione.
PRESIDENTE:
All'art. 4 vi è l'emendamento del Consigliere
Riccarand: aggiungere al termine del ° comma "sentita la
Commissione consiliare permanente per l'assetto del territorio e la
tutela dell'ambiente".
Ha chiesto di parlare il Consigliere Riccarand, ne ha
facoltà.
RICCARAND - (N.S.):
Anzitutto il regolamento di cui si
parla nell'art. 4 è ancora da fare quindi bisogna vedere quando
verrà redatto materialmente; in secondo luogo, anche quando ci
fosse il regolamento e fosse molto meticoloso, c'è sempre chi lo
applica ed è il Presidente della Giunta.
Credo che per il Presidente della Giunta stesso, chiunque esso
sia, sia quanto mai positivo avere un momento di verifica con la
competente Commissione consiliare, quindi mantengo il mio
emendamento.
PRESIDENTE:
Metto in votazione l'emendamento del
Consigliere Riccarand:
ESITO DELLA VOTAZIONE
Presenti: 28
Votanti: 27
Favorevoli: 6
Astenuti: 1 (Aloisi)
Contrari: 21
Il Consiglio non approva
PRESIDENTE:
Metto in approvazione l'articolo 4 nel testo
originario:
ESITO DELLA VOTAZIONE
Presenti: 28
Votanti: 27
Astenuti: 1 (Riccarand)
Favorevoli: 27
Il Consiglio approva
PRESIDENTE:
Do lettura dell'articolo 5:
ART. 5
La presente legge è dichiarata urgente ai sensi del 3° comma
dell'art. 31 dello Statuto speciale della Regione Valle d'Aosta ed
entrerà in vigore il giorno successivo a quello della sua
pubblicazione nel Bollettino Ufficiale della Regione. E' fatto
obbligo a chiunque spetti di osservarla e di farla osservare come
legge della Regione Valle d'Aosta.
PRESIDENTE:
Metto in approvazione l'articolo 5:
ESITO DELLA VOTAZIONE
Presenti: 28
Votanti: 28
Maggioranza: 18
Favorevoli: 28
Il Consiglio approva all'unanimità
PRESIDENTE:
Si passa alla votazione del
la legge nel suo complesso per scrutinio segreto:
VOTAZIONE A SCRUTINIO SEGRETO
ESITO DELLA VOTAZIONE
Presenti: 28
Votanti: 28
Favorevoli: 24
Contrari: 4
Il Consiglio approva
