Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 59 del 5 ottobre 1988 - Resoconto
OGGETTO N. 59/IX - COMUNICAZIONI DEL PRESIDENTE DEL
CONSIGLIO.
BICH (Presidente del Consiglio):
Do comunicazione al
Consiglio dell'attività svolta dalla Presidenza del Consiglio e
dagli organi consiliari dopo l'ultima adunanza del 28
settembre:
Disegni di legge presentati:
Disegno di legge n. 11, presentato dalla Giunta regionale in
data 3 ottobre 1988, concernente: "Contrazione di mutuo passivo per
il finanziamento di spese di investimenti" (I Commissione)
Riunioni:
Ufficio di Presidenza: 1
Conferenza dei Capigruppo e Ufficio di Presidenza: 1
I Commissione: 1
III Commissione: 1
V Commissione: 1
Signori Consiglieri,
Il Comitato per la tutela del territorio di Derby ha richiesto
un incontro urgente con i Capigruppo prima del dibattito consiliare
sugli oggetti relativi al depuratore da costruire in Derby.
Poiché il Consiglio ha sempre aderito alle richieste provenienti
da gruppi sociali, questa Presidenza ritiene opportuno convocare la
Conferenza dei Capigruppo per le ore 15 di oggi.
Non ho altro da comunicare, se non chiedere ai colleghi
Consiglieri di levarsi in piedi e di osservare un attimo di
silenzio per ricordare la figura carismatica e importante di Franz
Joseph Strauss, leader indiscusso dell'Unione Cristiano Sociale,
Presidente del Governo regionale della Baviera.
E' stato un campione del federalismo, un propugnatore fervente,
un esponente di primissimo piano della vita politica tedesca nel
periodo postbellico.
Con Strauss esce di scena uno degli artefici della ricostruzione
della Germania dalle ceneri del Terzo Reich. Un politico
autorevole, legato alle tradizioni della sua terra, al dialogo con
l'Est Europeo e, nello stesso tempo, sostenitore di una Germania
forte nell'ambito dell'alleanza atlantica.
Negli ultimi anni aveva retto il Governo regionale della Baviera
dando un notevole impulso allo sviluppo economico di questa
Regione, che ha poi capovolto i suoi rapporti con il nord,
diventando un centro indiscusso di sviluppo e diventando "la
locomotiva" della Repubblica Federale Tedesca.
