Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 4159 del 28 gennaio 1993 - Resoconto
OGGETTO N. 4159/IX Concessione di un contributo di lire
40.000.000 all'Associazione Operatori Turistici Monte Bianco nelle
spese previste per l'organizzazione dei campionati del mondo di
Telemark 1993, in programma a Courmayeur dal 27 marzo al 4 aprile
1993. Approvazione ed impegno di spesa.
Presidente
Do lettura del testo della
delibera:
Deliberazione Il Consiglio regionale
richiamata la legge regionale 24 giugno 1992, n. 31;
Delibera
1) di approvare, ai sensi della legge regionale 24 giugno 1992.
n. 31, la concessione di un contributo di lire 40.000.000
(quarantamilioni), a favore dell'Associazione Operatori Turistici
Monte Bianco, con sede in Courmayeur, Piazzale Monte Bianco, 3 -
partita IVA n. 00193300076, pari al 21 percento circa delle spese
previste per l'organizzazione dei Campionati del Mondo di Telemark
in programma a Courmayeur dal 27 marzo al 4 aprile 1993;
2) di approvare e di impegnare la spesa di lire 40.000.000
(quarantamilioni) con imputazione sul capitolo corrispondente
all'attuale 64320 del bilancio preventivo della Regione per l'anno
1993 ("Contributi e sussidi ad istituzioni ed enti vari per
attività nel settore del turismo e del tempo libero), che presenta
la necessaria disponibilità;
3) di stabilire che alla liquidazione si provveda, ai sensi
dell'articolo 58 della legge regionale 27 dicembre 1989, n. 90, su
richiesta dell'Assessorato regionale del turismo, previa
presentazione del bilancio consuntivo corredato da idonea
documentazione di spesa.
Presidente
Pongo in votazione la delibera in oggetto.
Esito della votazione:
Presenti: 25
Votanti: 24
Favorevoli: 24
Astenuto: 1 (Riccarand)
Il Consiglio approva
