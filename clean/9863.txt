Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 984 del 10 gennaio 1990 - Resoconto
OGGETTO N. 984/IX - "MODIFICA DELL'ORDINANZA RELATIVA AL
CORSO DI ADDESTRAMENTO LINGUISTICO PER IL PERSONALE DOCENTE DELLA
SCUOLA" (Reiezione di mozione)."
PRESIDENTE:
Do lettura della proposta di mozione
presentata dal Consigliere Riccarand ed iscritta al punto 25
dell'ordine del giorno.
MOZIONE
PREMESSO che la legge regionale 22 novembre 1988, n. 63,
concernente la disciplina dell'attribuzione dell'indennità del
bilinguismo al personale docente della scuola prevede
l'organizzazione di un corso di addestramento linguistico, con
accertamento finale della piena conoscenza della lingua francese,
per il personale già in servizio che non abbia superato
l'accertamento della piena conoscenza del francese in una apposita
sessione straordinaria;
APPRESO che al corso di addestramento si sono iscritti dodici
insegnanti;
APPRESO altresì che l'Assessore alla Pubblica Istruzione, con
ordinanza del 3 novembre 1989 ha stabilito che la prova di
accertamento al termine del corso consisterà "in una prova scritta
ed in una prova orale";
RILEVATO che tale decisione determina una diversità fra
l'accertamento nella sessione straordinaria (solo orale) e quello
al termine del corso di addestramento (scritto ed orale);
SOTTOLINEATO che le Organizzazioni Sindacali della scuola
(CGIL-CISL-SAVT-SNALS), che, in base alla citata legge regionale,
dovevano essere sentite prima della emanazione dell'Ordinanza
dell'Assessore, hanno richiesto "che la prova finale consista in
una prova orale, in coerenza con quanto previsto per la prova
straordinaria ed in analogia con quanto avvenuto per le altre
categorie del Pubblico Impiego (vedi USL)";
EVIDENZIATO che, sia nell'accordo Giunta-Organizzazioni
Sindacali dell'8 settembre 1988, sia nell'accordo del 10 ottobre
1988 fra Organizzazioni Sindacali della scuola ed Assessore
regionale alla Pubblica Istruzione, non si prefigurava un doppio
accertamento (scritto ed orale) al termine dei corsi di
addestramento linguistico;
il Consiglio regionale
IMPEGNA
l'Assessore regionale alla Pubblica Istruzione a modificare
l'Ordinanza del 3 novembre 1989 in modo da prevedere un'unica prova
orale al termine del corso di addestramento citato in premessa.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS):
Questa risoluzione non affronta un grosso
problema come quello che abbiamo appena esaminato. Si tratta di una
questione più limitata, che però a livello di principio riveste
ugualmente notevole importanza. Io l'avevo già sollevata con una
interpellanza, ma la risposta dell'Assessore alla Pubblica
Istruzione non era stata soddisfacente, per cui ho ritenuto
opportuno presentare una mozione, per dar modo a tutto il Consiglio
di esprimersi in merito.
Con la legge regionale 22 novembre 1988, n. 63, era stata
disciplinata l'attribuzione dell'indennità di bilinguismo al
personale docente della scuola ed era stata prevista una diversa
disciplina per gli insegnanti già in servizio e per quelli che
sarebbero entrati in servizio successivamente.
Per gli insegnanti già in servizio era stato previsto che, per
tutta una serie di persone che già avevano superato le prove di
accertamento, non era necessario un ulteriore accertamento. Per gli
altri, invece, era necessario un accertamento di piena conoscenza
della lingua francese, da farsi nel corso di una sessione
straordinaria. Per chi non voleva presentarsi alla sessione
straordinaria, o non avesse superato l'esame di tale sessione, era
previsto un corso di addestramento, al termine del quale si sarebbe
effettuato un ulteriore accertamento.
Per il nuovo personale da assumere in servizio, la disciplina
era, invece, di versa.
Questa impostazione derivava da un accordo intercorso fra
Amministrazione regionale e organizzazioni sindacali il 10 ottobre
1988 ed era a sua volta collegato ad un accordo più generale dell'8
settembre 1988, che riguardava il personale regionale e i sindacati
confederali.
In conseguenza di questa legge e dell'impostazione data al
problema con gli accordi sindacali, la sessione straordinaria di
accertamento della piena conoscenza della lingua francese è
consistita in una prova esclusivamente orale, che è stata superata
da buona parte dei partecipanti, ma che non è stata superata da una
esigua minoranza, che quindi è stata costretta a seguire il corso
di addestramento.
La sorpresa è stata che, al momento di avviare questi corsi, gli
insegnanti che vi si erano iscritti hanno potuto constatare che
nell'ordinanza dell'Assessore alla Pubblica Istruzione si prevedeva
che al termine del corso si sarebbe svolto un accertamento non più
esclusivamente orale, ma scritto ed orale, contrariamente a quanto
era successo nella sessione straordinaria di cui questo corso era
la logica prosecuzione. Al limite, c'era anche la possibilità di
non presentarsi alla sessione straordinaria, per partecipare
direttamente al corso di addestramento, al termine del quale si
sarebbe sostenuta la verifica per l'accertamento della conoscenza
della lingua francese.
Basta rileggersi gli accordi dell'8 settembre e del 10 ottobre
per rendersi conto di come si parlasse sempre di una unica prova.
Si parla sempre di
"épreuve...; vérification extraordinaire:
l'épreuve portera sur le sujet...; examen final des cours
d'instruction linguistique: l'épreuve portera sur des
matières...".
Del resto la legge 22 novembre 1988, n. 63, usa le stesse
espressioni sia per indicare il tipo di accertamento che si fa
nella sessione straordinaria sia per quello che si fa al termine
del corso di istruzione. Questo concetto è espresso ancora a più
chiare lettere nell'accordo più generale dell'8 settembre, fra le
organizzazioni sindacali confederali e l'Amministrazione regionale,
dove si prevede proprio un'articolazione differente. Si tratta di
un documento elaborato in cinque punti, il terzo dei quali concerne
la disciplina della sessione straordinaria e vi si dice che tale
prova sarà fatta con determinati rischi.
Nel punto quattro, che riguarda corso di istruzione linguistica,
si ribadiscono le precedenti formulazioni, mentre solo ed
esclusivamente nel punto cinque, che riguarda le modalità per la
verifica della conoscenza della lingua francese per il personale di
nuova immissione, si dice che la verifica verrà fatta in modo
diverso, secondo le fasce funzionali e facendo riferimento al DPCM;
ma ciò viene detto solo in questo caso. Qui si parla di prova
scritta ed orale per determinate fasce funzionali e di prova
soltanto orale per la più bassa fascia funzionale. Questo era il
chiaro senso degli accordi sindacali intervenuti e, del resto,
anche la legge andava in questo senso.
La questione non coinvolge centinaia di insegnanti, ma solo una
decina, tuttavia ritengo che si tratti ugualmente di una questione
di principio che non possiamo lasciare cadere, nel senso che non è
possibile richiedere un accertamento diversificato per persone già
in servizio e che sostanzialmente devono sottoporsi a questo
accertamento della piena conoscenza della lingua francese con la
stessa normativa che è stata seguita dalle altre persone che erano
già in servizio, perché gli accordi erano gli stessi.
Ciò è confermato dal fatto che tutte le organizzazioni sindacali
della scuola, prima dell'emanazione dell'ordinanza, hanno fatto
pervenire all'Assessore alla Pubblica Istruzione un documento,
firmato dalla CGIL, CISL, SAVT e SNALS, in cui si dice:
"Si chiede che la prova finale prevista dall'articolo 4, in
coerenza con quanto previsto per la prova straordinaria ed in
analogia con quanto avvenuto per le altre categorie del Pubblico
Impiego (vedi USL) consista in una prova orale. Si fa rilevare che
tale accertamento è di fatto un prolungamento della sessione
prevista dall'articolo 3 della legge 63/88 e riguarda una tipologia
di personale sostanzialmente omogenea".
Non si tratta di una questione che coinvolge un rilevante numero
di persone e che non ha degli effetti rispetto alla disciplina
futura, che è già diversamente prevista, però a questo personale
che era già in servizio e che si è trovato di fronte ad una
difficoltà, che ha provato o meno un esame e che ha seguito dei
corsi di addestramento linguistico, non si può certamente chiedere
di sostenere al termine una prova di accertamento diversa da quella
che era prevista per il restante personale già in servizio. Mi
sembra veramente una cosa iniqua, vissuta come un ingiusto
trattamento ed una ingiusta diversificazione.
Chiedo quindi al Consiglio di votare questa risoluzione, in modo
che l'ordinanza dell'Assessore alla Pubblica Istruzione sia
modificata nel senso in cui erano stati sottoscritti gli accordi
sindacali e nel senso sostanzialmente previsto dalla legge.
Qui non si tratta di scelte obbligate, ma di una scelta
politica. E' chiaro che, se si vuole, si può anche fare
diversamente, però c'era un accordo ben preciso, interpretato ed
inteso in un senso altrettanto preciso, che a mio avviso va
rispettato.
I riferimenti fatti l'altra volta dall'Assessore al DPCM non
sono assolutamente pertinenti, perché da quel DPCM non deriva
assolutamente un obbligo di questo genere.
Intanto dobbiamo dire che quel DPCM non riguarda questo tipo di
personale: riguarda i dipendenti dello Stato, ma non il personale
regionale, né tantomeno il personale della scuola.
Lo si può eventualmente prendere come punto di riferimento, ma
noi non l'abbiamo preso come tale per la sessione straordinaria,
per cui non c'è nessun motivo che, visto che non era stato preso
come punto di riferimento nella sessione straordinaria istituita
per tutti i dipendenti regionali e per tutto il personale della
scuola, lo sia adesso per una minoranza che non ha superato quella
sessione straordinaria, ma che ha comunque seguito il corsa di
addestramento. Questo è completamente illogico.
Se lo si voleva assumere come punto di riferimento, lo si
sarebbe dovuto fare fin dall'inizio; ma quella scelta non la si è
voluta fare.
Non so se, in questo caso, si sia trattato di una svista, di un
infortunio o di un atto non sufficientemente meditato. Sicuramente
però siamo in presenza di una scelta sbagliata e pertanto io chiedo
al Consiglio di correggerla, anche in considerazione del fatto che
forse si è anche potuta concretizzare per l'assenza della pressione
di centinaia di persone; non per questo, però, non deve essere
ritenuta completamente sbagliata.
PRESIDENTE:
Ha chiesto la parola l'Assessore alla Pubblica
Istruzione, Viérin; ne ha facoltà.
VIERIN (UV):
Les modalités de vérification de la
connaissance de la langue française ont déjà fait l'objet d'une
discussion lors d'un Conseil précédent, suite à une interpellation
du Conseiller Riccarand. Il est bien maintenant de reprendre le
sens du discours, pour préciser quelles ont été les raisons et les
motivations qui nous ont conduits à édicter l'arrêté dont on est en
train de discuter.
Il faut effectivement partir du décret du Président du Conseil
des Ministres n° 287 du mai 1988, parce que c'est ce décret qui a
été pris comme référence pour tout le secteur de la fonction
publique et donc a été la base pour la promulgation des lois
concernant l'attribution de la prime de bilinguisme au personnel de
l'Administration régionale et scolaire. Ce décret, portant
dispositions sur l'attribution de la prime de bilinguisme au
personnel de la fonction publique exerçant ses fonctions au Val
d'Aoste, a été publié au Bulletin Officiel de la République
italienne le 25 juillet 1988 et il est entré en vigueur le jour
successif. Cette précision pourra nous permettre de comprendre ou
de présenter les modalités différentes qui ont été adoptées par
l'Unité Sanitaire Locale.
Ce décret, à l'article 2, établit que les modalités de
vérification de la connaissance de la langue française sont fixées
en fonction de l'encadrement du personnel concerné, à savoir
épreuve orale pour le premier niveau, épreuve écrite et orale pour
les autres niveaux. Sur la base des accords conclus avec les
organisations syndicales, en première application des lois
régionales, auxquelles on faisait tout à l'heure référence, portant
attribution de la prime de bilinguisme au personnel de
l'Administration régionale et scolaire, une session extraordinaire
avec examen oral de vérification de la connaissance de la langue
française a été effectuée; mais là le caractère extraordinaire de
la vérification ainsi que sa fonction transitoire sont à
remarquer.
Le personnel n'ayant pas pris part ou n'ayant pas réussi à cet
examen a pu participer à des cours d'instruction linguistique
organisés par l'Administration régionale, en percevant une
allocation spéciale d'étude et d'apprentissage dans la proportion
de 70% de la prime de bilinguisme. A l'issue de ces cours, les
inscrits, ayant obtenu une appréciation positive, devront soutenir
une épreuve de vérification de la connaissance de la langue
française, afin de toucher le 100% de la prime susdite.
La période transitoire ayant pris fin avec la session
extraordinaire, les modalités de vérification y afférentes ne
peuvent alors, à notre avis, qu'être conformes, à ce moment, aux
dispositions édictées par l'article 2 du décret du Président du
Conseil des Ministres sus mentionné. On ne peut par ailleurs
prendre comme référence le terme "épreuve". Une épreuve d'examen
peut se décomposer en différentes modalités de vérification: il y a
une épreuve avec vérification orale, mais il peut y avoir une
épreuve avec vérification écrite et orale.
L'Unité Sanitaire Locale a adopté des modalités différentes de
vérification parce que ses dispositions concernant l'attribution de
la prime et l'organisation des cours d'instruction linguistique ont
été approuvés avant l'entrée, en vigueur du décret du Président du
Conseil des Ministres, le 4 janvier 1988 et le 13 juin 1988.
L'accord du 10 octobre 1988 avec les organisations syndicales de
l'école a prévu une dérogation aux dispositions établies par le
décret du Président du Conseil des Ministres uniquement pour la
session extraordinaire. Cette dérogation n'étant donc pas prévue
pour l'examen final des cours d'instruction linguistique, ce sont
les dispositions d'ordre général qui sont applicables.
Il n'y a pas non plus de disparité entre les enseignants et les
autres secteurs de la fonction publique. A cet effet, je peux citer
la lettre du Président du Gouvernement adressée au directeur des
cours d'instruction linguistique, lettre dans laquelle, pour ce qui
est des modalités de vérification de la connaissance de la langue
française pour les employés de l'Administration régionale qui ont
suivi ces cours, il est précisé que la vérification consistera en
une épreuve écrite et orale pour le personnel appartenant au
deuxième et troisième niveau (cinquième, sixième et septième grade)
et pour celui non intégré dans les niveaux (dirigeants et
vice-dirigeants). Pour le personnel du premier niveau (deuxième,
troisième et quatrième grade) la vérification s'effectuera par une
conversation.
En conclusion, nous considérons d'une part que l'exception ne
peut devenir une règle, d'autre part que, à l'issue des cours, il y
a à la clef la prime de bilinguisme, prime justifiée par une
connaissance de la langue française rapportée au grade
correspondant. En outre, s'agissant d'enseignants, à savoir
d'éducateurs qui devront exercer leur profession dans une école
bilingue au terme des articles 39 et 40 du Statut, les modalités
fixées par l'arrêté du 3 novembre 1989 non seulement nous semblent
légitimes, mais d'autant plus justifiées.
Pour toutes ces raisons nous voterons contre la motion présentée
par M. Riccarand.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS)
Io respingo totalmente l'impostazione e le
affermazioni del l'Assessore Viérin.
A mio avviso, questo comportamento dell'Amministrazione
regionale è veramente grave, viola in modo palese degli accordi
sindacali, anche se nei suoi confronti i sindacati non hanno
opposto una iniziativa sufficiente e necessaria. Non si può
accettare di sottoscrivere degli accordi, per poi stracciarli del
tutto.
Questa prova di verifica al termine del corso di addestramento è
organicamente interna alla sessione straordinaria, nel senso che è
una prosecuzione della sessione straordinaria, tant'è che negli
accordi sindacali era disciplinata con le stesse parole della
legge.
Non si può invocare il DPCM per questa parte della sessione
straordinaria e dire che si è fatta un'eccezione per l'altra. Se
eccezione si poteva fare, e la si poteva e la si può fare perché,
torno a ripetere, il DPCM non riguarda il personale della scuola o
della Regione, ma il personale dello Stato. Lo si poteva e lo si
può prendere come punto di riferimento, ma ciò non è assolutamente
tassativo, tant'è vero che, mentre il DPCM ha previsto per il
personale dello Stato la sessione straordinaria con scritto ed
orale, noi abbiamo previsto la sessione straordinaria soltanto
orale per gli insegnanti e per il personale regionale.
Allora, se si voleva rispettare il DPCM, lo si doveva rispettare
fin dall'inizio. Non si capisce perché lo si è rispettato quando
dovevano essere esaminate migliaia di persone, mentre non si deve
più rispettare quando devono essere esaminate solo dieci persone.
Questa impostazione è assurda, sbagliata ed iniqua nei confronti di
quei dieci insegnanti ed è assurda, sbagliata ed iniqua anche nei
confronti dei dipendenti regionali che seguono il corso di
addestramento!
A mio parere, questo modo di procedere concerne una questione di
principio che non può essere accettata; significa cambiare
completamente le carte in tavola rispetto a quello che è stato
detto e firmato. Questa è la realtà delle cose.
Potete benissimo non votare la risoluzione proposta, ma il
comportamento rimane comunque inqualificabile.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (PCI):
Noi voteremo a favore di questa mozione.
Vogliamo far rilevare all'Assessore che non può esprimere un
giudizio che implica minore serietà ad una prova che viene
effettuata con modalità differenti.
Siccome sono uno di quelli che hanno superato l'esame nella
sessione straordinaria, quando c'era solo la prova orale, presumo
che quell'esame abbia i caratteri della stessa serietà che viene
richiesta agli insegnanti che adesso stanno seguendo il corso di
addestramento.
Mi sembra quindi che l'analogia di trattamento delle persone sia
una ragione sufficiente per accogliere la risoluzione presentata
dal Consigliere Riccarand.
PRESIDENTE:
Se nessuno chiede la parola, pongo in
votazione la risoluzione in oggetto.
ESITO DELLA VOTAZIONE
Presenti: 24
Votanti: 24
Favorevoli: 7
Contrari: 17
Il Consiglio non approva
PRESIDENTE:
A questo punto termina l'esame dell'ordine del
giorno.
Nel dichiarare chiusa la seduta, informo che il Consiglio sarà
convocato a domicilio.
La seduta è tolta
