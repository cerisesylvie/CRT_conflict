Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.
ASSISTENZA SOCIALE



Oggetto del Consiglio n. 2716 del 5 dicembre 2012 - Resoconto
OGGETTO N. 2716/XIII - Interpellanza: "Riduzione delle
prestazioni sanitarie e socio-assistenziali da parte dell'Azienda
USL della Valle d'Aosta".
Interpellanza
Venuti a conoscenza, da segnalazioni degli utenti ed anche
dai dipendenti dell'Azienda USL, dei crescenti disagi cui sono
sottoposti per via dei tagli ai servizi che l'Azienda USL sta
adottando in applicazione delle varie manovre compresa la spending
review decise dal Governo;
Ricordato come, più volte, interpellato l'Assessore regionale
alla Sanità sull'applicazione della spending review abbia più volte
smentito che le difficoltà contingenti avrebbero inciso
negativamente sui servizi e, anzi, abbia sempre rassicurato sul
mantenimento di tutti i servizi erogati;
Rilevato, al contrario, come siano diversi i provvedimenti
dell'Azienda USL che smentiscono le affermazioni dell'Assessore
introducendo riduzioni del 5 per cento a servizi non certo
secondari come la gestione infermieristica di supporto presso
l'
Hospice
del Beauregard ed altre cure
palliative, oppure al servizio di supporto dell'attività
infermieristica presso RSA di Antey-Saint-André o, ancora, al
servizio di accompagnamento assistiti;
Sottolineato come tutti questi tagli non facciano che
contribuire a "peggiorare" il servizio sanitario regionale
riducendo prestazioni direttamente riscontrabili dagli utenti
mentre non si toccano gli sprechi che, probabilmente, ci sono anche
nell'Azienda USL legati ai troppi incarichi, consulenze o
prestazioni aggiuntive incontrollate;
Considerato che l'utenza ospedaliera è già rappresentata da
persone in difficoltà le quali, ovviamente, non hanno la
possibilità di esprimere direttamente il proprio disagio;
i sottoscritti Consiglieri regionali
Interpellano
la Giunta regionale per sapere:
1) se è a conoscenza dei provvedimenti con i quali l'Azienda
USL ha deciso di ridurre le prestazioni erogate;
2) come se intende intervenire per evitare che, a pagare,
anche in momenti di difficoltà, siano sempre le classi più povere e
bisognose.
F.to: Carmela Fontana - Donzel
Président
- La parole à la Conseillère Carmela
Fontana.
Fontana (PD)
- Grazie Presidente. Venuti a conoscenza, da
segnalazioni degli utenti ed anche dai dipendenti dell'Azienda USL,
dei crescenti disagi cui sono sottoposti per via dei tagli ai
servizi che l'Azienda USL sta adottando in applicazione delle varie
manovre; ricordato come più volte interpellato l'Assessore
regionale alla sanità sull'applicazione della
spending
review
abbia più volte smentito che le difficoltà contingenti
avrebbero inciso negativamente sui servizi e anzi abbia sempre
rassicurato sul mantenimento di tutti i servizi erogati; rilevato,
al contrario, come siano diversi i provvedimenti dell'Azienda USL
che smentiscono le affermazioni dell'Assessore introducendo
riduzioni del 5 percento a servizi non certo secondari come la
gestione infermieristica di supporto presso il Beauregard e altre
cure palliative, oppure al servizio di supporto dell'attività
infermieristica presso RSA di Antey-Saint-André o, ancora, al
servizio di accompagnamento assistiti; sottolineato come tutti
questi tagli non facciano che contribuire a peggiorare il servizio
sanitario regionale, riducendo prestazioni direttamente
riscontrabili dagli utenti; considerato che l'utenza ospedaliera è
già rappresentata da persone in difficoltà le quali, ovviamente,
non hanno la possibilità di esprimere direttamente il proprio
disagio, volevamo sapere dall'Assessore:
"se è a conoscenza dei
provvedimenti con i quali l'Azienda USL ha deciso di ridurre le
prestazioni erogate; come e se intende intervenire per evitare che
a pagare, anche in momenti di difficoltà, siano sempre le classi
più povere e bisognose"
. Grazie.
Président
- La parole à l'Assesseur à la santé, au
bien-être et aux politiques sociales, Albert Lanièce.
Lanièce A.
- Grazie Presidente.
In merito a questa interpellanza, riconfermo che nessun servizio
è stato tagliato, tutti i servizi sono erogati, soprattutto nella
protezione dell'utenza ospedaliera, come è stato sottolineato dalla
collega Fontana. Tutti gli sforzi che stiamo facendo, anche grazie
ai tagli che il Governo ha fatto con la
spending review
, in
certi momenti dobbiamo fare i salti mortali per mantenere questi
servizi, ma li stiamo mantenendo, tagli che partono con le
votazioni che sono state fatte alla Camera e al Senato.
"Se è a conoscenza dei provvedimenti..."
: si deve
specificare che, a seguito dell'entrata in vigore del decreto legge
n. 95/2012 e delle contestuali riduzioni del fondo sanitario, l'USL
ha iniziato una fase di rinegoziazione dei corrispettivi
contrattuali in essere, mantenendo l'obiettivo di raggiungere il
risultato di carattere economico ad invarianza del livello dei
servizi offerti. Gli esempi riportati non hanno determinato alcuna
riduzione, quindi il servizio di supporto infermieristico presso
l'
Hospice
non è stato ridotto verso l'utenza, poiché è stato
oggetto di una riorganizzazione interna e il servizio garantisce
anche i periodi di ferie e diverse assenze del personale
infermieristico, tenuto conto della presenza degli OSS nei turni.
Il servizio di supporto infermieristico presso la RSA di Antey non
ha avuto alcuna modificazione. Il servizio di accompagnamento
assistiti non ha avuto alcuna riduzione dei livelli dei servizi, ma
una diversa impostazione della metodologia.
"Come si intende intervenire..."
: al momento l'attività
di razionalizzazione e riduzione della spesa per beni e servizi da
parte dell'Azienda USL, in ottemperanza della legge n. 135/2012,
non ha portato alcuna riduzione dei servizi resi agli utenti,
trattandosi di attività intesa alla riduzione dei corrispettivi di
acquisto, oppure a minimi interventi di razionalizzazione dell'uso
delle risorse. Resta comunque alta da parte dell'Azienda USL e
dell'Assessorato l'attenzione affinché tutte le razionalizzazioni
non abbiano ad incidere sui livelli di servizio. Abbiamo avuto
occasione di discutere in commissione e durante il bilancio di come
i 5.000.000 € tagliati dal Governo e che abbiamo dovuto attuare
direttamente sull'azienda saranno contenuti nell'ambito della
gestione migliore dei contratti di beni e servizi, senza tagliare
nessun servizio alla popolazione. Ci tengo a sottolinearlo perché
non è vero e non è corretto affermare che ci sono stati dei tagli
ai servizi. Grazie.
Président
- La parole à la Conseillère Carmela
Fontana.
Fontana (PD)
- Mi è stato riferito questo, io ne prendo
atto, Assessore, mi fa piacere, perché in commissione io le avevo
fatto una precisa domanda, anche perché se ne era parlato sugli
organi di stampa di queste cose. Mi sembra più opportuno essere
corretti e spiegare ai cittadini che i tagli ci sono stati, se non
si può garantire qualcosa...e, prima di toccare i servizi, vedere
dove si può risparmiare per non toccare i servizi alla persona.
Prendo atto di quanto mi ha detto, mi fa piacere, mi auguro che in
futuro non avremo delle sorprese, perché, se i tagli sono stati
tanti, mi sembra strano che non viene toccato niente: vuol dire che
chi mi ha dato questa informazione si è sbagliato, mi auguro che in
futuro non ci siano dei tagli e nemmeno sui servizi. Grazie.
