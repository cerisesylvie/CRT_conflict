Classificazione
ISTRUZIONE PUBBLICA


Resoconto integrale del dibattito dell'aula
Oggetto del Consiglio n. 141 del 15 ottobre 2003 - Resoconto
OGGETTO N. 141/XII - Iniziative per il contenimento del peso
degli zaini o cartelle scolastiche. (Interpellanza)
Interpellanza
Premesso
che i ragazzi in età scolare si trovano a trasportare
quotidianamente zainetti pesanti, colmi di supporti didattici
(libri, quaderni, materiale vario);
che i pesi trasportati possono causare patologie scheletriche
e muscolari in età evolutiva, periodo nel quale l'accrescimento
psicofisico è più incisivo;
che esperti medico-scientifici ritengono che il peso dello
zaino o della cartella scolastica dovrebbe essere contenuto nel
quindici per cento del peso corporeo dello scolaro;
che tra le misure di azione preventiva, a tutela della salute
degli alunni, può efficacemente rientrare il contenimento del peso
degli zaini o delle cartelle scolastiche;
tutto ciò premesso, il sottoscritto Consigliere
regionale
Interpella
gli Assessori delegati per sapere se intendono adottare
iniziative preventive e di educazione alla salute, coinvolgendo
anche i direttori e i docenti delle diverse istituzioni
scolastiche, al fine di evitare - o quantomeno ridurre - possibili
danni fisici agli alunni delle scuole valdostane.
F.to: Tibaldi
Président - La parole au Conseiller Tibaldi.
Tibaldi (CdL) - Sappiamo che la cultura è un valore, che è un
patrimonio personale acquisito dalla persona nel corso della sua
lunga esperienza di vita.
Con questa interpellanza evidenziamo come la cultura abbia anche
un "peso", in particolare si traduce in un peso quando ci riferiamo
agli scolari, che devono trasportare quotidianamente da casa a
scuola e da scuola a casa il materiale didattico necessario per la
loro formazione culturale. Con questa interpellanza vogliamo
affrontare un problema che è stato valutato maggiormente in certe
epoche del passato, talvolta addirittura enfatizzato; viene invece
spesso dimenticato dagli organi competenti non solo a curare la
formazione culturale e didattica degli alunni, ma che dovrebbero
forse essere più attenti alla salute o meglio alla conservazione
della salute, perché potrebbe portare nocumento qualora determinati
parametri di peso vengano superati.
Il peso degli zainetti colmi di supporti didattici - come
indichiamo nell'interpellanza - può causare patologie scheletriche
e muscolari in età evolutiva, nel periodo in cui l'accrescimento
psicofisico è più incisivo. Diciamo che la questione si scinde in
due momenti: quello più prettamente medico e quello invece più
scolastico, didattico.
Per quanto riguarda l'aspetto medico, il Consiglio superiore di
sanità si fece carico della questione già nel 1994: praticamente
fornì un suo parere su sollecitazione dell'allora Ministro
dell'istruzione, D'Onofrio, e del Ministro della sanità, Costa, e
diede alcune indicazioni che però non conseguirono precisamente lo
scopo. Quali erano queste indicazioni? Il parere del Consiglio
superiore di sanità diceva che bisogna far sì che gli alunni non
sopportino carichi superiori ai 15 kg per periodi prolungati,
poiché se il peso dello zaino supera questo valore, vi possono
essere delle complicazioni; tuttavia, non era e non è dimostrato
scientificamente che l'utilizzo dello zaino con dei pesi anche
leggermente inferiori crei delle patologie di carattere scheletrico
muscolare. Naturalmente questo parere suscitò notevoli perplessità
sia in capo ai genitori che in capo alle associazioni di
consumatori, diede adito a polemiche, finché si arrivò a una serie
di diffide, volte ad ottenere il riesame dello stesso parere.
Arriviamo al 16 dicembre 1999, data in cui il Consiglio
superiore della sanità si piega nuovamente su questo problema e
stabilisce che il peso dello zaino non deve superare un "range"
compreso fra il 10 e il 15 per cento del peso corporeo. Il "range"
non deve essere interpretato in modo rigido e vincolante, perché
dipende da due fattori: sia dalla configurazione fisica
dell'alunno, se è più gracile o più robusto, sia dal tempo e dallo
spazio di percorrenza con il carico dello zainetto a bordo, fra
casa e scuola, e viceversa. Visto questo parere del Consiglio
superiore di sanità e alcune circolari ministeriali, emanate
conseguentemente per far sì che a livello didattico e scolastico si
osservassero dette prescrizioni, nella documentazione regionale non
abbiamo trovato una particolare attenzione in materia, se non nel
1998, quando venne avviato un progetto educativo a livello
scolastico, per verificare in alcune classi - che però dovevano
essere interessate - qual era il "peso della cultura" - questa
iniziativa si chiamava in maniera singolare - e quali erano i
possibili interventi di educazione alla salute effettuabili a
livello di singole classi. Le classi interessate furono poche e
l'obiettivo di migliorare l'utilizzo dello zaino e di prevenire le
patologie muscolo-scheletriche dell'età evolutiva non ebbe una
grande efficacia.
Il problema sussiste quindi in tutta la sua interezza ed è per
questo che l'interpellanza, anche se qui è al plurale, è
prevalentemente proiettata nei confronti dell'Assessore
all'istruzione e cultura, perché, una volta stabilite le patologie
muscolo-scheletriche che possono derivare dal peso di questi zaini
e soprattutto citato il parere del Consiglio superiore di sanità, a
questo punto bisogna sapere dall'Assessore competente se vi è
intenzione di adottare iniziative preventive e di educazione alla
salute, e soprattutto coinvolgere i direttori e i docenti delle
diverse istituzioni scolastiche, per far sì che venga
razionalizzata e organizzata meglio la veicolazione del materiale
didattico, spesso copioso, che gli alunni devono trasportare.
Sovente si tratta di materiale che magari non serve né per fare i
compiti a casa, né per essere utilizzato in forma compiuta e
completa in classe; tuttavia, loro si ritrovano a fare i portatori
di materiale didattico, che non sempre si traduce in "acquisizione
di cultura" nel vero senso della parola, cioè acquisizione di
conoscenza che poi serve alla formazione dei singoli.
Ripeto, il problema è particolarmente sentito, benché non sia
stato recentemente enfatizzato o non abbia dato adito a polemiche,
come è successo qualche anno fa, quando anche gli organi di
informazione nazionale si occuparono diffusamente della questione;
rimane comunque un problema aperto che la nostra regione ha
affrontato molto sommariamente con una iniziativa più figurativa e
di promozione, che non di sostanza nella sua completezza.
Per tali motivi chiediamo oggi all'Assessore Charles se ha
intenzione di coinvolgere in maniera più fattiva sia coloro che
sono nelle istituzioni scolastiche, quindi direttori e docenti, e
anche le famiglie, affinché questa opera di sensibilizzazione si
concretizzi in fatti che vanno a vantaggio degli alunni, cioè vanno
a sgravare il peso dello zaino dal loro corpo.
Président - La parole à l'Assesseur à l'éducation et à la
culture, Charles Teresa.
Charles (UV) - Effectivement l'argument peut intéresser les deux
Assesseurs et probablement il y a une seconde réponse, je ne sais
pas si cela est faisable ou possible. De toute manière, pour ma
part, je dois affirmer ce que le collègue a déjà en partie dit
aussi: qu'au cours de la dernière législature l'Assessorat à
l'éducation avait organisé des activités d'éducation à la santé,
qui concernaient la prévention des maladies musculo-squelettiques
de l'adolescence et avait affronté ce problème non indifférent du
poids des sacs à dos que les élèves doivent porter. A ce propos, un
cours sur le thème: "Sacs à dos: le poids de la culture" avait été
organisé en 1998 pour sensibiliser les enseignants des écoles
moyennes de la région. L'adhésion des enseignants à ce cours avait
été plutôt réduite, comme cela a été dit, mais ignorer le problème
n'est pas la meilleure solution; il est peut-être temps de le
reprendre, c'est toujours actuel, justement.
Les lois concernant l'autonomie des établissements scolaires
impliqueraient directement ces derniers à trouver une manière
d'affronter de nouveau les soucis des parents et des élèves, à
travers le plan d'offre de la formation, et l'Assessorat, en ce
sens, à l'aide du Bureau de l'éducation à la santé, peut innover
des actions de support, organiser des activités de sensibilisation,
mettre à disposition des experts, établir des enquêtes grâce
auxquelles il serait possible de connaître comment les écoles ont
affronté ce problème - si, toutefois, il a été affronté - et donc
pointer l'attention sur celui-ci, qui est toujours actuel.
Président - La parole à l'Assesseur à la santé, au bien-être et
aux politiques sociales, Fosson, pour complément d'information.
Fosson (UV) - Solo per una completezza maggiore, e poi perché
con la questione degli zaini lei ha portato un po' di tenerezza in
questo Consiglio, facendoci vedere l'immagine dei nostri figli
piccoli con un grosso zaino che vanno per scuola correndo.
Ha citato giusto, i documenti questa volta sono gli stessi, però
mi permetto di fare alcune osservazioni sulla lettura. Intanto, è
vero, la circolare n. 286/94 suggeriva una più equa distribuzione
dei testi, così la "Carta dei servizi della scuola" del 1995
stimolava questa attenzione maggiore al "peso della cultura", come
lo ha definito lei. Le circolari del Consiglio superiore della
sanità non erano però proprio in questo senso: come ha riferito
bene per la prima, non in modo preciso per la seconda, nel senso
che quella del 1995 diceva che non vi era alcuna ripercussione
sulla colonna vertebrale in seguito allo zaino caricato sui nostri
bambini. Questo perché il peso veniva portato per limitati periodi
e perché i carichi non erano significativi, anche se questo
Consiglio superiore di sanità indicava come precauzione quella di
non portare uno zaino superiore ai 15 kg, e questo è comunque
difficile.
La circolare citata del 1999 diceva ancora - questo va
sottolineato - che
"… non c'è una
correlazione fra deformità scheletriche e
zaini…"
, e anche qui suggeriva come
precauzione che il peso non superasse il "range" - come ha detto
lei - fra il 10 e il 15 percento del peso corporeo. Tale circolare
sottolineava un aspetto che mi sembra importante. Le deformità
scheletriche derivano, invece, da altri fatti: il primo, è proprio
delle posture alterate dei nostri figli quando stanno davanti alla
televisione, quando stanno "stravaccati" sul letto o sul divano o,
ancora di più - questo è interessante! - le alterazioni
scheletriche derivano da una scarsa attività fisica. Penso quindi
che la nostra attenzione, visto che non vi è una correlazione fra
il peso dello zaino e le deformità scheletriche, vada maggiormente
indirizzata verso queste cause di patologie.
Certamente, ci vuole una maggiore attenzione; lei sa che dovremo
giungere ad una maggiore organizzazione sia del personale
insegnante, che preveda degli armadietti, sia anche a quella dei
nostri figli, i quali, a volte, soprattutto nei primi anni di
scuola, si portano tutto dietro, magari lasciano a scuola i libri
fondamentali, però non sanno organizzarsi. Penso comunque che non
sia questo il caso della "maggiore attenzione", ma non occorre fare
un grande allarmismo, perché non è
riferito… lei ha citato il peso dello
zaino… forse lei non lo avrà letto, ma
c'è un libro di Bedeschi, un medico - mi lasci un po' fare una
sponsorizzazione della categoria! - che aveva scritto "Centomila
gavette di ghiaccio" e poi ha scritto "Il peso dello zaino"; in
questo libro descriveva come gli alpini della "Divisione Julia" che
erano stati in ritirata, quando sono tornati a casa, hanno gestito
questa loro situazione… ecco, quello
veramente era uno zaino pesante!
Questo, invece, penso sia "pesante" soprattutto per noi, che
abbiamo molta attenzione verso i nostri figli e cerchiamo di
proteggerli in tutti i modi; ma non è riferito da nessuna circolare
e da nessun dato scientifico che questi zaini possano procurare
delle alterazioni della colonna scheletrica!
Président - La parole au Conseiller Tibaldi.
Tibaldi (CdL) - Apprendo con stupore che c'è una
sottovalutazione del problema da parte di entrambi gli
Assessori.
L'Assessore Charles dice che il problema non si può ignorare, e
mi sembra che quello che lei ha detto sia stato contraddetto dal
suo collega Fosson, perché, ironizzando, confonde gli zaini
trasportati dagli alunni con quelli trasportati dagli alpini 50-60
anni fa…
(interruzione dell'Assessore Fosson, fuori microfono)
… mi dispiace, Assessore, ma lei ha
citato una circolare del 1995, io ne ho citata una del 1994 e una
del 1999, la sua ironia non trova terreno fertile da questo punto
di vista!
Per quanto riguarda la prima parte della risposta, Assessore
Charles, lei ci ha detto: "noi pensiamo che la salute degli alunni
non possa essere delegata all'autonomia scolastica", perché
veramente è offensivo. Se ogni istituto deve stabilire qual è la
quantità di materiale didattico che quotidianamente può essere
trasportata - penso che qui dipenda dalle singole sensibilità dei
direttori e dei docenti -, di conseguenza, vi sarebbero alunni
gravati da pesi minori e altri che, invece, dovrebbero trasportarsi
dei pesi maggiori!
Ritengo che - come si è già verificato in altre regioni o enti
locali - si debba dare seguito alle prescrizioni indicate dal
Consiglio superiore della sanità, il quale, pur non ravvisando una
diretta correlazione, consiglia di non andare oltre certi limiti! I
limiti sono sia quelli citati nella premessa dell'interpellanza,
sia quelli ricordati leggendo alcuni passaggi della circolare del
1999, non solo quella del 1995 - di cui dava lettura l'Assessore
Fosson -, ma anche quella del 1994: circolari che vennero
contestate aspramente dai familiari attraverso l'Associazione dei
consumatori. Questi sono dati recuperabili tramite i documenti
ministeriali e dello stesso Consiglio superiore di sanità.
Non penso che si tratti di una questione di tenerezza o meno: si
tratta di una questione scientifica, della quale lei potrebbe darci
lezioni un po' più illuminanti rispetto forse alle battute fatte
poc'anzi! Se noi ci accontentiamo di vedere i nostri figli che
trasportano inusitatamente dei pesi, che non sono magari sempre
correlati al livello culturale acquisito dopo aver completato un
certo corso di studi, direi che non ne valga la pena. Varrebbe
forse la pena andare a verificare, di persona, nelle singole
istituzioni scolastiche, quanto sono caricati questi alunni, che
sono spesso e volentieri piccoli, minuti, gracilini, nel dover
portare pesi di libri e di quaderni che non hanno alcuna utilità
immediata, né a casa per fare i compiti né a scuola per lo
svolgimento delle lezioni!
In altri Paesi, per esempio negli Usa, hanno dotato molte scuole
di armadietti dove viene riposto il materiale didattico e viene
portato a casa solo quello strettamente necessario per i
compiti… non vedo perché dobbiamo
continuare ad ignorare il problema in questo caso, Assessore
Charles, perché così lo si ignora!
L'iniziativa del 1998 promossa allora dall'Assessore Pastoret
non ebbe un gran seguito; fu meritevole perché allora l'Assessore
diede prova di attenzione, quanto meno attraverso un progetto
educativo alla salute, il quale, però, non ebbe una grande risposta
da parte degli istituti. In un comune come Cesena il sindaco ha
disposto, con una semplice ordinanza che riprende le argomentazioni
del Consiglio superiore della sanità, che nelle scuole all'interno
del perimetro comunale non vengano superati i limiti previsti del
10 e 15 percento del peso corporeo. Non c'è bisogno di inventarsi
progetti educativi costosi e impegnativi, basta una iniziativa di
questo tipo, prendendo ad esempio enti locali che si sono
dimostrati più sensibili; questo porta la data del 2000, se vuole
gliene posso lasciare copia, affinché anche i direttori di
istituzioni scolastiche valdostane possano intraprendere una strada
che ci sembra dimenticata. Dopo quel "fuoco di paglia" che c'è
stato sul finire degli anni '90, a seguito di un grande clamore di
stampa che provocò la questione, la problematica è stata
insabbiata.
Non penso che l'approccio indicato dall'Assessore Fosson sia
quello giusto. Confiderei forse più sulla sua sensibilità, in
quanto è lei che governa il dicastero dell'istruzione pubblica; in
questo senso, potrebbe prendere un buon esempio da un comune come
Cesena o da altre regioni italiane, che si sono fatte artefici di
quanto insegnato autorevolmente dal Consiglio superiore di sanità,
con una circolare del 1999.
