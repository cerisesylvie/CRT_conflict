Classificazione
ASSISTENZA SANITARIA E OSPEDALIERA
ASSISTENZA SOCIALE
Assistenza socio-sanitaria



Oggetto del Consiglio n. 315 del 15 gennaio 2009 - Resoconto
OGGETTO N. 315/XIII - Disegno di legge: "Modificazioni alla
legge regionale 9 aprile 2003, n. 10 (Provvidenze economiche a
favore di nefropatici cronici e trapiantati. Abrogazione delle
leggi regionali 7 dicembre 1979, n. 70 e 15 luglio 1985, n.
43)".
Articolo 1
(Modificazione all'articolo 3)
1. Il comma 1 dell'articolo 3 della legge regionale 9 aprile
2003, n. 10 (Provvidenze economiche a favore di nefropatici cronici
e trapiantati. Abrogazione delle leggi regionali 7 dicembre 1979,
n. 70, e 15 luglio 1985, n. 43), è sostituito dal seguente:
"1. Le provvidenze sono concesse ai residenti in uno dei
Comuni della Valle d'Aosta sottoposti a:
a) emodialisi ospedaliera;
b) emodialisi domiciliare;
c) dialisi peritoneale;
d) trapianto di rene, cuore, fegato, pancreas e
polmone.".
Articolo 2
(Sostituzione dell'articolo 4)
1. L'articolo 4 della l.r. 10/2003 è sostituito dal
seguente:
"Art. 4
(Requisiti)
1. Le provvidenze sono concesse ai soggetti di cui
all'articolo 3 che abbiano un indicatore della situazione economica
pari o inferiore alla soglia di accesso definita dalla Giunta
regionale ai sensi dell'articolo 5, comma 1, lettera b), numero 9),
della legge regionale 4 settembre 2001, n. 18 (Approvazione del
piano socio-sanitario per il triennio 2002/2004), con riferimento
al limite di reddito definito annualmente per fruire della pensione
di invalidità civile.".
Articolo 3
(Sostituzione dell'articolo 5)
1. L'articolo 5 della l.r. 10/2003 è sostituito dal
seguente:
"Art. 5
(Entità)
1. Le provvidenze economiche sono corrisposte per dodici
mensilità nelle seguenti misure:
a) per i soggetti di cui all'articolo 3, comma 1, lettere a),
e d), in misura pari all'importo mensile del trattamento minimo
delle pensioni erogato dall'INPS a favore dei lavoratori
subordinati;
b) per i soggetti di cui all'articolo 3, comma 1, lettera b),
in misura pari all'importo di cui alla lettera a), maggiorato del
20 per cento;
c) per i soggetti di cui all'articolo 3, comma 1, lettera c),
in misura pari all'importo di cui alla lettera a), maggiorato del
10 per cento.".
Articolo 4
(Disposizioni finanziarie)
1. L'onere derivante dall'applicazione della presente legge,
valutato in annui euro 100.000 a decorrere dall'anno 2009, trova
copertura nello stato di previsione della spesa del bilancio
pluriennale della Regione per il triennio 2008/2010 nell'obiettivo
programmatico 2.2.3.03. "Assistenza sociale e beneficenza pubblica"
nel Fondo regionale per le politiche sociali di cui al capitolo
61310, previsto dall'articolo 3 della legge regionale 4 settembre
2001, n. 18 (Approvazione del piano socio-sanitario per il triennio
2002/2004), secondo le modalità di cui all'articolo 22, comma 3,
della legge regionale 11 dicembre 2001, n. 38 (Legge finanziaria
per gli anni 2002/2004).
2. Per l'applicazione della presente legge, la Giunta
regionale è autorizzata ad apportare, con propria deliberazione, su
proposta dell'assessore regionale competente in materia di
bilancio, le occorrenti variazioni di bilancio.
Articolo 5
(Entrata in vigore)
1. La presente legge sarà pubblicata sul Bollettino ufficiale
della Regione ed entrerà in vigore il 1° gennaio 2009.
Président
- La parole au rapporteur, la Conseillère
Hélène Impérial.
Impérial (UV)
- Merci, M. le Président. Il trapianto è la
sostituzione di un organo non funzionante con un organo sano
prelevato da un donatore compatibile vivente o da persona
deceduta.
Per alcuni pazienti, quali quelli affetti da epatopatie
terminali, malformazioni e insufficienze cardiache irreversibile,
fibrosi cistica, il trapianto rappresenta l'unica scelta di
sopravvivenza, non essendo possibile altra alternativa
terapeutica.
L'emodialisi o la dialisi peritoneale ospedaliera o domiciliare,
sono trattamenti utilizzati per i pazienti affetti da insufficienza
renale cronica, i nefropatici cronici appunto. Tali trattamenti
consentono alla persona affetta da insufficienza renale in fase
terminale una sopravvivenza anche di molti anni attraverso un rene
artificiale.
La qualità della vita dopo il trapianto è buona, nella maggior
parte dei casi si ricomincia a vivere nel vero senso della parola,
nonostante il post intervento richieda uno stile di vita attento e
l'assunzione di farmaci immunosoppressivi per un periodo
praticamente indefinito.
La persona riprende a lavorare, a viaggiare, a praticare sport,
le donne in età fertile riescono a portare a termine una o più
gravidanze, la maggior parte dei bambini riprende una crescita
normale, torna a scuola e si reintegra in maniera ottimale.
Agli inizi della sua storia negli anni '40 il mondo nefrologico
si è dovuto confrontare con problemi di vita e di morte drammatici
ed era sembrato un miracolo scientifico allora riuscire a far
sopravvivere per brevi periodi pazienti con grave ed acuta
compromissione della funzione renale con l'ausilio di una
macchina.
Alla dialisi per pazienti con insufficienza renale acuta è
subentrata negli anni '60 la dialisi per i nefropatici cronici e di
nuovo la possibilità di mantenere in vita a lungo pazienti uremici
è sembrava una conquista così grande che ogni altra considerazione
diventa superflua.
Negli anni '70 e '80 le tecniche di dialisi si sono affinate e
diversificate, sono entrate sempre più nel bagaglio terapeutico
della medicina moderna ed il numero dei pazienti trattati è andato
aumentando rapidamente in tutto il mondo.
Con il passare del tempo i pazienti, oltre che più numerosi sono
diventati sempre più anziani e gravati da patologie più complesse
ed è diventata sempre più ricorrente la domanda se la vita che la
dialisi permetteva a questi pazienti fosse degna. Secondo noi la
risposta a questa domanda è assolutamente sì.
Il presente disegno di legge modifica alcuni articoli della
legge regionale 10/03 la cui finalità è quella di intervenire
mediante la concessione di provvidenze economiche, per fornire un
sostegno economico a favore dei soggetti sottoposti ad emodialisi
ospedaliera o domiciliare, dialisi peritoneale e trapianto.
I punti di forza di questo disegno di legge sono in primis
l'estensione delle provvidenze economiche a trapiantati di cuore,
polmone, fegato, pancreas, reni e midollo. Successivamente
l'eliminazione della riduzione del contributo, qualora la
provvidenza erogata provochi il superamento del limite IRSE,
stabilito dalla giunta regionale per accedere alla provvidenza
stessa. Infine, il fatto che l'ammontare della provvidenza
economica non è più fissato dalla legge stessa, ma è stato
agganciato all'importo determinato dalla pensione minima erogata
dall'INPS per lavoratori dipendenti e autonomi.
Il presente disegno di legge si compone di cinque articoli:
l'articolo 1 estende le provvidenze già previste dalla legge ai
soggetti sottoposti a trapianto di cuore, fegato, pancreas, polmone
e midollo. Tale modificazione risponde all'esigenza di riconoscere
non solo ai soggetti sottoposti a trapianto di rene, ma anche
quelli sottoposti a trapianto di altri organi, il diritto a
percepire le provvidenze stabilite al fine di non creare differenze
fra soggetti che sopportino situazioni di disagio analogo.
L'articolo 2 stabilisce che la Giunta regionale, ai sensi
dell'articolo 5, comma 1, lett. b), punto 9) della legge regionale
18/01, "Approvazione del piano socio-sanitario regionale per il
triennio 2002/2004", nel definire la soglia di accesso alla
prestazione sociale in argomento deve fare riferimento al limite di
reddito definito annualmente per fruire della pensione di
invalidità civile.
La scelta è modificata dalle esigenze di equità fra le diverse
categorie di soggetti portatori di situazioni di disagio
analogo.
L'articolo 3, relativo all'entità delle provvidenze, fissa
l'importo mensile del trattamento minimo delle pensioni erogate
dall'INPS a favore dei lavoratori dipendenti ed autonomi quale
importo da erogare ai soggetti sottoposti ad emodialisi ospedaliera
e trapianto, aumentando in misura pari e rispettivamente al venti e
al dieci per cento l'importo da erogare ai soggetti sottoposti a
emodialisi domiciliare e a dialisi peritoneale. Per intenderci, per
le persone sottoposte ad emodialisi ospedaliera e per i trapiantati
la provvidenza passerebbe da 250 € attuali, a 443,12 €, per le
persone sottoposte a dialisi peritoneale la provvidenza passerebbe
da 300 € attuali, a 487,43 € e per le persone sottoposte ad
emodialisi domiciliare la provvidenza passerebbe da 416,66 €
attuali, a 531,74 €.
Gli articoli 4 e 5 recano infine le disposizioni finanziarie e
quelle relative all'entrata in vigore della legge stessa.
In conclusione, ci tenevo a ringraziare in maniera particolare i
colleghi della Commissione consiliare competente, in modo
particolare i colleghi del PD, per l'importante contributo
apportato in sede di discussione del disegno di legge.
Président
- La parole à la Conseillère Carmela
Fontana.
Fontana (PD)
- Grazie, Presidente. In data 7 ottobre 2008
il nostro gruppo ha presentato una proposta di legge in materia di
modifiche alla normativa sulle provvidenze economiche a favore di
nefropatici cronici e trapiantati.
L'obiettivo della proposta del nostro gruppo era quello di
apportare sostanziali miglioramenti alla legge regionale 10/03, che
ha dimostrato di non essere in grado di rispondere alle esigenze di
questa categoria di soggetti. Se infatti la vecchia normativa
risalente al 1979 garantiva a questi malati un assegno mensile pari
alla pensione minima INPS corrispondente a circa 400 €, l'attuale
legge invece ha ridotto l'assegno a 250 € ed ha eliminato altre
provvidenze, fra cui il rimborso per le spese per la dialisi
domiciliare.
Questo peggioramento ha comportato pesanti ricadute sia per
coloro che beneficiano delle previdenze regionali, sia per coloro
che non ne usufruiscono in quanto titolari di un reddito
superiore.
L'obiettivo dell'iniziativa di legge proposta dal PD era
duplice: da un lato, adeguare l'entità delle provvidenze regionali
raddoppiando i contributi ai dializzati e ai trapiantati,
dall'altro estendere a coloro che superano i limiti di reddito la
possibilità di godere delle provvidenze regionali decurtate del
cinquanta per cento.
Durante i lavori di Commissione, il presidente ed i commissari
di maggioranza e di opposizione, hanno apprezzato la nostra
proposta, che è stata recepita dalla Giunta. Pertanto ringrazio
l'Assessore che ha deciso di fare propri gli obiettivi della nostra
proposta di legge, estendendo il diritto a partecipare alle
previdenze stabilite non solo ai sottoposti a trapianto di rene, ma
anche a quelli sottoposti ad altre tipologie di trapianto, cuore,
fegato, pancreas, polmone. E ringrazio tutta la Commissione per il
proficuo lavoro svolto.
Per tale motivo come gruppo regionale del Partito democratico
ritiriamo la nostra proposta, che ha avuto il merito di
sensibilizzare la Giunta sulla necessità di mettere mano alla legge
regionale 10/03 e sosteniamo il disegno di legge presentato dalla
Giunta, per recepire le esigenze di questi nostri concittadini
particolarmente deboli ed aiutarli a far fronte alle sempre
maggiori spese per l'aumento dei costi e dei servizi di cui hanno
bisogno.
Président
- La parole à la Conseillère Patrizia
Morelli.
Morelli (VdAV-R)
- In V Commissione avevamo condiviso con
il gruppo del PD e in particolare con la collega Fontana,
proponente di una prima modificazione alla legge regionale 10/03,
la necessità di rendere più eque e meglio rispondenti alla
congiuntura attuale le provvidenze destinate ai nefropatici cronici
e ai trapiantati di rene, provvidenze considerate inadeguate a
compensare le penalizzazioni dovute a patologie che nonostante i
grandi progressi compiuti dalla medicina, rimangono serie, come ha
ben evidenziato la relatrice.
In seconda battuta avevamo ugualmente accolto favorevolmente il
disegno di legge che, prendendo spunto dalla proposta precedente,
ne accoglieva gli intendimenti estendendo le provvidenze anche alle
altre categorie di trapiantati, ugualmente penalizzate e in diritto
di percepire le provvidenze stesse.
Riteniamo quindi condivisibile il disegno di legge di modifica,
perché fornisce un giusto sostegno economico a cittadini
svantaggiati e va altresì a colmare una inspiegabile lacuna che
ancora permaneva nei confronti di pazienti sottoposti ad altri tipi
di trapianto, ugualmente gravi.
Quindi il nostro voto sarà sicuramente favorevole.
Président
- La parole au Conseiller Comé.
Comé (SA-UdC-VdA)
- Merci, M. le Président. Un intervento
breve, solo per esprimere il nostro voto favorevole al disegno di
legge che rappresenta un atto di necessario adeguamento delle
provvidenze disposte a favore di portatori di patologie di
particolare rilevanza sociale.
In effetti la soglia di accesso al contributo precedentemente
stabilita in 13.073 €, è stata rideterminata dal 1° agosto 2008 in
14.466 €, con apposito provvedimento di Giunta che ha recepito le
determinazioni assunte dall'INPS relativamente al sostegno ad altre
categorie di pazienti, così come aveva detto, in termini di
mensilità, la relatrice del disegno di legge.
Voglio qui appena accennare al fatto che la nuova misura e il
conseguente incremento dei differenti importi a sostegno dei
pazienti si dimostra ancora più indispensabile, se si tiene nel
debito conto l'incremento del costo della vita derivante dai tassi
di inflazione e ancora più le crescenti difficoltà che la crisi
economica in atto impone a fasce crescenti di cittadini, in
particolare coloro che sono affetti da patologie gravi ed
invalidanti.
Mi preme però ancora di più richiamare l'attenzione su quella
che rappresenta, secondo me, la modifica maggiormente rilevante
rispetto alla normativa oggi in vigore, l'estensione delle
provvidenze anche ai cittadini sottoposti a trapianti di cuore,
fegato, pancreas, polmone e midollo osseo.
È questa un'estensione doverosa secondo un'ottica solidaristica,
che miri a non discriminare fra i portatori di patologie ugualmente
gravi ed invalidanti, nella convinzione che il dato oggettivo
dell'infermità non consente di stipulare graduatorie.
Indubitabile infatti è come modalità di intervento, luoghi di
cure e rieducazione post operatoria pongono tutti questi pazienti
nelle medesime condizioni, costretti, per quanto riguarda i luoghi
di cura e in particolare per l'operazione, ad affrontare faticose
ed onerose trasferte fuori Valle.
Per questo l'incremento a 152.000 € sul bilancio di previsione
2009 mi pare rispettoso della possibilità di concorrere in modo
efficace e di alleviare le difficoltà di concittadini tanto
duramente provati da queste malattie.
Président
- La parole à l'Assesseur à la santé, au
bien-être et aux politiques sociales, Albert Lanièce.
Lanièce A.
- Grazie, Presidente. Devo ringraziare la
relatrice, la collega Impérial, che ha inquadrato molto bene, in
termini medici e clinici, la problematica del trapianto e dei
pazienti nefropatici.
Ringrazio i colleghi della V Commissione, in particolare la
collega Fontana, che ha condiviso alcuni passaggi di questa
proposta di modifica della legge.
Si tratta di un percorso breve che è partito questa estate,
quando la Giunta ha modificato il limite dell'indicatore della
situazione economica, portandolo a 14.466 €, che è il limite per
accedere a pensioni di invalidità civile, ed è un primo limite che
inquadrava in modo preciso questa normativa.
Abbiamo poi ritenuto che queste provvidenze fossero
insufficienti, in quanto si trattava di 250 € mensili. C'è da
ricordare inoltre che in questa nuova proposta di legge viene meno
quella normativa che penalizzava ulteriormente i pazienti.
Abbiamo condiviso alcuni passaggi con il PD, non è esattamente
uguale la proposta che abbiamo fatto noi rispetto a quella che è
stata portata in V Commissione. Abbiamo ritenuto opportuno mettere
un paletto un po' più preciso per quanto riguarda la provvidenza,
indicandola come nel trattamento minimo delle pensioni INPS dei
lavoratori dipendenti e autonomi, per creare un senso maggiore di
equità e quindi, di fatto, la provvidenza ai nefropatici, ai
dializzati ospedalieri a domicilio, viene raddoppiata e portata da
250 a 440 €.
L'altro elemento sicuramente innovativo, perché credo che in
Italia non ci sia una norma di legge di questo tipo, è la
provvidenza mensile ai trapiantati di organi e non solo di rene. Ci
siamo resi conto infatti, dai numeri, che anche in Valle c'è un
cospicuo numero di trapiantati di organi interni come il cuore, il
fegato, il pancreas, il polmone e il rene. Dal 2000 ad oggi sono
state trentaquattro le persone che hanno avuto il trapianto di
questi organi.
In un secondo momento ho portato in V Commissione un emendamento
per includere tra coloro che possono usufruire di queste
provvidenze anche i trapiantati di midollo, per il numero alto di
persone che hanno subito questo trapianto e perché il loro percorso
post trapianto è impegnativo in termini di cure immunosoppressive,
tanto che dal 2000 ad oggi sono circa 70 i pazienti che hanno avuto
il trapianto di midollo. Questo è il senso dell'emendamento
all'articolo 1 che è stato presentato da parte mia.
Credo che sia una proposta di modifica di legge interessante,
perché tocca una popolazione specifica e di nicchia, e poi perchè
si inserisce in quel grosso intervento che stiamo preparando sulle
nuove povertà. I pazienti cronici rappresentano una di quelle
categorie che spesso, soprattutto negli ultimi anni, vanno in crisi
dal punto di vista economico, quando si verifica la recrudescenza
delle loro patologie croniche.
L'altro emendamento presentato, è un emendamento di carattere
finanziario, necessario perché la legge è stata presentata in
Giunta a fine novembre, quindi è necessario adeguarla al bilancio
2009-2011.
Président
- S'il n'y a pas d'autres intervention, je
ferme la discussion générale. On passe à l'examen du projet de
loi.
A l'article 1
er
il y a l'amendement n° 1 de la
V
e
Commission, qui récite:
Emendamento
La lettera d) del comma 1 dell'articolo 3 della legge
regionale 9 aprile 2003, n. 10, come sostituita dall'articolo 1,
comma 1, del disegno di legge n. 11, è sostituita dalla
seguente:
"d) trapianto di rene, cuore, fegato, pancreas, polmone e
midollo osseo.".
La parole à l'Assesseur à la santé, au bien-être et aux
politiques sociales, Albert Lanièce.
Lanièce A.
- Si aggiunge
"midollo osseo"
, quindi
"trapianto di rene, cuore, fegato, pancreas, polmone e midollo
osseo"
rispetto alla proposta originale.
Président
- Je soumets au vote l'article 1
er
avec l'amendement n° 1 de la V
e
Commission:
Articolo 1
(Modificazione all'articolo 3)
1. Il comma 1 dell'articolo 3 della legge regionale 9 aprile
2003, n. 10 (Provvidenze economiche a favore di nefropatici cronici
e trapiantati. Abrogazione delle leggi regionali 7 dicembre 1979,
n. 70, e 15 luglio 1985, n. 43), è sostituito dal seguente:
"1. Le provvidenze sono concesse ai residenti in uno dei
Comuni della Valle d'Aosta sottoposti a:
a) emodialisi ospedaliera;
b) emodialisi domiciliare;
c) dialisi peritoneale;
d) trapianto di rene, cuore, fegato, pancreas, polmone e
midollo osseo.".
Conseillers présents et votants: 33
Pour: 33
Le Conseil approuve à l'unanimité.
Président
- Je soumets au vote l'article 2:
Conseillers présents et votants: 33
Pour: 33
Le Conseil approuve à l'unanimité.
Président
- A l'article 3 il y a l'amendement n° 2 de la
V
e
Commission, qui récite:
Emendamento
Alla lettera a) del comma 1 dell'articolo 5 della legge
regionale 9 aprile 2003, n. 10, come sostituita dall'articolo 3 del
disegno di legge n. 11, le parole "a favore dei lavoratori
subordinati" sono sostituite dalle seguenti: "a favore dei
lavoratori dipendenti e autonomi".
Je soumets au vote l'article 3 avec l'amendement n° 2 de la
V
e
Commission:
Articolo 3
(Sostituzione dell'articolo 5)
1. L'articolo 5 della l.r. 10/2003 è sostituito dal
seguente:
"Art. 5
(Entità)
1. Le provvidenze economiche sono corrisposte per dodici
mensilità nelle seguenti misure:
a) per i soggetti di cui all'articolo 3, comma 1, lettere a),
e d), in misura pari all'importo mensile del trattamento minimo
delle pensioni erogato dall'INPS a favore dei lavoratori dipendenti
e autonomi;
b) per i soggetti di cui all'articolo 3, comma 1, lettera b),
in misura pari all'importo di cui alla lettera a), maggiorato del
20 per cento;
c) per i soggetti di cui all'articolo 3, comma 1, lettera c),
in misura pari all'importo di cui alla lettera a), maggiorato del
10 per cento.".
Conseillers présents et votants: 33
Pour: 33
Le Conseil approuve à l'unanimité.
Président
- A l'article 4 il y a l'amendement n° 1 de la
II
e
Commission, qui est remplacé par un amendement de
l'Assesseur Albert Lanièce; je donne lecture pour mémoire de
l'amendement de la II
e
Commission:
Emendamento
Il comma 1 dell'articolo 4 è così sostituito:
"1. L'onere derivante dall'applicazione della presente legge,
valutato in annui euro 152.000 a decorrere dall'anno 2009, trova
copertura, ai sensi dell'articolo 14, comma 3, della legge
regionale 27 dicembre 1989, n. 90 (Norme in materia di bilancio e
di contabilità generale della Regione Autonoma Valle d'Aosta),
nello stato di previsione della spesa sia del bilancio pluriennale
della Regione per il triennio 2008/2010 sia dei bilanci per l'anno
finanziario 2009 e per il triennio 2009/2011 nell'obiettivo
programmatico 2.2.3.03. "Assistenza sociale e beneficenza pubblica"
nel Fondo regionale per le politiche sociali di cui al capitolo
61310, previsto dall'articolo 3 della legge regionale 4 settembre
2001, n. 18 (Approvazione del piano socio-sanitario per il triennio
2002/2004), secondo le modalità di cui all'articolo 22, comma 3,
della legge regionale 11 dicembre 2001, n. 38 (Legge finanziaria
per gli anni 2002/2004).".
Je donne lecture de
l'amendement de l'Assesseur Albert
Lanièce:
Emendamento
Il comma 1 dell'articolo 4 è così sostituito:
"1. L'onere derivante dall'applicazione della presente legge,
valutato in annui euro 152.000 a decorrere dall'anno 2009, trova
copertura nello stato di previsione del bilancio della Regione per
l'anno finanziario 2009 e di quello pluriennale per il triennio
2009/2011 nell'obiettivo programmatico 2.2.3.03. (Assistenza
sociale e beneficenza pubblica) nel Fondo regionale per le
politiche sociali di cui al capitolo 61310, previsto dall'articolo
3 della l.r. 18/2001, secondo le modalità di cui all'articolo 22,
comma 3, della legge regionale 11 dicembre 2001, n. 38 (Legge
finanziaria per gli anni 2002/2004).".
Je soumets au vote l'article 4 avec l'amendement de l'Assesseur
Albert Lanièce:
Articolo 4
(Disposizioni finanziarie)
1. L'onere derivante dall'applicazione della presente legge,
valutato in annui euro 152.000 a decorrere dall'anno 2009, trova
copertura nello stato di previsione del bilancio della Regione per
l'anno finanziario 2009 e di quello pluriennale per il triennio
2009/2011 nell'obiettivo programmatico 2.2.3.03. (Assistenza
sociale e beneficenza pubblica) nel Fondo regionale per le
politiche sociali di cui al capitolo 61310, previsto dall'articolo
3 della l.r. 18/2001, secondo le modalità di cui all'articolo 22,
comma 3, della legge regionale 11 dicembre 2001, n. 38 (Legge
finanziaria per gli anni 2002/2004).
2. Per l'applicazione della presente legge, la Giunta
regionale è autorizzata ad apportare, con propria deliberazione, su
proposta dell'assessore regionale competente in materia di
bilancio, le occorrenti variazioni di bilancio.
Conseillers présents et votants: 34
Pour: 34
Le Conseil approuve à l'unanimité.
Président
- Je soumets au vote l'article 5:
Conseillers présents et votants: 34
Pour: 34
Le Conseil approuve à l'unanimité.
Président
- Je soumets au vote le projet de loi dans son
ensemble:
Conseillers présents et votants: 35
Pour: 35
Le Conseil approuve à l'unanimité.
