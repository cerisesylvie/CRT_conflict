Classificazione
ISTRUZIONE PUBBLICA
Organi collegiali


Resoconto integrale del dibattito dell'aula
Oggetto del Consiglio n. 1450 del 12 luglio 2000 - Resoconto
OGGETTO N. 1450/XI Presa d'atto della decadenza del
Consigliere Dario Frassy da rappresentante del Consiglio regionale
appartenente alla minoranza in seno al Consiglio scolastico
regionale e sua sostituzione.
Président
Il est à rappeler que le Conseiller Frassy avait
été nommé en 1998 en qualité de représentant de la minorité du
Conseil régional au sein du Conseil scolaire régional.
Par sa lettre du 14 juin 2000 l'Assesseur à l'éducation et à la
culture a demandé, en sa qualité du Président du Conseil scolaire
régional, que le Conseiller Dario Frassy, déclaré démissionnaire
d'office aux termes de l'article 30 du règlement dudit Conseil
scolaire, soit remplacé.
Il s'agit de prendre acte de la démission d'office du Conseiller
Frassy en tant que représentant de la minorité du Conseil régional
au sein du Conseil scolaire régional et de pourvoir à la nomination
d'un autre conseiller en son remplacement.
La parole au Conseiller Tibaldi.
Tibaldi (FI)
La nomina del Consigliere Dario Frassy era
una nomina di spettanza della minoranza consiliare, se ben ricordo,
la quale si è consultata nel frattempo su chi proporre a questo
avviso e riconferma la candidatura di Dario Frassy.
Président
La parole au Conseiller Cottino.
Cottino (UV)
Devo dire che sono stupito, forse non è il
termine esatto, direi piuttosto che sono esterrefatto, non tanto o
non soltanto perché viene riproposta la candidatura di Dario
Frassy, anche perché sotto questo aspetto non avendolo votato al
momento in cui è stata deliberata la sua nomina, la cosa non può
toccarmi più di tanto, così come non mi tocca più di tanto la
proposta fatta oggi, perché implica esclusivamente una
responsabilità della minoranza.
Sono esterrefatto perché in un precedente intervento
dell'interessato sono state fatte tutta una serie di affermazioni
anche piuttosto pesanti, quali il discorso della dignità personale
prima ancora che politica, che implicava un discorso soprattutto di
partecipazione e dunque democraticità della partecipazione,
affermazioni che chiedevano di riportare certe cose in sede
politica in base a potestà statutarie, e tutta una serie di altre
affermazioni, ripeto, piuttosto pesanti.
Non sono state esplicitamente citate da parte del Presidente del
Consiglio le motivazioni della decadenza e allora lo faccio io. Il
Consigliere Frassy è decaduto perché non partecipava?
(esclamazione di stupore del Consigliere Marguerettaz, fuori
microfono)
? caro collega ne sono convinto. A me piace che si faccia anche
dell'ironia in questo Consiglio di tanto in tanto per stemperare il
clima. Sta di fatto però che qualcuno è abituato, quando parla, a
rivolgersi alla stampa e al pubblico. Non vedo, perché sono alle
spalle, quanti presenti vi sono in tribuna stampa e quanti sono i
presenti nella tribuna del pubblico; ritengo comunque giusto
sottolineare questo aspetto.
Prima di fare troppo i moralisti, anche se entro certi limiti
può essere giusto che lo si faccia sarebbe meglio che prima di
guardare la pagliuzza nell'occhio altrui, si guardi la trave che
c'è nel proprio! Di conseguenza, per quanto ci riguarda, faremo lo
stesso discorso che è stato fatto a suo tempo e naturalmente non
voteremo il collega Dario Frassy, perché se c'erano delle ragioni
prima, ce ne sono di ulteriori adesso!
Président
La parole au Conseiller Curtaz.
Curtaz (PVA-cU)
Volevo solo fornire un breve chiarimento
sul perché il nostro gruppo voterà la proposta formulata dal
Capogruppo di Forza Italia. La ragione è molto semplice. Nel
momento in cui furono ripartite queste poche cariche che spettano
all'opposizione, si era deciso che questa carica era di spettanza
del gruppo di Forza Italia. Quindi noi intendiamo rispettare questa
nomina, il gruppo di Forza Italia ripropone il Consigliere Frassy,
noi coerentemente con quella decisione di votare il candidato che
viene espresso da Forza Italia, voteremo il candidato Frassy.
Président
La parole au Conseiller Marguerettaz.
Marguerettaz (Aut)
Anche noi voteremo per le motivazioni
che ha detto il collega Curtaz, augurandoci per un futuro che la
ripartizione possa aumentare?
(interruzione del Consigliere Cottino, fuori
microfono)
Président
La parole au Conseiller Frassy.
Frassy (FI)
Il mio più che un intervento sull'oggetto,
penso che debba essere quasi un intervento per fatto personale e
soprattutto per tranquillizzare il collega Cottino, perché come il
Presidente ha avuto modo di dare lettura all'aula, la mia nomina
non è dell'altro ieri, mentre la mia decadenza è di quest'oggi, nel
senso che c'è stata una concomitanza di altri impegni istituzionali
che mi hanno portato a prediligere la scelta della Commissione
regolamento piuttosto che della V Commissione, rispetto al
Consiglio scolastico, con negligenza forse mia di non comunicare
questi contemporanei impegni istituzionali.
Perciò tranquillizzo il Consigliere Cottino per dirgli che
sicuramente la mia presenza c'è stata e ci sarà nel Consiglio
scolastico.
Président
La distribution des bulletins de vote a lieu en
ce moment. On procède à la votation:
Consiglieri presenti e votanti: 30
Schede nulle: 3
Schede valide: 27
Schede bianche: 17
Hanno riportato voti:
Frassy: 10
Le Conseiller Frassy est élu en qualité de représentant de la
minorité du Conseil régional au sein du Conseil scolaire
régional.
Deliberazione Il Consiglio
Premesso che l’articolo 1, secondo comma lettera
b), della legge regionale 8 agosto 1977, n. 55, prevede che il
Consiglio scolastico regionale sia composto anche da un
rappresentante del Consiglio regionale appartenente alla
minoranza;
Ricordato che il Consiglio regionale, con deliberazione n. 59/XI
in data 29 luglio 1998, aveva designato quale proprio
rappresentante appartenente alla minoranza, in seno al Consiglio
scolastico regionale, il Consigliere Dario Frassy;
Considerato che con nota prot. n. 28261/5/SS in data 14 giugno
2000, l’Assessore all’Istruzione e
alla Cultura, nonché Presidente del Consiglio scolastico regionale,
ha richiesto la sostituzione del Consigliere Dario Frassy, decaduto
ai sensi dell’articolo 30 del regolamento del
Consiglio stesso;
Ritenuto pertanto opportuno proporre al Consiglio di prendere
atto della decadenza del Consigliere Dario Frassy dalla carica di
rappresentante di minoranza del Consiglio regionale in seno al
Consiglio scolastico regionale, e di procedere alla designazione di
un nuovo rappresentante in sua sostituzione;
Richiamata la legge regionale 8 agosto 1977, n. 55;
Visto l’articolo 8 del decreto legislativo 22
aprile 1994, n. 320, come modificato dall’articolo 1
del decreto legislativo 16 febbraio 1998, n. 44, in ordine alla
sottoposizione dell’atto a controllo;
Visto il parere favorevole rilasciato dal Direttore della
Direzione Affari Generali della Presidenza del Consiglio, ai sensi
del combinato disposto degli articoli 13, comma 1, lettera e) e 59,
comma 2, della legge regionale 23 ottobre 1995, n. 45, sulla
legittimità della presente deliberazione;
Preso atto della decadenza del Consigliere Dario Frassy;
Delibera
di designare il Consigliere Dario Frassy quale rappresentante
del Consiglio regionale, appartenente alla minoranza, in seno al
Consiglio scolastico regionale.
