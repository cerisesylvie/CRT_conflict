Classificazione
AGRICOLTURA
TURISMO E INDUSTRIA ALBERGHIERA


Resoconto integrale del dibattito dell'aula
Oggetto del Consiglio n. 670 del 9 giugno 1999 - Resoconto
SÉANCE DU 9 JUIN 1999 (MATIN)
OGGETTO N. 670/XI Notizie in merito a progetti interdisciplinari
mirati ad una sinergia tra il mondo agricolo e il settore
turistico. (Interrogazione)
Interrogazione Preso atto delle dichiarazioni rese pubblicamente
dall'Assessore regionale al Turismo, secondo il quale il turismo in
Valle d'Aosta "è legato anche ad un determinato tipo di
agricoltura, che mira al miglioramento del territorio e
all'ottenimento di prodotti che invoglino i clienti a venire in
Valle";
In accordo con tali dichiarazioni, che evidenziano le necessarie
caratteristiche di trasversalità che il "prodotto Valle d'Aosta"
deve saper offrire al visitatore e al turista;
Viste le numerose difficoltà che il mondo agricolo valdostano
sta vivendo, in parte a causa di problemi preesistenti legati al
territorio di montagna, in parte a causa delle recenti
vicissitudini legate al sequestro delle forme di fontina alla GE.CA
di Pollein;
Considerato che tali difficoltà sono contingenti al momento di
crisi del settore turistico valdostano, aggravato dalle
ripercussioni della grave tragedia occorsa il 24 marzo al Tunnel
del Monte Bianco;
i sottoscritti Consiglieri regionali
Interrogano
la Giunta regionale per sapere quanti e quali sono i progetti
interdisciplinari oggi avviati dall'Amministrazione regionale
mirati ad una sinergia tra il mondo agricolo e il settore turistico
della Valle d'Aosta, al fine di poter offrire al villeggiante un
ambiente biologicamente incontaminato, dove l'organizzazione
commerciale e dei trasporti si integri alla valorizzazione delle
risorse territoriali e culturali.
F.to: Lanièce - Collé - Viérin M.
Président La parole à l'Assesseur au tourisme, aux sports, au
commerce et aux transports, Lavoyer.
Lavoyer (FA) Per entrare subito nel vivo dell'argomento
dell'interrogazione, le iniziative che stiamo portando avanti si
muovono in quattro direzioni: la prima attraverso il messaggio
pubblicitario che presenta la gastronomia come un aspetto di
particolare qualificazione del prodotto turistico regionale; la
seconda nell'ambito dei saloni turistici presentando all'interno
dello stand regionale elementi significativi che riconducono a
dette produzioni nonché distribuendo materiale informativo in
particolare sulle aziende agrituristiche; il terzo nell'ambito
degli eventi promozionali organizzati in proprio: conferenze
stampa, incontri di commercializzazione con operatori della domanda
offrendo degustazioni di prodotti tipici regionali o proponendo
piatti propri della gastronomia valdostana; il quarto nell'ambito
di viaggi di familiarizzazione per giornalisti finalizzati alla
pubblicazione di articoli sulla Valle d'Aosta offrendo agli stessi
la possibilità di apprezzare quest'elemento significativo del
"prodotto Valle d'Aosta".
Queste in sintesi, le azioni concrete che vengono svolte, in
particolare è stato istituito un gruppo tecnico interdisciplinare
che vede i funzionati dell'Assessorato del turismo e i funzionari
dell'agricoltura che stanno esaminando la possibilità
d'intensificare questo tipo di sinergia di promozione. Il tutto
potrà essere chiaramente organizzato meglio dall'anno successivo
quando sarà riavviato l'appalto per la promozione turistica a
livello nazionale che è in scadenza alla fine del 1999.
Nel contenuto dell'interrogazione vedo gli interroganti fanno un
riferimento ad una sinergia più complessa riferita anche ai
trasporti e ai beni culturali e quindi anche in questo senso la
promozione già quest'anno tende a valorizzare e a promuovere una
Valle d'Aosta come un prodotto più complessivo, non solo la neve
d'inverno e l'ambiente naturale in estate, ma la cultura, la
tradizione, la gastronomia, la valorizzazione della storia, quindi
diciamo che la strada in cui ci stiamo muovendo è questa.
Président La parole au Conseiller Collé.
Collé (Aut) L'Assessore è stato molto conciso nella sua
risposta, sinceramente ci saremmo aspettati qualcosa in più. Già in
occasione di un'altra interpellanza eravamo già entrati nel merito
di quelli che dovevano essere i punti di vendita dei prodotti
tipici e avevamo allora segnalato come, a differenza di altre
regioni, ed avevamo citato quella del Trentino dove nei punti di
ristoro dell'asse autostradale c'era un punto vendita con tutti i
prodotti tipici della Valle d'Aosta, come questo non si fosse
ancora verificato in Valle. A questo proposito ci era stato detto
che ci si stava muovendo in quella direzione per vedere di andare
ad allargare questo tipo di discorso, di andare a crearlo perché
oltre ai punti esplicitamente legati alla fontina non vi era un
discorso più complesso dove poter trovare più prodotti tipici della
nostra Regione. Avremmo gradito, visto che si intrecciano in questo
senso i problemi legati all'agricoltura del turismo, sapere se in
questo senso qualcosa si era mosso.
Prendiamo atto con soddisfazione che esiste un gruppo che sta
lavorando per mettere in piedi le sinergie dei due assessorati
affinché questi diano dei risultati e venga venduto il "prodotto
Valle d'Aosta" nella sua interezza, in modo particolare per quello
che è il binomio agricoltura e turismo.
Prendiamo anche atto di tutto quello che ci ha detto
l'Assessore, legato agli eventi promozionali, ai saloni turistici,
laddove l'Assessore ci dice che vengono fatti degustare quelli che
sono i nostri prodotti, forse sarebbe bene fare un'ulteriore
riflessione su questo. Ho avuto modo di recarmi in alcuni di questi
"work shops", come vengono chiamati, dove vedo con difficoltà
decollare questo messaggio, nel senso che gli operatori che stanno
dietro questi stand non sempre hanno la facilità di poter far
capire cos'è la Valle d'Aosta e soprattutto far capire quale può
essere il binomio turismo-agricoltura e qualcosa in più avremmo
voluto sentire anche sulla fatidica terza stagione che credo in
modo particolare possa associare questo binomio agricoltura e
turismo.
Prendiamo atto di quanto ci ha detto oggi l'Assessore, credo che
questo sarà un argomento su cui dovremo tornare sopra. Aspetteremo
anche i risultati di questo gruppo per capire in quale direzione
intendiamo muoverci.
