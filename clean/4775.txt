Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 473 del 16 settembre 1982 - Resoconto
OGGETTO N. 473/VII - DISEGNO DI LEGGE CONCERNENTE:
"CONCESSIONE DI CONTRIBUTI STRAORDINARI INTEGRATIVI PER IL
MIGLIORAMENTO DELLE INFRASTRUTTURE FINANZIATE AI SENSI DEL
REGOLAMENTO CEE N. 1760/ 78 DEL CONSIGLIO DEL 25 LUGLIO
1978".
PRESIDENTE
: Ha chiesto di parlare l'Assessore
all'Agricoltura e Foreste, Marcoz; ne ha facoltà.
MARCOZ - (U.V.):
Come i Consiglieri potranno vedere dalla
relazione allegata, la CEE per sovvenzionare certe opere tipo
elettrificazione rurale, adduzione di acqua potabile, prevede una
partecipazione sia del privato sia dello Stato membro.
Purtroppo, come si dice nel 2° comma, lo Stato membro italiano
non partecipa più nelle spese per queste opere, quindi, come tutte
le Regioni in Italia, abbiamo dovuto sobbarcarci questo ennesimo
aggravio di spesa. Come Regione, in base alle aliquote prefissate
dal Regolamento CEE, si è prevista per l'intervento nella
realizzazione delle opere una percentuale per l'elettrificazione e
acquedotti rurali, un'al tra per le opere integrative per la
concessione delle strade poderali di rilevanza agricola e
forestale, ed una inferiore per quanto riguarda la viabilità rurale
d'interesse minore.
PRESIDENTE
: Passiamo all'esame dell'articolato. Do
lettura dell'art. 1:
Art. 1
Ai fini di consentire l'esecuzione delle infrastrutture che
sono state ammesse a beneficiare del Regolamento del Consiglio dei
Ministri della CEE n. 1760/78 del 25.7.1978 ed in particolare di
soddisfare quanto richiesto dall'art. 12 punto 2) lett. b) dello
stesso Regolamento, la Giunta regionale è autorizzata a concedere,
per le medesime opere, contributi integrativi nelle misure massime
sottoindicate, purché siano, in ogni caso rispettate le norme
relative alla partecipazione finanziaria del beneficiario, come
previsto dal punto 2), lett.a), dell'art. 12 dello stesso
regolamento comunitario:
a)
costruzione di acquedotti rurali ed
elettrificazione rurale; 50% della spesa ammessa.
b)
costruzione e sistemazione di strade vicinali ed
interpoderali aventi le caratteristiche di cui all'art. 2 della
L.R. 14.8.1962, n. 17; 40% della spesa ammessa.
c)
costruzione e sistemazione di strade poderali,
interpoderali e vicinali non ricadenti nel punto precedente b); 30%
della spesa ammessa.
PRESIDENTE
: Metto in approvazione l'articolo 1 testè
letto:
ESITO DELLA VOTAZIONE
Presenti, votanti e favorevoli: 20.
Il Consiglio approva all'unanimità.
PRESIDENTE
: Do lettura dell'art. 2:
Art. 2
Per gli interventi previsti dalla presente legge è
autorizzata la spesa di £. 350.000.000 in ciascuno degli esercizi
finanziari dal 1982 al 1986.
L'onere derivante dall'applicazione della presente legge,
previsto in annue £. 350.000.000 graverà sul capitolo 32355 che si
istituisce nella Parte Spesa del bilancio della Regione per
l'anno
1982 e sui corrispondenti capito li dei bilanci per gli
esercizi successivi.
Alla copertura dell'onere si prevede:
per
l'anno
1982 mediante riduzione di £. 350.000.000
dallo stanziamento iscritti al capitolo 50050 del bilancio di
previsione della Regione per l'esercizio 1982 (fondo globale per il
finanziamento di spese per l'adempimento di funzioni normali -
spese di investimento);
per gli
anni
1983-1984 mediante utilizzo per £.
700.000.000 delle risorse disponibili iscritte al programma
2.2.2.02 - Infrastrutture nell'agricoltura del bilancio pluriennale
1982/84.
PRESIDENTE
: Metto in approvazione l'articolo 2 testè
letto:
ESITO DELLA VOTAZIONE
Presenti, votanti e favorevoli: 20.
Il Consiglio approva all'unanimità.
PRESIDENTE
: Do lettura dell'art. 3:
Art. 3
Al bilancio di previsione della Regione per l'esercizio 1982
sono apportate le seguenti variazioni:
Parte Spesa
Variazione in diminuzione:
Capitolo 50050: Fondo globale per il finanziamento di spese
per l'adempimento di funzioni normali (spese di
investimento)
£. 350.000.000
Variazione in aumento:
Settore
2.2.2. -
Sviluppo economico - Programma
2.2.2.02 - Infrastrutture nell'agricoltura.
Capitolo 32355 (di nuova istituzione) Contributi straordinari
integrativi per il miglioramento delle infrastrutture finanziate
dalla CEE (Regolamento 1760/78)
£. 350.000.000
La presente legge sarà pubblicata nel Bollettino Ufficiale
della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE
: Metto in approvazione l'articolo 3 testè
letto:
ESITO DELLA VOTAZIONE
Presenti, votanti e favorevoli: 20.
Il Consiglio approva all'unanimità.
PRESIDENTE
: Metto in approvazione la legge nel suo
complesso per votazione a scrutinio segreto:
VOTAZIONE
A
SCRUTINIO SEGRETO
ESITO DELLA VOTAZIONE
Presenti, votanti e favorevoli: 22.
Il Consiglio approva all'unanimità.
