Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1053 del 15 gennaio 1985 - Resoconto
OGGETTO N. 1053/VIII - PROBLEMI CONCERNENTI LE VISITE MEDICHE
DI ACCERTAMENTO PER GLI HANDICAPPATI MOTORI E GLI INVALIDI CIVILI -
RITIRO DI MOZIONE.
PRESIDENTE:
Do lettura del testo della mozione presentata
dai Consiglieri Beneforti, Ricco, Lanièce e Chabod:
MOZIONE
- constatato che i locali in cui oggi sono effettuate le visite
mediche di accertamento per gli handicappati motori e per gli
invalidi civili con infermità altamente invalidanti sono situati al
primo piano dello stabile di proprietà regionale antistante a Via
C. Ollietti, a cui si è costretti di accedere attraverso penose
barriere architettoniche, che creano notevoli problemi agli
accompagnatori;
- constatata altresì la carenza assoluta delle strutture di
attesa dei locali in cui sono effettuate le visite;
- rilevato che tale situazione, oltre che creare difficoltà di
ordine materiale, pone anche problemi di ordine psicologico;
IL CONSIGLIO REGIONALE
DELIBERA
di dare mandato alla Giunta di ricercare un'adeguata
soluzione del problema in collaborazione con la competente
Commissione consiliare.
PRESIDENTE:
Ha chiesto di illustrare la mozione il
Consigliere Beneforti, ne ha facoltà.
BENEFORTI - (D.C.):
Credo che la mozione sia abbastanza
chiara e comprensibile: si tratta di intervenire affinché i locali
per le visite agli handicappati ed agli invalidi civili siano
portati da dove si trovano attualmente al piano terreno, oppure ad
un piano raggiungibile con più facilità anche per gli
accompagnatori.
Sono venuto a conoscenza che subito dopo aver presentato
l'interpellanza i locali sono stati trasferiti in altra sede, però
a quanto mi risulta anche queste nuove sedi non sembrano essere
molto idonee.
Vorremmo pertanto conoscere qual'è il pensiero dell'Assessorato
in merito.
PRESIDENTE:
E' aperta la discussione generale. Ha chiesto
di parlare il Consigliere Mafrica, ne ha facoltà.
MAFRICA - (P.C.I.):
Noi siamo favorevoli all'oggetto
della mozione; l'unica cosa che non riusciamo a capire è perché i
Consiglieri della maggioranza debbano ricorrere ad interpellanze e
mozioni.
O i rapporti all'interno della maggioranza non sono così stretti
per cui una parte dei Consiglieri non riesce ad influire in altro
modo sulla Giunta, oppure una parte dei Consiglieri ritiene che sia
la Giunta ad avere sempre il primo piano e pensa di occuparsi uno
spazio con questo tipo di iniziative, cosa che è già costretta a
fare l'opposizione.
Ci piacerebbe sapere se esiste anche una terza ipotesi perché
non riusciamo proprio ad intravederla.
PRESIDENTE:
Ha chiesto di parlare il Consigliere
Baldassarre, ne ha facoltà.
BALDASSARRE-(P.S.D.I.):
Condivido il contenuto della
mozione però se il Consigliere Beneforti ci ha assicurato che
l'Assessorato o chi per esso è venuto incontro a certe esigenze che
erano reali, non so che senso ha votare oggi una mozione del
genere. Mi sembra più corretto ritirarla, visto che il problema è
stato risolto ed era quello lo scopo della mozione.
PRESIDENTE:
Ha chiesto di parlare l'Assessore alla Sanità
ed Assistenza Sociale Voyat, ne ha facoltà.
VOYAT - (U.V.):
Le problème a déjà été dépassé, car les
visites pour l'invalidité sont faites, il y a déjà presque une
année, dans les locaux de l'U.S.L. en rue Guido Rey.
En rue C. Ollietti on faisait encore les visites pour le permis
de conduire. A partir de la fin du mois de novembre les visites
sont faites en rue Stévenin, où il y a des locaux qui sont au
service de l'unité de la médecine publique. Nous avons eu quand
même aussi des difficultés parce qu'il
y
avait les fauteuils
des invalides qui n'entraient pas dans l'ascenseur. Maintenant nous
avons mis à disposition un fauteuil d'invalide de dimensions
exactes, comme ça nous avons la possibilité d'amener les handicapés
au premier étage.
Mais ça ce n'est pas encore la solution définitive car nous
sommes en train de résoudre le problème de "l'abbattimento delle
barriere architettoniche" en rue Guido Rey et quand tout sera prêt,
on déplacera toutes les visites pour les invalides dans les locaux
de l'U.S.L..
C'est pour cela que je demanderai à M. Beneforti de retirer la
motion, vu qu'il n'y a plus la nécessité de la voter.
PRESIDENTE:
Ha chiesto di parlare il Consigliere
Beneforti, ne ha facoltà.
BENEFORTI - (D.C.):
Dopo le assicurazioni ricevute
dall'Assessore alla Sanità non si ritiene opportuno insistere su
questa mozione. Ci auguriamo che il problema venga comunque
risolto.
PRESIDENTE:
La mozione in oggetto viene ritirata.
