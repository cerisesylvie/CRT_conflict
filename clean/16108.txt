Classificazione
ELEZIONI


Resoconto integrale del dibattito dell'aula
Oggetto del Consiglio n. 2458 del 19 marzo 1997 - Resoconto
SEDUTA ANTIMERIDIANA DEL 19 MARZO 1997
OGGETTO N. 2458/X Disegno di legge: "Modificazioni alla legge
regionale 28 novembre 1996, n. 38 (Elezione diretta del sindaco,
del vice-sindaco e del consiglio comunale - Esperimento di
votazione e scrutinio mediante apparecchiature elettroniche)".
Articolo 1 1. Il comma 1 dell'articolo 1 della legge regionale
28 novembre 1996, n. 38 (Elezione diretta del sindaco, del vice
sindaco e del consiglio comunale - Esperimento di votazione e
scrutinio mediante apparecchiature elettroniche) è sostituito dal
seguente:
"1. Esclusivamente in occasione del primo turno utile per
l'elezione diretta del sindaco, del vice sindaco e del consiglio
comunale, successivo all'entrata in vigore della presente legge, in
sette uffici elettorali di sezione individuati con decreto del
Presidente della Giunta regionale, le operazioni di votazione e di
scrutinio si svolgono, mediante l'uso di apparecchiature
elettroniche, secondo le disposizioni previste dalla presente
legge."
Articolo 2 1. L'onere derivante dalla presente legge, valutato
in lire 41 milioni, è interamente coperto dal finanziamento statale
disposto per il progetto "Carta del cittadino - voto elettronico"
previsto dall'articolo 8 della legge regionale 38/1996.
Articolo 3 1. La presente legge è dichiarata urgente ai sensi
dell'articolo 31, comma terzo, dello Statuto speciale per la Valle
d'Aosta ed entrerà in vigore il giorno successivo a quello della
sua pubblicazione nel Bollettino ufficiale della Regione.
Presidente Ha chiesto la parola il relatore, Consigliere Perrin
Joseph César.
Perrin G.C. (UV) Ce projet de loi n'aurait même pas besoin
d'être illustré. Par la loi n° 38 ce même Conseil l'année dernière
avait permis que pour les 6 sections électorales des Communes
d'Arnad, La Salle et Valsavarenche l'on puisse procéder, lors des
prochaines élections municipales, à une expérimentation de votation
et scrutin par appareillage électronique. Puisque le 20 décembre
1996 le Conseil communal d'Issime a été dissous, suite aux
démissions du Syndic et du Syndic adjoint, il paraît naturel
qu'aussi à Issime, vu que les élections se tiendront à la même
date, l'on puisse procéder par vote électronique.
La modification prévue à l'article 1 permet donc d'étendre aussi
à cette Commune la possibilité du vote électronique, les frais
seront, comme déjà pour les autres Communes, entièrement à la
charge du Ministère pour le projet "Carta del cittadino - voto
elettronico", qui a été prévu par l'article 8 de la loi nationale
n° 38/1996.
Presidente È aperta la discussione generale. Qualcuno chiede la
parola? Se nessuno chiede la parola, dichiaro chiusa la discussione
generale.
Si passa all'esame dell'articolato. Pongo in votazione
l'articolo 1:
Presenti, votanti e favorevoli: 25
Presidente Pongo in votazione l'articolo 2:
Presenti, votanti e favorevoli: 25
Presidente Pongo in votazione l'articolo 3:
Presenti, votanti e favorevoli: 25
Presidente Pongo in votazione la legge nel suo complesso:
Presenti, votanti e favorevoli: 26
Il Consiglio approva all'unanimità
