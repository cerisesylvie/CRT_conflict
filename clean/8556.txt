Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3037 del 23 settembre 1987 - Resoconto
OGGETTO N. 3037/VIII - PROBLEMI CONCERNENTI I RAPPORTI TRA LA
POPOLAZIONE DI VALSAVARENCHE E L'ENTE PARCO NAZIONALE DEL GRAN
PARADISO. (Interpellanza).
PRESIDENTE
: Do lettura dell'interpellanza presentata dai
Consiglieri Cout e Mafrica:
Interpellanza
Con lettera del luglio 1987 l'Ente Parco Nazionale Gran
Paradiso comunicava che il Comitato esecutivo dell'Ente stesso
nella riunione del 5.6.87 ha deliberato di autorizzare in via
eccezionale e per l'ultima volta nel 1987 il
campeggio in
località Alpe Terrè nel Comune di Valsavarenche per il periodo 1°
luglio - 20 agosto, per circa 45 persone, perchè dal prossimo 1988
i campeggi che per impatto ambientale e paesaggistico eccessivo non
sono compatibili con le finalità istituzionali del Parco Nazionale
del Gran Paradiso, non saranno più consentiti.
Da parte del Comune di Valsavarenche, con lettera del
Commissario straordinario al Presidente dell'Ente Parco, in
riferimento alla questione dei campeggi di cui sopra, si fa
osservare che è competenza del Sindaco del Comune - attualmente del
Commissario straordinario - di provvedere agli atti che
nell'interesse della pubblica sicurezza gli sono stati attribuiti
dalle leggi e che la Regione Valle d'Aosta ha potestà legislativa
primaria in materia di tutela del paesaggio e che quindi il
Comitato esecutivo dell'Ente ha adottato le decisioni senza
preventivamente sentire il rappresentante del Comune, nè
l'Amministrazione regionale, al fine di coordinare le eventuali
iniziative in merito.
Si è anche avuta notizia che dall'assemblea di tutta la
popolazione di Valsavarenche di giovedì 3 agosto sia emersa la
volontà di raccogliere le firme necessarie alla presentazione di un
esposto alla Procura della Repubblica che ravvisa nelle decisioni
prese dall'Ente Parco gli estremi di un eccesso di potere.
Esiste il pericolo reale che per questi ed altri fatti possano
inasprirsi ancora i rapporti fra la popolazione ed il Parco.
Ciò premesso, i sottoscritti Consiglieri regionali del gruppo
del PCI
Interpellano
il Presidente della Giunta regionale per sapere se ha preso o
intende prendere, sulle questioni esposte, iniziative che possano
chiarire e risolvere una situazione che non solo potrebbe creare
ulteriori problemi nei rapporti fra le popolazioni di Valsavarenche
e l'Ente Parco, ma anche danni alla stessa economia della zona.
PRESIDENTE
: Ha chiesto di illustrare l'interpellanza il
Consigliere Cout, ne ha facoltà.
COUT (P.C.I.):
La questione è sorta quest'anno con una
lettera del luglio dell'Ente Parco Nazionale del Gran Paradiso che
dava comunicazione che il Comitato esecutivo dell'Ente stesso, in
una riunione del mese precedente, aveva deliberato di autorizzare
in via eccezionale, solo per quest'anno, il campeggio che si trova
in località Alpe Terrè nel Comune di Valsavarenche, che era stato
permesso per il periodo 1 luglio - 20 agosto, per circa 45 persone,
in quanto - così si dice - dal prossimo anno 1988, i campeggi che
per impatto ambientale e paesaggistico eccessivo non sono
compatibili con le finalità istituzionali del Parco Nazionale, non
saranno più consentiti.
Qui sorge una questione che a prima vista sembra di marginale
importanza, ma che in definitiva è una grossa questione, infatti
sulla stessa si sono accese discussioni di non poco conto, perchè
se i problemi esistono per un campeggio di 45 persone, un piccolo
campeggio, dove vanno dei ragazzi che non vogliono aggredire il
parco, ma vanno soltanto per essere inseriti nel verde, ed è un
campeggio piccolo che non penso sia incompatibile con gli scopi del
parco, chissà quali decisioni ci potrebbero essere per tutti gli
altri casi e per gli altri campeggi. Quindi non è una questione
marginale, che riguarda esclusivamente questo campeggio, ma tutta
un problematica che esiste da tempo e che non è mai stata
risolta.
Ci chiediamo cosa c'è in definitiva sotto questa lettera, tanto
che è sorta una situazione abbastanza critica; lo stesso
Commissario straordinario del Comune di Valsavarenche ha risposto
alla lettera facendo una serie di osservazioni che vanno dal fatto
che gli atti che nell'interesse della pubblica sicurezza sono stati
attribuiti dalle leggi proprio al Commissario straordinario, sono
competenza sua. Il Commissario straordinario fa notare inoltre che
la Regione Valle d'Aosta ha potestà legislativa primaria in materia
di tutela del paesaggio, e che invece il Comitato esecutivo
dell'Ente Parco ha adottato tutte queste decisioni senza sentire nè
il Commissario nè la Regione nè nessun altro.
Risulta che la questione sia già stata discussa anche fra la
popolazione di Valsavarenche, la quale in una riunione del 3 di
agosto avrebbe deciso di raccogliere le firme necessarie per
presentare un esposto alla Procura della Repubblica che ravvisa
proprio in queste decisioni prese dall'Ente Parco gli estremi per
un eccesso di potere. Questa problematica va avanti con tutta una
serie di decisioni che non vengono mai concluse; ancora oggi ci è
pervenuta un'informazione, nella quale si dice che nel giorno 4
ottobre, proprio a Valsavarenche si terrà una giornata nazionale
della solidarietà con gli abitanti della comunità del Parco per
risollevare tutti i problemi riguardanti il Parco stesso.
Noi pensiamo che sia compito soprattutto della Regione, in
questi casi, intervenire affinchè tutte queste divergenze possano
essere superate e quindi ci siamo chiesti se il Presidente della
Giunta, che dovrebbe essere a conoscenza della questione, abbia
preso in merito iniziative che possano chiarire una situazione che
non solo potrebbe creare ulteriori problemi nei rapporti fra a
popolazione di Valsavarenche ed il Parco, già molto testi, ma
potrebbe portare danno anche all'economia stessa della zona.
Infatti a questo punto viene messo in discussione il fatto che nel
Parco possano o non possano esservi dei campeggi che poi hanno
scopi diversi da quelli economici, ma che sono volti ad esaudire le
richieste che provengono da studenti e da tutta una serie di
persone di fare un turismo di un certo tipo proprio inserito nella
natura.
Se il Presidente non fosse intervenuto, chiederemmo che sia
presa un'iniziativa al più presto per risolvere tali questioni.
Si dà atto che alle ore 18,19 assume la Presidenza il Presidente
BONDAZ.
PRESIDENTE
: Ha chiesto di parlare il Presidente della
Giunta, ne ha facoltà.
ROLLANDIN (U.V.):
Je crois que les difficultés de gérer
les problèmes au niveau de la Commune de Valsavarenche ont déjà été
l'objet de différentes considérations de la part du Conseil, soit
au niveau de travaux de réaménagement des différentes maisons, soit
au niveau de concessions face aux problèmes de la Commune. Vient-il
s'ajouter le problème des campings. J'ai tout de suite eu la
possibilité de connaître cette attitude du Parc, qui n'a pas envoyé
une lettre par connaissance à l'Administration régionale, n'ayant
que signalé le fait à la Commune, et justement le Commissaire a
envoyé la lettre dont M. Cout parlait, où il me renseignait sur le
contenu de la lettre même:
"Si è avuta notizia che con varie note, di cui si allega un
esemplare in fotocopia, si è comunicato agli organizzatori di
alcune colonie che abitualmente soggiornano (...) che dal prossimo
anno non sarà più consentito campeggiare in questo Comune, se detti
insediamenti risultino per l'impatto ambientale eccessivi, non
compatibili con le finalità del parco nazionale del Gran
Paradiso".
On pose là un problème qu'on ne sait pas comment le résoudre,
car à ce sujet quelles sont les positions incompatibles, étant
donné que la Commune les prévoit, étant donné qu'il n'y avait aucun
avis négatif de la part du Parc à ce sujet?
"Considerato che è competenza del Sindaco, attualmente del
Commissario straordinario, quale ufficiale di Governo, provvedere
agli atti che gli sono attribuiti dalle leggi e dai regolamenti,
come per l'appunto la polizia locale, e la Regione Valle d'Aosta ha
potestà legislativa primaria in materia di tutela del paesaggio, ci
spiace dover constatare che il comitato esecutivo dell'Ente da lei
presieduto, ha adottato le decisioni a lei successivamente
comunicate come sopra indicato, senza preventivamente sentire i
rappresentanti di questo Comune nè l'Amministrazione regionale
(....) ".
Comme venait de dire M. Cout, l'aspect négatif face à cette
attitude est bien connu; la population de Valsavarenche en a
discuté, étant donné sa préoccupation à cet égard. De notre part on
a appuyé l'initiative du Commissaire, et on attend d'avoir des
réponses. En ce qui nous concerne, les possibilités d'autoriser les
campings au niveau de la Commune sont de compétence du Commissaire,
et je crois que même pour l'année prochaine on procédera de cette
façon.
Encore une fois il y
a la difficulté de trouver un accord
sur les problèmes concernant la réglementation à l'intérieur du
territoire du Parc, surtout face aux problèmes dont parlait M.
Cout, c'est-à-dire la présence des jeunes dans un milieu qui est
très adapté pour mieux connaître la nature. Il ne s'agit pas ici de
la construction de bâtisses, mais d'un séjour de jeunes dans une
zone dans laquelle ils entrent en contact avec la nature pour mieux
l'apprécier.
Il s'agit donc d'une attitude qui ne peut qu'être condamnée.
Pour le restant on se tient en contact avec les organes de la
Commune afin de suivre le problème, pour réaffirmer ce que d'après
les compétences statutaires revient à l'Administration régionale et
communale.
PRESIDENTE
: Ha chiesto di parlare il Consigliere Cout per
la replica, ne ha facoltà.
COUT (P.C.I.):
Purtroppo ho dovuto constatare dalla
risposta del Presidente della Giunta che neppure lui era stato
informato di questa iniziativa direttamente dal Parco e che, come
aveva fatto rilevare il Commissario successivamente, non c'è il
dialogo che sarebbe auspicabile. Perciò continua questa
non-discussione, non-incontro - dovrebbe invece esserci discussione
e incontro - fra la Giunta ed il Parco, e tra la popolazione ed il
Parco. Le posizioni molte volte continuano ad esacerbarsi e molte
volte perdurano posizioni purtroppo estreme.
La questione che a Valsavarenche da tempo non si vada a votare,
dovrà essere risolta al più presto. Sono dell'idea che vada
ricercato un dialogo maggiore, con delle iniziative appropriate, e
questa interpellanza che abbiamo voluto proporre al Consiglio va
proprio in questo senso; va nel senso cioè che ci siamo auspicati,
che possa esservi un'iniziativa della Giunta Regionale nei
confronti del Parco, nei confronti dello Stato e nei confronti di
ogni altro ente locale che possa servire per risolvere la
questione.
Penso che sia necessario fare molta attenzione a come ci si
muove, anche perché le posizioni estreme possono degenerare in una
serie di situazioni, per cui momenti di incontro come quelli che
possono essere richiesti dalla popolazione sono più che
auspicabili, ma anche in questi casi dobbiamo portare avanti con
tutte le dovute attenzioni una iniziativa che possa risolvere le
questioni del Parco ricercando tutto il dialogo che vi può
essere.
