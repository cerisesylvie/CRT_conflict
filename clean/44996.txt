Classificazione
ENERGIA



Oggetto del Consiglio n. 1819 del 22 settembre 2022 - Resoconto
OGGETTO N. 1819/XVI - Interpellanza: "Iniziative volte a
fronteggiare i cali di produzione di materie prime conseguenti
all'aumento dei costi dell'energia e di produzione".
Marguerettaz (Presidente)
- Punto n. 32 all'ordine del
giorno. Si è prenotato il collega Planaz, a cui do la parola.
Planaz (LEGA VDA) -
Quest'iniziativa, come accennato dal
collega Jordan, è volta a fare chiarezza su un aspetto che,
purtroppo, a seguito di tutti questi stati di emergenza dichiarati
prima per la pandemia, poi dopo dal Governo italiano anche per
fronteggiare la guerra e di seguito tutti i cari energetici e
quant'altro... come se questo non bastasse - purtroppo senza colpa
di nessuno perché con gli aspetti meteorologici non è che possiamo
fare grandi cose - questa siccità oggi ha creato non poche
problematiche non solo dal punto di vista di materie prime o di
produzioni in ambito agricolo, ma anche per quanto riguarda... se
facciamo un esempio e andiamo un pochettino in inverno dove le
scarse precipitazioni nevose hanno causato delle chiusure agli
impianti piuttosto che... anche in un convegno che ho seguito dalle
dichiarazioni dell'Amministratore delegato di CVA emerge che
quest'anno c'è stato un calo dell'energia elettrica anche lì del
30-40 percento, tanto per far capire lo stato di criticità in cui
ci troviamo in questo periodo a causa delle poche
precipitazioni.
Quest'iniziativa nasce a fronte che le Regioni vicine sono
riuscite ad avere lo stato di emergenza e invece la nostra Regione,
pur avendo molte difficoltà... forse non lo so, non abbiamo, a
causa delle nostre piccole realtà, dei dati sufficienti per andare
a dimostrare la criticità che sta passando il nostro territorio in
tutti i settori. La cosa che mi ha stupito è che Regioni come
Piemonte, Lombardia, Veneto... l'agricoltura
in primis
ma
tutta una serie di altre attività dipendono anche dalle nostre
acque e alcune Regioni hanno anche lanciato un grido di allarme, è
normale che, quando c'è un periodo di criticità come questo, vai a
chiedere aiuto a quello che ti è più vicino sempre nella
possibilità che ti posso aiutare, ma una Regione come la nostra che
dà risorse come acqua alle Regioni vicine... le Regioni vicine si
trovano in uno stato di emergenza e noi, che non abbiamo potuto per
carenza di queste precipitazioni neanche allungare la mano alle
nostre Regioni vicine, non abbiamo lo stato d'emergenza. Come
dichiarato in un documento tra Stato e Regioni, sia il presidente
Bonaccini, come il presidente Cirio e altri Presidenti avevano
ringraziato e accettato il parere del Presidente del Consiglio dei
ministri con grande attesa dove dichiarava in queste Regioni uno
stato di emergenza a causa di queste avversità idriche.
A seguire ci sono state anche delle risorse, perché non è che
basta dire: "siamo in stato di emergenza, che bello" e poi non
succede niente. A seguire dello stato d'emergenza sono seguite
delle risorse, molte Regioni si sono attivate per andare a fare
degli interventi, per portare acqua a dei Comuni che magari
scarseggiano o avevano difficoltà anche per l'approvvigionamento
dell'acqua per uso umano, dopo che quello agricolo e poi dopo per
anche tutti gli altri usi.
Io ho trovato strano che la nostra Regione non abbia potuto e
non ha avuto i requisiti... non so, poi nei quesiti è specificato
perché non si è capito bene quale sia stata la trattativa... tra la
documentazione che abbiamo fornito noi e lo Stato per poter
accedere a questo stato di emergenza che spero che lei mi dia dei
dati che siano favorevoli... Non abbiamo potuto aderire a questo
stato d'emergenza perché forse non eravamo in una situazione di
criticità, anche se nella stagione, quando si stava discutendo su
questo, le problematiche nella nostra regione si manifestavano
soprattutto per chi viveva in campagna o in frazioni più isolate
dove non ci sono le scorte dei ghiacciai e dei laghi, si sono viste
mancare sia molte risorse idriche non dal punto di vista umano...
ma qualche preoccupazione io penso che c'era perché se continuava
così... poi la pioggia ci ha salvato un pochettino anche se non ha
risolto il problema, ma anche dal punto di vista agricolo ci sono
stati molti impianti che, pur essendo efficienti e quant'altro, non
avevano l'acqua per poter irrigare i campi e, di conseguenza, c'è
stato un calo di produzione.
Per questa ragione ho presentato quest'iniziativa con questi tre
requisiti, Assessore, non glieli sto a ripetere, tanto ce li ha
sottomano, per capire veramente quale sia stata la causa di questo,
perché io penso che in un periodo come questo dopo che... dai dati
che sono riuscito a reperire, perché molti dati storici a volte non
sono così magari ben dettagliati e di facile reperimento, per una
situazione grave come questa bisogna andare indietro quasi di un
secolo per trovare delle annate disastrose come quella di
quest'anno, e, ripeto, non per questo accuso nessuna parte di
Governo, ci mancherebbe altro... se non ci troviamo in uno stato
d'emergenza nella situazione attuale, alla fine la mia domanda,
anche se è un po' provocatoria è: cosa deve succedere in questa
Regione perché si attivi un piano d'emergenza per qualsiasi
evenienza? Perché non è uno stato di calamità ma uno stato
d'emergenza, che poi sappiamo tutti - io spero che lo sappia - la
diversità delle due dichiarazioni e delle due richieste, però mi fa
un po' strano. Per questo ho presentato quest'iniziativa e adesso
andrò ad ascoltare la sua risposta.
Presidente -
Per la replica, ha chiesto la parola
l'assessore Sapinet.
Sapinet (UV) -
Grazie collega Planaz per quest'iniziativa
che ci permette di fare il punto. All'iniziativa risponderò io,
abbiamo predisposto la risposta insieme, c'è tutta una parte poi di
agricoltura che abbiamo in parte già dibattuto ieri, ma, per quel
che riguarda i quesiti, nello specifico fin dallo scorso mese di
giugno sono state avviate interlocuzioni riguardo all'emergenza
idrica, interlocuzioni che abbiamo portato avanti su più fronti,
quindi il Presidente all'interno appunto delle conferenze, dei
momenti di confronto ai quali lui è chiamato, così come io stesso
all'interno della Commissione politiche agricole e ambientali,
nonostante questo, nonostante tutti gli sforzi e i dati trasmessi,
non è stato riconosciuto lo stato di calamità in quanto la Valle
d'Aosta, pur in un contesto di grave carenza idrica - e lo sappiamo
bene di prolungata assenza di precipitazione -, non aveva i
parametri tecnici per giustificarla, tant'è vero che la Dora Baltea
è stata a lungo il fiume con il maggior apporto d'acqua del bacino
del Po, che, per quanto critica fosse, e lo è tuttora, oggi un po'
meno, comunque la situazione non è rosea sicuramente, la situazione
sull'arco alpino non era drammatica come quella nella Pianura
Padana. Da qui quindi purtroppo la risposta negativa alle nostre
richieste.
Una situazione che abbiamo fin dall'inizio della primavera
monitorato attraverso la capillare rete di gestione del territorio
che contraddistingue la nostra Regione, quindi i Sindaci, i
Consorzi di miglioramento fondiario, le associazioni di categoria,
i tecnici dell'Assessorato agricoltura, stazioni forestali,
unitamente a un approccio scientifico di rete di stazioni
meteorologiche di studio dell'ARPA. Proprio l'ARPA ha fornito un
importante studio di confronto con le passate stagioni, che poi le
fornirò, ci è stata consegnata a settembre, quindici giorni fa, è
stato analizzato l'impatto della siccità 2022 sulla produttività
per quel che riguarda appunto la parte di prati e pascoli mediante
l'utilizzo di dati satellitari. Dallo studio emerge come la
riduzione della produttività stimata come anomalia dell'indice di
valutazione della vegetazione è incrementata da luglio da un - 17 a
un - 49 percento, mentre ad agosto da un - 31 a un - 55, quindi una
riduzione di produttività che non è legata alla quota altimetrica,
e l'intensità della riduzione è simile e omogenea su tutto il
territorio regionale, dai prati di fondovalle ai pascoli alpini,
per rimanere nel campo agricolo. Ovviamente, come in tutte le
situazioni calamitose, i dati sulle mancate produzioni saranno
disponibili soltanto a posteriori, questo non solo per il foraggio
e per le produzioni vitivinicole e frutticole ma ovviamente anche
per la produzione del prodotto Fontina. Ieri avevamo parlato
appunto dei dati dei cali di produzione che vanno da un - 15
percento a un - 27. Come detto, ci siamo attivati - per rispondere
anche al terzo quesito - perché la situazione indubbiamente è
critica, fosse in qualche modo compensata e riconosciuta...
Per quanto riguarda nello specifico, e torno sul settore
agricolo, in data 16 agosto ecco che con apposito decreto è stata
riconosciuta l'esistenza sul territorio regionale di un'avversità
atmosferica assimilabile a calamità naturale determinata dal
perdurare di una situazione di deficit idrico associata a
temperature giornaliere di gran lunghe superiori alla media, la
mancanza di precipitazioni piovose, quindi, vista l'impossibilità
di procedere con lo stato di calamità, ci si è attivati per il
decreto, un'azione questa del decreto propedeutica alle numerose
attività che il Governo sta mettendo in campo.
Infatti, come abbiamo detto anche ieri, stiamo lavorando su più
fronti, quindi con quest'azione che abbiamo annunciato ieri, di
questi 3 milioni, di una misura a supporto del settore zootecnico
che prevederà un contributo
una tantum
a fondo perduto per
ogni singola impresa agricola richiedente, per un importo variabile
da 200 euro in caso di vacche in lattazione a 30 euro nel caso di
capi improduttivi ovi-caprini. Stiamo ancora lavorando sugli
importi definitivi sui capi ammissibili e gli uffici stanno
predisponendo le simulazioni su dati della banca dati nazionale nei
limiti di un importo complessivo come detto pari a 3 milioni
sommati anche a risorse nazionali.
Sul fronte monticazione, anche qui per agevolare i casi di
monticazione anticipata dei capi dagli alpeggi, si lavora alla
predisposizione di un contributo integrativo a ogni singola impresa
agricola beneficiaria del premio di monticazione per il 2022, per
ogni giorno di demonticazione anticipata rispetto ai cento giorni
ordinari previsti. L'importo potrà essere pari a 2 euro per capo di
bestiame monticato in alpeggio, condotto direttamente dal
richiedente o di 2,50 euro per capo ovviamente al giorno per il
capo monticato in un alpeggio condotto da terzi.
Il decreto di cui sopra, quindi quello che ho citato prima, e le
relazioni dell'ARPA saranno poi alla base delle richieste di deroga
che il Consorzio di tutela fontina farà al Ministero per le
produzioni del prossimo inverno, quindi tutte azioni che sono una
conseguenza di questo decreto.
Come già ricordato in precedenti iniziative, anche il lavoro in
Commissione di politiche agricole soprattutto, in sinergia con le
Regioni alpine è importante, un lavoro che ha portato a un primo
riconoscimento di una misura zootecnica nazionale ma che purtroppo
non ha potuto avere un incremento di risorse a causa, come
ricordato anche ieri, della caduta anticipata del Governo.
Veniamo poi da una discussione ieri della norma, dove appunto
quel riconoscimento di un 10 percento in più al settore agricolo è
sicuramente un segnale importante. Questa un po' in sintesi è la
risposta e a integrazione di quanto si è detto ieri anche al terzo
quesito e l'illustrazione appunto sul perché non è stato possibile
attivare questo stato di calamità. Le farò poi pervenire la
relazione che l'ARPA ci ha trasmesso il 12 settembre dell'anno
corrente.
Presidente -
Per la replica, ha chiesto la parola il
collega Planaz.
Planaz (LEGA VDA) -
Grazie Assessore. Lei ha accennato a
quello di cui abbiamo parlato ieri e ai dati che ci ha fornito
ieri. Spero di aver modo con quei documenti che mi darà di poter
approfondire perché così a voce non è facile proprio fare una
diagnosi di quanto da lei descritto. Come ripeto, come ho già
precisato prima, se non siamo in una fase di emergenza in questo
periodo, non so cosa dovrebbe succedere in questa regione, comunque
vedremo poi di approfondire con i dati che mi darà.
Per quello che ha appena dichiarato e che ha dichiarato ieri, i
3 milioni che dovrebbero essere in più per la legge di
monticazione, quello che è stato stanziato in più circa le rassegne
a causa di questa siccità fanno piacere, e ringrazio il Governo per
la disponibilità, per aver messo queste risorse nel mondo
dell'allevamento e dell'agricoltura in particolare, perché con
questa siccità... per quanto concerne il settore vitivinicolo - per
fortuna, non in molti casi però in un paio di situazioni -, mi è
stato detto che hanno anticipato la vendemmia e che non hanno
addirittura raccolto niente. Bisognerebbe valutare caso per caso
perché anche da come mi ha accennato, dai dati ARPA, i cali di
produzione sono dal 17 al 49 percento, io per esperienza posso
anche immaginare che ci siano anche dei casi che magari non hanno
neanche avuto un calo effettivo sulla produzione foraggera o di
frutta e neanche quella dilatazione... ho avuto delle testimonianze
da cui risulta che, per carenza d'acqua, interi frutteti hanno
lasciato cadere tutte le mele, ho visto delle foto, della
documentazione che mi è stata fatta vedere, è stato molto desolante
vedere tutta la produzione nel mese di luglio tutta caduta a terra
perché la pianta è corsa ai ripari, è andata in riserva e ha
lasciato andare i suoi frutti. Questi sono danni che, secondo me,
vanno valutati caso per caso nelle nostre piccole realtà, lo so che
è un lavoro importante, però sicuramente, se vogliamo incidere
veramente dove c'è stato il danno sulla produzione, non bisogna
sottovalutare nulla.
Torno un attimo alla sua risposta delle risorse che sono state
messe in campo, delle modalità di distribuzione di questi fondi,
anche qui farebbe piacere - non penso solo per me ma anche per
tutti gli altri commissari delle commissioni competenti -, anche
perché è una somma importante, avere un attimo la visione di come
si pensa di suddividere queste risorse importanti per questo
settore e, come ho dichiarato prima nell'illustrazione, non c'è
solo il settore dell'agricoltura, che purtroppo ne patirà di queste
conseguenze climatiche, speriamo che il tempo metta "giudizio" e
incominciamo di nuovo a vedere delle precipitazioni, speriamo non
disastrose com'è avvenuto nella regione Marche, dove purtroppo
abbiamo visto tutti le conseguenze catastrofiche dopo lunghi
periodi di siccità, ci sono stati ulteriori danni non dovuti
sicuramente alla siccità ma a tutte le conseguenze di
precipitazioni che avvengono in un modo così anomalo. Se lei può
farci vedere questi documenti che analizzeremo bene...
Sullo stato di emergenza lei è uscito con il suo comunicato
stampa che è stato emanato il decreto di avversità atmosferica, io
apprezzo il suo sforzo ma non andava a dare le risposte per tutte
le misure che vengono erogate da AGEA, perché noi per le nostre
misure regionali possiamo dire: siamo in stato di criticità, ci
prendiamo la responsabilità e dobbiamo erogare risorse per andare a
risarcire un pochettino dei danni che sono ricaduti sulle aziende,
però a livello nazionale AGEA dice: "ma con che documento io
demontico capi, o intervengo per un raccolto di viti o di mele, o
quant'altro se non ho un documento che dice che questa Regione è in
uno stato di criticità?". Va bene il nostro, però ieri è arrivato
il documento... chiedo scusa, Presidente, prendo due minuti...
dobbiamo fornire una serie di dati, secondo me, anche lì non sono
sufficienti ma farò un'iniziativa così avrò modo di far
chiarezza.
