Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 69 del 13 marzo 1972 - Resoconto
OGGETTO N. 69/72 - Assistenza medico-farmaceutica ai
lavoratori privati del loro posto di lavoro. (Approvazione di
Mozione)
Montesano (P.S.D.I.) -
Chi illustra la mozione?
La parola al Consigliere Manganoni.
Manganoni (P.C.I.)
- Si parla molto in campo nazionale di
riforma ospedaliera e di riforma assistenziale, e se ne parla molto
anche in Valle d'Aosta ed effettivamente in Valle qualcosa è stato
fatto.
Noi abbiamo, per la mutua artigiana e per la mutua commercianti,
la Regione che versa ogni anno un congruo numero di decine di
milioni per integrare la loro mutua; per i coltivatori diretti, ne
ha accennato un momento fa il Consigliere Bordon, ne abbiamo
parlato in precedenti Consigli, in modo da assicurare, almeno,
l'assicurazione gratuita medico-ospedaliera e farmaceutica non con
il rimborso delle spese, come in certi casi si usa, come si usava
fino adesso, ma in modo che l'abbiano effettivamente gratuita.
Sarebbe tempo che questo problema venga deciso quanto prima, però
noi abbiamo, fino adesso, dimenticato coloro che, forse, tra tutti,
sono i più bisognosi. Non solo, ma è quella categoria che dei
vantaggi economici dell'Amministrazione regionale ne beneficia
meno, perché, mentre le altre categorie (artigiani, commercianti,
coltivatori diretti, ecc....) fruiscono di contributi, di sussidi,
sotto varie forme, da parte delle Amministrazioni regionali,
ebbene, la categoria degli operai, è quella che, salvo la tessera
dello zucchero, del caffè e del vino, non hanno altri vantaggi
economici. Dico, in genere, adesso, c'è la questione della legge
sulla casa, del prestito di cinque milioni, però bisogna avere la
rimanenza, perché altrimenti la casa non la si può fare; è
un'iniziativa buona, naturalmente, però i più bisognosi, cioè i
licenziati, disoccupati, che non possono fruire nemmeno di quel
mutuo.
Ora, in che condizioni si trovano questi lavoratori, che dopo
sei mesi dal licenziamento, cercano ogni forma mutualistica e
quindi se devono andare dal medico, comprarsi una medicina o che so
io, devono pagarla di tasca loro?
È vero che, in certi casi, possono essere iscritti sull'elenco
dei poveri e il Comune, nel caso di ricorrere all'ospedale,
dovrebbe intervenire. Ma questo, sia molto chiaro, questa è una
forma di elemosina che assolutamente va eliminata, non solo e poi
tutto sta nel vedere con quale criterio i vari amministratori
Comunali dell'ECA, interpretano la parola "bisognosa", cioè se uno
ha magari una casetta, un pezzetto di terreno, possono anche dire:
"tu non è che sei povero; prima vendici quello, poi sarai veramente
povero".
Ora, di questo fatto, di questa situazione io penso che noi ci
dobbiamo seriamente interessare, perché è inutile che parliamo di
riforma sanitaria ed assistenziale se non pensiamo, provvediamo a
coloro che sono i più bisognosi, quelli che hanno più necessità di
assistenza gratuita, perché hanno perso il posto di lavoro e
quindi... riferirmi a casi concreti: pensiamo ai lavoratori,
particolarmente, alle lavoratrici della Bassa Valle, perché quante
donne, delle 400 e rotti che sono state licenziate, fra la
SIRCA-Davit e la Brambilla tessitura hanno trovato un'altra
occupazione?
Quante, invece, non hanno trovato un'altra occupazione e, da
allora, vi sono quelle che, magari, hanno il marito che lavora e
allora potranno fruire della mutua del marito, ma quelle che non
hanno il marito che lavora, le vedove, le nubili, queste qui non
hanno più diritto a nessuna assistenza. Mi si potrà anche dire: "Ma
l'Assessorato alla Sanità provvede i sussidi, ecc...." cioè, è una
cosa che noi dobbiamo eliminare, eliminare nel senso che i
contributi dell'Assessorato all'assistenza, rimangano, sì, nei casi
eccezionali, ecc. ma non per il caso dei licenziati, vero? Dei
lavoratori licenziati, che non hanno più diritto alla mutua.
Ora, qui ci si potrebbe ancora ricamare molto, io penso che non
sono le chiacchiere che contano, ma contano i fatti ed allora penso
che la Giunta ed il Consiglio siano sensibili a questo fatto e
siano del parere, accolgano questa nostra mozione, per fare qualche
cosa di concreto per questi lavoratori.
Ora, le forme possono essere divere; io, nella mozione, avevo
accennato ad accordi con l'INAM, convenzioni con l'INAM, ora ci
sono altre proposte, altre soluzioni, anzi troviamo qualsiasi forma
no? Esamini la Giunta, esamini la Commissione troviamo qualsiasi
forma, purché a questi lavoratori venga assicurata l'assistenza
mutualistica fin quando non trovano un'occupazione, cioè fino a
quando non riprendono il lavoro.
Fosson (U.V.)
- Io mi associo soltanto a quanto è stato
detto da Manganoni. Noi dell'Union Valdôtaine voteremo a favore di
questa mozione, tanto più che qui delibera di demandare a una
commissione, alla Commissione consiliare della sanità e alla Giunta
regionale lo studio e quindi di vedere in quale forma si può
superare l'ostacolo che è stato fatto presente.
Non ho da aggiungere altro.
Noi siamo favorevoli, voteremo a favore della mozione.
Montesano (P.S.D.I.) -
Chi chiede la parola? La parola al
Consigliere Tonino.
Tonino (P.S.I.U.P.)
- Io non voglio fare il discorso che
ha fatto lui su questo importante problema, né sono in grado di
dare delle indicazioni, nel come fare; una cosa solo io dico, che,
comunque, in qualche modo, bisognerà pur interessarsi di questo
problema, perché questi operai e operaie che sono stati licenziati,
se manca ancora l'assistenza farmaceutica, io mi chiedo dove
andiamo a finire di questo passo.
Avevo pensato addirittura di proporre un emendamento a questa
mozione, che poi ho pensato è meglio non fare della confusione, su
di questa... lo vedremo nel prossimo Consiglio con una nuova
mozione che riguarda per l'appunto in che modo la Regione può
intervenire nuovamente con un contributo per questi operai della
Bassa Valle licenziati, che non hanno nessuna possibilità di andare
avanti. Abbiamo dato poche centinaia di mille lire a Natale e, da
Natale, venire a marzo, non hanno più avuto nulla, come fa questa
gente ad andare avanti?
Quindi qui, su questa mozione, bisognerà pur fare tutto il
possibile per trovare una forma per intervenire; o con l'INAM, o
mediante un'assistenza fatta in un altro modo, comunque bisogna
intervenire, di modo che questo non abbia a succedere per aggravare
ancora la situazione in più, una situazione già molto grave di per
sé stessa.
Mappelli (D.C.)
- Noi saremo favorevoli a questa mozione,
ovviamente, perché la situazione che si è venuta a creare in bassa
Valle... tutto quanto faremo in questo senso, sarà molto poco per
sollevare questi lavoratori dai disagi e, di questo periodo, di
stagione invernale, ecc. ecc. sono senza lavoro e pertanto noi non
possiamo che sostenere questa iniziativa, fin tanto che non si
arrivi poi, al più presto, a delle soluzioni di rinserimento di un
posto di lavoro per questi lavoratori.
Pedrini (P.L.I.)
- Sono perfettamente d'accordo su questa
mozione e sono lieto anche che sia stata presentata. Desidero
soltanto dire che, anche in questo, io quando la Commissione alla
sanità e la Giunta regionale prenderanno in esame questo sia fatto
con le dovute cautele e nei dovuti modi, non ripetendo gli errori
del passato. Con questo, a buon intenditor, poche parole
bastano.
Benzo (D.P.)
- Il problema sollevato dalla mozione è
veramente di grande importanza. Purtroppo, ci siamo già trovati in
condizione, in questi ultimi tempi, proprio per i numerosi casi di
disoccupazione a dover fare degli interventi, nei limiti delle
nostre possibilità, interventi che potevano spaziare, interventi
diretti presso l'INAM, perché prolungasse questo periodo oltre ai
sei mesi di assistenza farmaceutica, logicamente, e sia mediante il
commercio, accennava prima il Consigliere Manganoni, mediante
interventi su richiesta o a conoscenza di certi casi del tutto
particolari. La Giunta, indubbiamente, è favorevole ad approfondire
questo problema e a studiare insieme alla Commissione consiliare di
sanità quali provvedimenti possono essere presi io dico che, se c'è
la volontà, qualsiasi proposta che venga anche dai vari settori è
ben accetta, perché si tratta solo di trovare, in concreto, come
fare quando questi disoccupati hanno oltrepassato il limite dei sei
mesi.
Quindi io dico che si può arrivare ad una certa soluzione.
La Giunta, quindi, è favorevole a questa mozione.
Montesano (P.S.D.I.)
- Altri che chiedono la parola?
La parola al Consigliere Manganoni.
Manganoni (P.C.I.)
- Io vorrei solo fare una
raccomandazione alla Giunta, alla Commissione, ecc. la questione è
urgente, perché per molte di queste lavoratrici e lavoratori già i
sei mesi sono scaduti, quelli licenziati già dall'anno scorso...
pertanto, mi fa piacere che la Giunta abbia accettato questa
mozione. Mi permetterei, però, di raccomandare una certa celerità,
nel senso di evitare che si trascinino avanti mesi e mesi e mesi e
questi lavoratori siano lì, scoperti dall'assistenza
mutualistica.
Montesano (P.S.D.I.)
- Chi approva la mozione alzi la
mano.
Contrari? Astenuti?
Il Consiglio approva,
Adesso facciamo un passo indietro, al punto 11, che dovrà essere
discusso in seduta segreta.
Quindi, prego il pubblico di sgomberare la tribuna e gli uscieri
di chiudere le porte.
