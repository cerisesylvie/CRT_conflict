Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1337 del 22 maggio 1985 - Resoconto
OGGETTO N. 1337/VIII - PERICOLOSITA' DI UN TRATTO DELLA
STRADA REGIONALE PER CHAMPORCHER, SOGGETTO A CADUTA MASSI.
(Interrogazione).
PRESIDENTE:
Do lettura dell'interrogazione presentata dal
Consigliere Tonino:
INTERROGAZIONE
A
PPRESA LA NOTIZIA che un enorme masso ha divelto, in
località Pontboset, un tratto della strada regionale per
Cham-porcher, fortunatamente senza provocare vittime in quanto
nessun automezzo stava in quel momento transitando sulla
regionale;
TENUTO CONTO che quel particolare tratto di strada regionale
è da tempo soggetto a caduta massi, a causa della evidente
instabilità dei versanti a monte della strada, in particolare in
corrispondenza degli impluvi;
il sottoscritto Consigliere regionale
INTERROGA
la Giunta regionale per conoscere:
1) se sono stati realizzati studi geologici sui versanti
interessati dal movimento franoso;
2) se tale zona è stata inserita nella carta dei rischi naturali
previsti dall'art; 1 quinques della L.R. 15.6; 1978, n.' 14;
3) quali interventi si intendono realizzare per evitare una
situazione di evidente pericolo.
PRESIDENTE
: Ha chiesto di parlare l'Assessore Fosson, ne
ha facoltà.
FOSSON - (D.C.):
L'interrogazione del Consigliere Tonino
verte sulla pericolosità di un tratto della strada regionale di
Champorcher, quello lungo il quale negli ultimi giorni c'è stata la
caduta di un masso. In effetti il tratto di strada regionale n. 2
che va all'incirca dal km 4 al km 8, corre lungo un versante di
montagna piuttosto scosceso, caratterizzato dalla presenza
di materiale lapideo sciolto ed anche da trovanti di notevoli
dimensioni che, sottoposti all'azione dilavante delle piogge, si
trovano a rotolare verso valle. E' una costante abbastanza nota e
non è solo di questi ultimi tempi; il fatto stesso che i
valloncelli, i piccoli avvallamenti lungo il versante, si chiamino
ruines, significa proprio che già da tempo immemore questi fenomeni
si ripetono. In effetti la ruine lungo la quale c'è stata la caduta
di questo masso è parte di una serie di 3 ruines in una zona che ha
una ampiezza di poco superiore al chilometro.
Il Consigliere Tonino chiede se sono stati realizzati studi
geologici sui versanti interessati dal movimento franoso. Finora
non è stato eseguito nessun studio geologico sistematico sul
versante; sono stati redatti due progetti di sistemazione idraulica
degli impluvi nella zona citata di due delle tre ruines. Fra
l'altro, se al Consigliere Tonino interessa, posso fargli avere una
planimetria di quella che è la sistemazione idraulica delle ruines.
Di fatto però la sistemazione idraulica è interessante ed
importante, ma, trattandosi di ruines con un bacino embrifero non
elevato, non è risolutiva, nel senso che la portata d'acqua è
relativamente ridotta e quindi l'effetto idrico di dilavamento
superficiale di portata dell'acqua è quello meno rilevante.
L'effetto più rilevante è quello dovuto alla caduta dei massi, per
il quale occorrerebbero impegni di spesa estremamente gravosi.
Non escludo, anzi ritengo che si possa sicuramente fare una
valutazione geologia di tutta la zona; non saprei anticipare quale
potrà essere la soluzione se non quella di fare quattro chilometri
in galleria. Anche il discorso stesso dei paramassi può essere
interessante, tuttavia dobbiamo considerare l'aleatorietà della
caduta dei massi ed in proposito gli uffici mi hanno prodotto una
ricostruzione della dinamica della caduta del masso dalla quale
risulta che essa è stata assolutamente casuale, quindi anche la
previsione di opere paramassi in funzione di ipotesi di caduta
risulta estremamente difficile.
La seconda richiesta del Consigliere Tonino è se tale zona sia
stata inserita nella carta dei rischi naturali previsti dall'art. 1
quinques della L.R. 15.6. 1978, n. 14. L'inserimento nella
cartografia catastale dei terreni soggetti a rischio è di
competenza comunale, ma non risulta che i Comuni interessati
abbiano provveduto in tal senso.
Si chiede ancora quali interventi si intende realizzare per
evitare una situazione di evidente pericolo. Finora, probabilmente
ho già anticipato la risposta nella prima fase, ci sono questi due
studi di sistemazione idraulica; ritengo che si possa e si debba
fare uno studio geologico completo e poi trarre delle conclusioni,
con quale grado di sicurezza è difficile dirlo; comunque senz'altro
si provvederà a fare una valutazione globale.
PRESIDENTE:
Ha chiesto di parlare il Consigliere Tonino,
ne ha facoltà.
TONINO - (P.C.I.):
Come l'Assessore avrà notato,
l'interrogazione parte da un fatto specifico, che è questa caduta
di massi sulla strada regionale per Champorcher, ma nelle richieste
interroga la Giunta anche per conoscere qual'è la sua posizione
rispetto a tutta la problematica che riguarda molte altre zone del
territorio regionale; pochi giorni dopo un fatto analogo si è
verificato in Comune di Gaby nella valle del Lys.
La questione è proprio quella di avere una grossa attenzione
rispetto a questi fenomeni. Non a caso abbiamo richiesto se l'art.
1 della legge n. 14 viene applicato oppure no, cioè se attraverso i
Comuni ed in collaborazione fra Regione e Comuni cominciamo ad
avere chiara una mappa dei rischi di dissesto che ci sono nella
nostra Regione: è un primo passo che secondo noi è importante. Il
secondo, lo ha detto lo stesso Assessore, è probabilmente lo studio
geologico di queste zone pericolose che può indicare due tipi di
intervento: uno, la sistemazione idraulica che è importante perché
molto spesso il dissesto, gli stessi smottamenti, le frane, possono
essere ridotti se c'è una corretta regimazione delle acque,
soprattutto delle acque eccezionali e superficiali; due,
intervenendo meccanicamente su quelle zone con molta attenzione.
Sono andato sul posto a vedere, sono salito anche sotto Courtil e,
non so se l'Assessore ha notato, gli stessi pendii sono
attraversati da altre strade che probabilmente sono una delle cause
della caduta dei massi in basso. Mi sembra perciò che il problema
sia abbastanza serio, dovremmo fare in modo che non ci scappi il
morto prima di intervenire in modo consistente.
