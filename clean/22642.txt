Classificazione
STATUTO



Oggetto del Consiglio n. 2103 del 27 luglio 2006 - Resoconto
OGGETTO N. 2103/XII - Proposta di legge costituzionale:
"Modificazione all'articolo 50, comma terzo, della legge
costituzionale 26 febbraio 1948, n. 4 (Statuto speciale per la
Valle d'Aosta)".
Articolo 1
(Modificazione all'articolo 50, comma terzo, della legge
costituzionale 26 febbraio 1948, n. 4)
1. Il comma terzo dell'articolo 50 della legge costituzionale
26 febbraio 1948, n. 4 (Statuto speciale per la Valle d'Aosta), è
sostituito dal seguente:
"In considerazione del fondamento pattizio dell'autonomia
della Regione, i progetti di modificazione del presente Statuto,
approvati dalle due Camere in prima deliberazione, sono trasmessi
al Consiglio della Valle per l'espressione dell'intesa. L'assenso
alla proposta di intesa è espresso entro tre mesi dalla
trasmissione del testo, con deliberazione a maggioranza dei due
terzi dei componenti del Consiglio. Decorso tale termine senza che
l'assenso sia stato espresso, le Camere non possono adottare la
legge costituzionale.".
Président
- Comme vous le savez, M. Viérin Laurent n'est
pas en mesure de présenter le rapport, mais il avait été déposé,
donc chacun de vous dispose du rapport.
La parole au Président Cesal pour présenter le rapport.
Cesal (UV)
- Je lis ce rapport qui a été rédigé par M.
Viérin Laurent.
Du fait du pacte entre l'Etat et la Région, qui est à la base de
l'organisation autonomiste de la Vallée d'Aoste, il est
indispensable que cette dernière approuve toute proposition de
modification du Statut spécial votée par le Parlement. Même si cet
accord peut être conçu selon d'autres modalités, il semble plus
opportun de commencer, dans un premier temps, par une démarche
réaliste qui insère lesdites modalités dans le cadre
constitutionnel et statutaire en vigueur et suive, notamment, les
dispositions du 3
e
alinéa de l'article 50 du Statut, qui
traite de la modification dudit Statut, et d'apporter les
corrections qui s'imposent à la procédure actuelle, laquelle repose
sur la simple expression d'un avis par le Conseil de la Vallée. A
ce propos il convient en effet de rappeler que la formulation de
l'article 38 de la loi constitutionnelle modifiant la
II
e
partie de la Constitution et qui a fait l'objet du
referendum des 25 et 26 juin n'est pas satisfaisante, puisqu'au
lieu de prévoir la possibilité pour les Conseils régionaux ou
provinciaux concernés d'approuver la proposition de l'Etat, elle
leur permet uniquement de la refuser. Ce texte stipule par ailleurs
que l'éventuel refus doit être délibéré à la majorité qualifiée des
2/3 des Conseillers. Faute d'un refus aussi généralisé, le
Parlement conserverait la faculté d'imposer unilatéralement à la
Vallée d'Aoste les modifications statutaires qu'il aurait
approuvées, même si l'Assemblée législative valdôtaine ne
partageait pas ses vues en la matière. Pour contrer un tel
déséquilibre en faveur du Parlement italien, que rien ne justifie,
et pour faire en sorte que le principe du pacte entre la Région et
l'Etat soit pleinement respecté, il nous faut donc retourner les
données du problème afin que l'opinion de la Vallée d'Aoste ne
s'exprime plus par un vote de refus, mais bien par une approbation,
qui serait décidément plus significative.
Cette solution présente en outre l'avantage d'être nettement
plus respectueuse du principe de l'égale dignité de l'Etat et de la
Région, elle bloque efficacement toute modification unilatérale de
l'autonomie valdôtaine, et tout appauvrissement de cette dernière,
en prévoyant que toute modification que l'Etat se propose
d'apporter à notre Statut doit nécessairement recueillir un large
consensus au sein du plus haut organe représentatif de la
Région.
Président
- La parole au Président de la Région,
Caveri.
Caveri (UV)
- Vorrei spiegare le ragioni che hanno
condotto il Governo regionale a varare questa proposta di legge
costituzionale, che è stata discussa in I Commissione, e oggi
arriva all'attenzione dell'aula.
C'è un aspetto storico e uno, invece, più legato alla
quotidianità, cioè alla discussione che in merito a questo tipo di
argomento dovrà essere svolta dal Parlamento. La prima
considerazione di ordine storico riguarda lo Statuto di autonomia e
le caratteristiche fondative di tale Statuto. In epoca non
sospetta, cioè sia nelle fasi preparatorie dell'emanazione dello
Statuto di autonomia, ma anche negli anni successivi, quando così
faticosamente si è cominciato il tentativo, dopo il 1948, di
applicazione dello Statuto di autonomia, i Valdostani, componenti
del Consiglio e dei Governi regionali che si sono succeduti, hanno
sempre, nel rapporto con Roma, considerato che questo Statuto di
autonomia, pur votato dalla Costituente, aveva delle
caratteristiche pattizie nel lavoro svolto all'interno della
Costituente che portavano a ritenere che lo Statuto di autonomia,
in maniera silente, nel testo avesse però delle caratteristiche
tali che ne facevano certo una legge costituzionale modificabile,
come è avvenuto nel tempo, con le procedure rinforzate nella logica
bicameralistica prevista dalla Costituzione. Credevano però anche
che questo Statuto di autonomia avesse qualche elemento politico
pattizio di fondo molto più forte e spiccato, cioè che il
Parlamento italiano, pur nelle procedure previste per le riforme
costituzionali, dovesse tener conto delle opinioni dei Valdostani
in merito alle modifiche che dovevano essere apportate a questa
Costituzione regionale. Il fatto che non sia stata chiamata
Costituzione regionale, ma Statuto, è dovuto al fatto di non creare
confusione con la Costituzione. Peraltro paradosso è che la prima
Costituzione di cui i Valdostani hanno goduto - lo Statuto
albertino del 1848 - era chiamata "Statuto" perché in realtà si
chiamava "Costituzione" l'insieme dell'ordinamento penale e civile
dello Stato sabaudo.
È del tutto evidente che questa considerazione dell'elemento
pattizio nel tempo ha avuto degli scricchiolii sinistri, come
abbiamo visto in occasione della discussione molto vasta che si è
avuta nelle Bicamerali. Io ho fatto parte della Bicamerale "De
Mita-Jotti" e già alla fine di questi lavori si rifletteva su come
riscrivere il "116", cioè la norma costituzionale che gemma gli
Statuti di autonomia. Già allora la tesi nostra - ma anche di altre
Regioni a Statuto speciale - era che il cambiamento di questa norma
dovesse avvenire con un consenso da parte degli interessati.
La riforma del Titolo V della Costituzione non fu soddisfacente
perché, pur riaffermando nella scrittura attualmente in vigore del
"116", dopo il referendum delle settimane scorse, l'esistenza delle
Regioni ad autonomia speciale - e devo dire che chi seguì il
dibattito nella Commissione affari costituzionali come avvenne a
me, e soprattutto nel Comitato dei 9 dove vengono esaminati per
l'aula gli emendamenti che portarono alla riforma del Titolo V, sa
che la riaffermazione dell'esistenza della specialità anche nella
riforma del Titolo V fu una questione tutt'altro che banale, tanto
che nell'articolo 116 novellato voi ritroverete questa parte
aggiuntiva del "116"-. Diciamo che l'elemento di cambiamento del
"116" potrà apparire banale, ma è il bilinguismo della dizione
Valle d'Aosta-Vallée d'Aoste, che oggi è sancita dalla
Costituzione, ma fu aggiunto un comma dove si consentiva una
specialità anche per le altre Regioni a Statuto ordinario che
avrebbero potuto ottenere qualcosa in più rispetto all'ordinarietà
confrontata alla specialità di Regioni come la Valle d'Aosta.
La discussione nella Commissione "Affari costituzionali" della
Camera, dove si scrisse questo articolo 116, fu purtroppo turbata
da incomprensioni politiche, in particolare Marco Boato dei "Verdi"
fu quello che si mise assolutamente per traverso per il
riconoscimento del principio dell'intesa, fu ferocemente contrario
e con l'intelligenza che lo caratterizza e approfittando della
particolarità della situazione di Trento e Bolzano, in particolare
della situazione di Bolzano, pose dei problemi molto forti
all'interno dell'alleanza del Centro-Sinistra, affinché non venisse
approvato il principio dell'intesa. Queste furono le ragioni che mi
spinsero all'epoca al voto contrario, malgrado i voti alla Camera
fossero assai ridotti e quindi il rischio fosse che il
Centro-Sinistra nella scelta sciagurata - che oggi possiamo
valutare dal punto di vista storico - di affrontare le riforme
costituzionali con un voto di maggioranza. Malgrado questa
maggioranza risicata, insistettero nel non accettare il principio
dell'intesa, e questo mi spinse all'epoca ad un voto contrario a
questa riforma del Titolo V e, ancora oggi, sono convinto che
l'assenza del principio dell'intesa aveva ed ha profondamente
"minato" quella riforma del Titolo V, che pure dal punto di vista
del regionalismo e molto poco del federalismo aveva creato qualche
precedente interessante e importante. Già all'epoca, nel corso di
questa discussione, ma anche nella discussione successiva che
riguardò la questione della forma di governo e cose di questo
genere, più volte anche il Consiglio riaffermò il principio
dell'esistenza morale e politica, non giuridica, nello Statuto
dell'esistenza di un principio pattizio.
Va dato atto, nella riforma costituzionale affrontata purtroppo
sempre nella logica unilaterale dal Centro-Destra con quella che è
stata definita volgarmente la "devolution", del lavoro molto buono
svolto dalla componente delle minoranze linguistiche alla Camera
dei Deputati e in particolare dell'impegno profuso personalmente
dagli Onorevoli Zeller e Collé. Credo che talvolta nella polemica
politica si tenda a dimenticare quanto le persone hanno fatto e io
vorrei, in quest'aula, ricordare il lavoro importante svolto
dall'Onorevole Collé per l'ottenimento della riforma della
"devolution" del principio dell'intesa. È vero che poi il voto
contro questa "devolution" espresso dal popolo valdostano in
occasione del referendum relativizza l'importanza di quel principio
dell'intesa soprattutto se confrontato con una riforma
complessivamente negativa e assai confusa per l'inserimento di
materie concorrenti, per l'inserimento del principio, gravissimo
sotto il punto di vista autonomistico, dell'interesse nazionale, ma
va anche detto che quella norma sull'intesa che è stata cancellata
dal referendum era molto utile, e devo dire che nel parlare con il
Presidente Prodi, nel corso delle votazioni del Presidente della
Repubblica, avevo avuto conferma di quanto detto anche dai
Parlamentari valdostani Perrin e Nicco, e cioè che uno degli
impegni del Governo nei confronti delle Regioni ad autonomia
differenziata sarebbe stato il ripristino del principio
dell'intesa.
Quale ripristino del principio dell'intesa? Da questo punto di
vista credo che questo testo, oggi all'esame del Consiglio, su
proposta del Governo regionale, condiviso dalla I Commissione del
nostro Consiglio, è certamente più performante e migliore della
dizione presentata dai Parlamentari valdostani nelle rispettive
Camere in vista del dibattito, perché nel caso loro si sono
limitati a ricopiare quanto esistente, come ricordato dal
Presidente della I Commissione, in particolare per ciò che riguarda
quella norma vigente prima del referendum che era oggettivamente
limitativa. Ed era limitativa in primo luogo perché non parlava del
principio pattizio, mentre questa norma di modifica dello Statuto
inizia l'"incipit" in considerazione del fondamento pattizio
dell'autonomia della Regione: questo sarebbe un cambiamento, se
accolto dal Parlamento, molto significativo dal punto di vista
politico e, in secondo luogo, non viene espresso un dissenso dal
Consiglio regionale alla norma, ma viene esercitata un'intesa con i
2/3, collega Squarzino. Lei ha ripresentato un emendamento che è
frutto di un'incomprensione della relazione scritta da parte
dell'Onorevole Nicco, che poi alla fine della riunione ha
riconosciuto di avere male interpretato il testo così come
presentato, perché la maggioranza semplice nel caso dell'intesa è
una norma che "scricchiola", che non è sufficiente. Non a caso, già
oggi, sulla legge elettorale chiediamo una maggioranza importante
che qui viene ribadita, cioè quella dei 2/3, perché è un'intesa che
bisogna dare, quindi la maggioranza semplice non esaurirebbe la
forza della modifica di una norma costituzionale qual è lo Statuto
di autonomia.
Venendo agli aspetti più contemporanei, non sappiamo ancora in
quale delle due Camere verrà incardinata la discussione, quindi
cautelativamente converrà inviare la proposta di legge
costituzionale sia alla Camera sia al Senato, perché da uno dei 2
rami del Parlamento inizierà questa discussione e la nostra legge,
come previsto dai regolamenti parlamentari, sarà presente nel
dibattito politico e spetterà al relatore che se ne occuperà in uno
dei 2 rami del Parlamento di decidere quale sarà il testo base.
Certamente questa più moderna proposta che il Consiglio voterà
oggi, influenzerà in senso positivo per la nostra autonomia
speciale, oltre che per l'insieme delle autonomie speciali, la
discussione che avverrà in Parlamento.
Credo che a seguito del referendum era doveroso esprimerci
politicamente su un tema di grande spessore e - direi - un tema
"bipartisan", più vasto dei perimetri di maggioranza e opposizione,
perché si tratta di un tema decisivo che influenzerà anche il
dibattito che dovrà avvenire in quest'aula. Con il Presidente
Perron abbiamo presentato all'attenzione di questo Consiglio -
forse con una modalità nuova, finalizzata però a stimolare il
dibattito - l'idea della nascita di una convenzione. Il testo della
convenzione che nella proposta congiunta con il Presidente Perron
abbiamo definito come percorso in un anno dalla nascita della
convenzione medesima, quel testo deve poi affrontare il Parlamento
italiano. È come una specie di nave che mettiamo nel mare
burrascoso della politica italiana. Certo che se nel frattempo
verrà ripristinato il concetto dell'intesa, questo ci
rassicurerebbe rispetto ai possibili emendamenti che stravolgessero
il testo iniziale del Consiglio. Senza quel paracadute, quella rete
protettiva che è invece rappresentata dal principio dell'intesa e
soprattutto dal principio pattizio che vorremmo trasformare da un
concetto morale, etico, politico, in un concetto giuridico
all'interno del nostro Statuto di autonomia.
Président
- La parole à la Conseillère Squarzino
Secondina.
Squarzino (Arc-VA)
- Voglio ringraziare il Presidente
Caveri per aver riportato in questo Consiglio la proposta di legge
costituzionale n. 3, e il Presidente Cesal per aver provveduto alle
audizioni dei due Parlamentari. Sappiamo che una legge analoga è
stata presentata dai 2 Parlamentari sia prima che dopo l'esito del
referendum, in collaborazione con gli altri componenti delle
minoranze linguistiche, per operare sui vari Statuti speciali
presentando per ognuno di quelli una medesima dizione, in modo da
favorire un maggior indirizzo unitario nella scelta della linea
politica e anche dei testi legislativi da portare avanti. Ci spiace
di aver sentito in Commissione che i Parlamentari nulla sapevano
dell'iniziativa assunta dalla Giunta, nel senso che se fosse stato
concordato preventivamente il testo, forse si sarebbe potuto
operare sull'altro testo presentato con delle cose
rafforzative.
Rispetto ai contenuti, credo anch'io che rispetto all'articolo
50 del nostro Statuto, in cui è previsto il parere da esprimere in
2 mesi, un parere che non ha alcun valore effettivo, sia qualcosa
di molto debole, quindi concordiamo sul fatto che vada spostato
verso l'intesa. Prendiamo atto con piacere che nella nuova
formulazione l'articolo 114 già mette i fondamenti per questa
intesa; quando l'articolo 114 della Costituzione dice che la
Repubblica è costituita da Comuni, Province, città metropolitane,
Regioni e Stato, sottolinea che la Regione è riconosciuta come uno
degli enti facenti parte della Repubblica, quindi è necessario che
il dialogo fra questi enti sia fatto in modo paritario per quanto
riguarda le materie di loro competenza.
Condividiamo il fatto che si vada verso l'intesa, perché c'è un
riconoscimento della dignità della nostra Regione in particolare
per il suo Statuto speciale. Siamo d'accordo quindi che l'intesa si
trasformi in un assenso o in un diniego - a seconda -, si trasformi
in un rapporto tale per cui o la Regione afferma fortemente che è
contraria a una proposta del Parlamento, oppure va anche bene che
ci sia un assenso, che comunque ci sia la forma del consenso, in
modo che le norme non siano prese contro la Regione o contro il
Parlamento; deve cioè essere individuato questo modo paritario di
operare.
Nei nostri emendamenti abbiamo tolto il fondamento pattizio,
anche in base al fatto che un costituzionalista esperto, oppure una
persona come Nicco - che su questi temi ne sa più della
sottoscritta - dice che il richiamo al carattere pattizio non è
così importante in una norma, è più importante dove nella norma si
indica con chiarezza quali sono i rapporti. Forse c'è stato un
malinteso, ma il fatto di togliere i 2/3 è perché ci deve essere la
possibilità che ci sia un consenso a maggioranza su questi temi,
quindi queste sono le 2 proposte che abbiamo fatto.
Président
- La parole au Conseiller Cesal.
Cesal (UV)
- Credo che ci sia poco da aggiungere rispetto
all'ottima presentazione che è stata fatta di questo disegno di
legge da parte del Presidente Caveri.
Mi premeva solo riprendere alcuni concetti, soprattutto per
quanto riguarda la discussione in Commissione e l'audizione dei
Parlamentari in ordine a questo articolato. È vero che i
Parlamentari non erano a conoscenza di questa iniziativa, ma è
anche vero che né la Commissione, né il Governo regionale, né
l'intero Consiglio, erano a conoscenza dell'iniziativa dei
Parlamentari valdostani. Noi li abbiamo auditi non perché c'era un
impegno specifico in ordine a questi problemi, ma perché avevamo
ritenuto in Commissione che ci fosse la necessità di stabilire un
rapporto corretto e coerente fra i 2 organismi istituzionali, i
Parlamentari, e il Consiglio regionale per operare in sintonia, per
operare sfruttando al massimo le sinergie di questi 2 organi. Noi
li abbiamo quindi auditi e diciamo che abbiamo cercato di definire
un percorso che ci permetta, nel corso dei prossimi mesi, di
poterci confrontare sui vari temi concernenti tutte le questioni di
carattere istituzionale riguardanti la nostra Regione.
A me personalmente preme sottolineare il fondamento pattizio
della nostra Costituzione: è un aspetto dal mio punto di vista
irrinunciabile. So che ci possono essere da parte di qualcuno delle
perplessità, ma io ho sempre sostenuto che il nostro Statuto di
autonomia ha un'origine pre-costituzionale, è precedente
all'adozione della Costituzione italiana; questo è un aspetto che
ci garantisce il fatto che qualsiasi tipo di modificazione del
nostro Statuto debba essere preventivamente concordata con gli
organismi istituzionali di questa Regione. Questo è un principio
irrinunciabile, mi preme sottolinearlo, anche se non stiamo
discutendo in ordine a queste problematiche, ma è un aspetto che
non sottovaluterei.
Inviterei i colleghi del gruppo "Arcobaleno" a ritirare i propri
emendamenti, perché ritengo che la formulazione del testo così come
ci è stato presentato sia rafforzativa rispetto alle iniziative
Parlamentari.
Per quel che riguarda il nostro gruppo non possiamo che
esprimere la nostra soddisfazione e il voto favorevole, in quanto
riteniamo che con questa iniziativa, se avrà successo, la tutela
dello Statuto speciale della Valle d'Aosta, le sue eventuali
auspicabili modificazioni, possano essere adottate con serenità da
parte di questo organismo con una maggioranza qualificata, che mi
sembra più rappresentativa rispetto ad una maggioranza semplice
come è stato proposto nell'altro articolato. Esprimo il voto
favorevole da parte del gruppo "UV" in ordine a questo disegno di
legge, auspicando che possa passare con l'unanimità dei voti dei
presenti.
Président
- La parole au Conseiller Viérin Marco.
Viérin M. (SA)
- Credo che su questo argomento si sia già
discusso parecchio in questo Consiglio regionale in questa
legislatura e anche nelle passate legislature; credo che il
Presidente Caveri abbia fatto un percorso storico molto preciso e
articolato, a partire dal principio dell'intesa non inserita nella
riforma del Titolo V della Costituzione, per arrivare alla riforma
del "Governo Berlusconi", la "devolution", dove questo principio è
stato inserito, per arrivare, infine, al referendum di qualche mese
fa.
Oggi è necessario il reinserimento di questo principio
dell'intesa; è chiaro che qualcuno ha proposto l'inserimento
fotocopia di quello che è stato fatto con la "devolution". Noi
riteniamo che sia più giusto non fare un inserimento a fotocopia,
ma sia più logico fare un inserimento come proposto oggi in questo
disegno di legge costituzionale, che è molto diverso soprattutto
nelle ultime 2 righe, quando si dice che le Camere non possono
adottare la legge costituzionale. Mi sembra ovvio che questo dia
più peso al nostro Statuto, a questo Consiglio e al popolo
valdostano, di non vedersi espropriare tramite passaggi poco
piacevoli alcune competenze.
Sugli emendamenti presentati dal gruppo "Arcobaleno", crediamo
che il 1° non sia accoglibile, proprio perché ribadire
"in
considerazione del fondamento pattizio dell'autonomia della
Regione"
è indispensabile, per ricordare il nostro percorso
storico, ricordare quello che era alla base dell'ideale per
l'ottenimento e la presentazione dello Statuto. Quanto al 2°
emendamento, poiché "assoluta" vuol dire 18 voti, crediamo che le
riforme costituzionali sono molto importanti e tutti abbiamo detto
che ci vorrà almeno una maggioranza qualificata, quindi non è
logico che ci sia l'assenso con 18 voti, perché "assoluta" vuol
dire avere 18 voti su quello che è il numero non dei presenti, ma
degli aventi diritto. Ho sempre sentito dire da parte della collega
Squarzino che su alcune riforme non di carattere costituzionale, ma
addirittura di carattere regionale - e noi condividiamo - ci siano
votazioni che debbano pretendere almeno la maggioranza qualificata
dei 2/3: per questo non siamo d'accordo anche su questo
emendamento.
Président
- La parole au Conseiller Tibaldi.
Tibaldi (CdL)
- In questi giorni abbiamo avuto il piacere
di leggere questo testo, che oggi è all'esame dell'aula, e anche i
testi dei Parlamentari Perrin e Nicco, e abbiamo rilevato 2 cose.
La prima è una sostanziale identità di tutti, sono l'uno la
fotocopia dell'altro, ma sono anche la fotocopia di quella proposta
che è stata oggetto di riforma costituzionale e di referendum
conservativo qualche settimana fa; ovvero, da un lato, la Giunta
regionale e, dall'altra, i Parlamentari Nicco e Perrin hanno
proposto 2 cose che già c'erano e che paradossalmente hanno
avversato durante la fase di referendum costituzionale.
Viene difficile comprendere il significato di questa iniziativa,
viene difficile comprendere perché lo strumento pattizio era stato
inserito nella riforma proposta dal Parlamento italiano e votata
solo dal Centro-Destra e poi non confermata dal popolo italiano e
oggi, voi, tornate in questa sede con una proposta identica.
Presidente Caveri, le cito alcune affermazioni che lei ha fatto
quando si parlava di referendum conservativo qualche settimana fa;
come mai voi, oggi, ci proponete la fotocopia di quello che quei "4
saggi di Lorenzago" - che lei ha definito "4 amici che si sono
incontrati a fare una scampagnata a Lorenzago", e si riferiva ad
Onofrio, Pastore, Nania e Calderoni - avevano elaborato? Oggi avete
riassunto quei concetti e li avete riproposti qui, in questa
proposta di legge costituzionale... pertanto, la prima
considerazione è che avete una sorta di "schizofrenia politica"
nell'affrontare il discorso delle riforme costituzionali.
Vorremmo capire se questa azione si inserisce nell'ambito di un
contesto coerente di riforma o è un'iniziativa schizofrenica
perché, da un lato, non vi siete neppure armonizzati con i 2
Parlamentari valdostani - è vero che siete su posizioni politiche
non proprio armoniose, ma gli uni lo hanno fatto all'insaputa degli
altri e viceversa! -; dall'altro, avete preso ciò che avete voluto
deliberatamente bocciare il 26 giugno scorso.
Un'altra considerazione è che non riusciamo a comprendere come
questa iniziativa estemporanea si integri o si coordini con la
proposta di riforma dello Statuto, perché il Presidente Caveri ha
detto dobbiamo riformare lo Statuto, con un percorso convenzionale,
con una convenzione. Lo avete annunciato in formula ampiamente
propagandistica prima del 25 e 26 giugno: dobbiamo riformare lo
Statuto attraverso una convenzione. Allora, visto che questa
proposta di legge costituzionale va a modificare una piccola parte
dello Statuto, in particolare l'articolo 50, comma 3, vorremmo
capire come questa iniziativa si concili con la proposta
convenzionale che ci avete fatto.
Se i "4 saggi di Lorenzago" sono stati dipinti in maniera tanto
bucolica, davanti a "un piatto di polenta e salsicce", tutto
sommato la polenta e le salsicce avranno fatto lavorare lo stomaco,
ma anche il cervello, perché oggi lo avete ripreso "in toto"! Al di
là del dileggio che avete riservato ai "saggi", al Governo di
Centro-Destra, che è stato l'unico Governo che ha approvato una
riforma introducendo il principio dell'intesa, oggi la Regione, per
voce delle sue massime autorità, propone questo percorso doppio:
una modifica statutaria per dover rimediare al gravissimo danno che
ha perpetrato, bocciando, attraverso un referendum confermativo, la
riforma costituzionale, e d'altro canto, a questa politica così
ambigua vogliono affiancare una riforma di carattere generale con
la convenzione. Sinceramente non riusciamo a capire questo percorso
e dovete fidarvi della probabile capacità riformista del
Centro-Sinistra... abbiamo qualche dubbio che il Centro-Sinistra
sia in grado di accogliere le proposte che oggi partono da
Aosta!
Aosta chiede, Roma... sente? Nel 2001 Aosta non aveva espresso
questa esigenza in maniera così formale, ma Roma già anticipava -
ricordiamo il discorso di insediamento di Berlusconi - che comunque
si sarebbe tenuto in debita considerazione il rapporto pattizio fra
le Regioni autonome a Statuto speciale e lo Stato italiano. È una
citazione ufficiale che è stata puntualmente rispettata, ma
naturalmente è stata snobbata dagli ex colleghi del Presidente
Caveri, che hanno il torto di recarsi a Lorenzago e poi di
codificare ciò che lui o altri Parlamentari valdostani non hanno
mai fatto nel corso della loro permanenza nella capitale. Vediamo
se il Centro-Sinistra sarà in grado di accogliere queste proposte;
vengono fatte d'altronde da 2 Parlamentari che sono espressione del
Centro-Sinistra, Nicco e Perrin, vengono fatte da una Giunta
regionale che, se non è a guida Centro-Sinistra, è comunque
fortemente orientata in quella direzione!
C'è da notare questo e forse è un aspetto che la Valle d'Aosta
sta sottovalutando; ci sono Regioni che sono al traino dell'Italia
da un punto di vista sociale, economico, culturale, e ci riferiamo
alla Lombardia e al Veneto, Regioni che stanno dimostrando non solo
di andare in controtendenza rispetto ad un'abitudine ormai diffusa
in altre Regioni di essere assistiti dal centro - pensiamo solo
alla spesa sanitaria: il centro, Roma, lo Stato, gli Italiani che
devono ripianare dei buchi della spesa sanitaria, altrimenti i
bilanci di queste Regioni vanno a ramengo! -, ma anche di avere dei
tessuti produttivi particolarmente avanzati che sono al traino
dell'Italia e che hanno compreso l'importanza dell'autonomia, tanto
che guardano alle Regioni speciali come la nostra per fare in modo
che vengano importati questi principi autonomistici non solo in
termini legislativi, amministrativi, ma anche finanziari, in
Regioni come le loro e, di conseguenza, diventino patrimonio comune
di molte Regioni italiane e forse, un domani, di tutte le Regioni
italiane. Non sottovalutiamolo questo passaggio, perché da nessuna
parte sta scritto che l'autonomia è un'esclusiva di Regioni come la
nostra; mi sembra che qui stiamo sottovalutando questo aspetto e
continuiamo solo - tramite citazioni storiche come sono state fatte
finora in particolare dal Presidente Caveri - a ricordare la nostra
particolarità come un qualcosa che deve essere custodito per sempre
in uno scrigno! Quanto prima, se si ambisce a quel modello federale
che si dice di difendere e di volere ad ogni costo, si arriverà ad
un'equiparazione di poteri per tutte le Regioni, sia quelle
ordinarie, sia quelle speciali, e crediamo che questo aspetto non
possa essere sottovalutato.
L'iniziativa referendaria è stata boicottata con assoluta
assenza di buon senso da parte del gruppo "Union", in particolare,
di quel partito che dovrebbe essere il custode di certi principi
autonomistici e di certi valori. In realtà oggi si "scimmiotta" ciò
che fecero a Lorenzago 4 persone, lo si riproduce in fotocopia tale
e quale e si pretende che venga compresa la valenza istituzionale
solo perché la firma non è quella dei "4 saggi di Lorenzago", ma è
quella di una Giunta che porta, oggi, il nome di Caveri, oppure di
2 Parlamentari, Perrin e Nicco, che neppure sono riusciti a
raccordarsi con questa Giunta e devono confidare in un'attenzione
di Prodi e del suo Governo, che non hanno avuto neppure il buon
gusto di citare in sede di replica, quando si sono insediati, una
minima attenzione al regime pattizio e a quando ci saranno le
auspicate riforme. Si è solo parlato di ampie convergenze... noi
abbiamo sentito sia il 1° discorso di Prodi, sia le repliche dopo
gli interventi in Parlamento, ma Prodi - tant'è che Perrin se n'è
anche lamentato - non ha fatto cenno alcuno ad un'attenzione
pattizia nei confronti delle Regioni a Statuto speciale.
Noi vi auguriamo buona fortuna e ci asterremo su questa
proposta.
Président
- La parole au Conseiller Sandri.
Sandri (GV-DS-PSE)
- Non si può che essere soddisfatti di
questo progetto di legge che pone all'attenzione del Parlamento
italiano un dato molto importante, non solo per la Valle d'Aosta,
ma credo in generale per chi crede in uno Stato federale, sulla
base di una concertazione che si può pensare a un rapporto corretto
fra le Regioni e la Repubblica. Da questo punto di vista credo che
nessuno possa essere al di fuori di critiche delle varie parti
politiche, mentre ho sentito qui, stamani, una pericolosa
degenerazione dal punto di vista dell'attribuzione di
responsabilità oppure di assunzione di meriti: no, la mia proposta
è più bella... la vostra è più brutta... quella dei Parlamentari va
bene... quella dei Parlamentari non va bene!
Credo che si debba, nell'ottica della collaborazione e dello
spirito pattizio che ci deve essere anche in questa Regione, che
d'ora in poi, su questi temi, si marci in modo diverso. Credo che
tutti debbano collaborare; a mio parere il Governo regionale ha
sbagliato a non avvertire dell'iniziativa i Parlamentari, ma
altrettanto credo abbiano fatto i Parlamentari a non informare il
Governo regionale e il Consiglio regionale. Questo antagonismo non
credo serva alla Valle d'Aosta e neppure serve la posizione
espressa dal Centro-Destra che vorrebbe riabilitare per la
casualità di una norma buona su 400 sbagliate, un'associazione di
villeggianti della Val Camonica quando deve essere paragonata a una
carta costituzionale che è stata fatta da centinaia di Deputati e
di Senatori costituenti, eletti in un momento storico particolare a
completamento di un periodo resistenziale a tutti noto.
Penso che noi, come Centro-Sinistra, non siamo indenni
ovviamente da errori, abbiamo fatto un errore sicuramente a voler
votare nel 2001 la riforma del Titolo V della Costituzione a
maggioranza, perché questo ha comportato un inizio di una deriva
istituzionale che non ha portato del buono a noi! Noi avevamo
modificato 5 articoli della Costituzione... il Centro-Destra,
grazie a questo metodo che avevamo suggerito, se ne è fatti 50! È
quindi bene capire che ognuno ha la responsabilità dei vari
passaggi e io credo che la convenzione per la modifica dello
Statuto sia un momento molto importante, perché lì si vedrà se c'è
la capacità fra i vari soggetti istituzionali e non della Valle
d'Aosta di fare un lavoro comune.
Ci sono 2 temi che sono stati affrontati dal gruppo "Arcobaleno"
che meritano un'attenzione particolare. Il 1° è sulla questione
pattizia; è chiaro che il nostro Statuto poteva avere 3 livelli di
garanzia: uno, nessuna garanzia come non ha avuto per 50-60 anni,
uno, le garanzie internazionali, in mezzo ci sono le garanzie
pattizie rispetto alla Repubblica. Credo che la via intermedia sia
la via giusta e in qualche modo risolva vecchie problematiche e
anche vecchie perplessità; quindi andare avanti da questo punto di
vista e pretendere che sia incardinata nello stesso pensiero di
Statuto l'idea pattizia, credo sia fondamentale... toglierlo mi
sembrerebbe sminuire il valore dello Statuto. Il 2° punto, che
trovo molto più grave perché è l'ennesima espressione di una
mentalità "gruppettara", è il discorso della maggioranza assoluta.
Credo che qui si debba essere molto chiari: la Costituzione
italiana è stata fatta fra Democristiani, Comunisti, Socialisti,
pattisti del Partito d'azione... e credo che abbia dato buoni
risultati e, ancora adesso, è una delle migliori costituzioni del
mondo; pensare di andare avanti, come è stato fatto in quest'aula
non molti mesi fa, convinti che un 40% di partecipazione ad un
referendum possa decidere delle regole della Valle d'Aosta in
termini di Consiglio regionale o di elezione della Giunta... credo
che sia una visione elitaria che non debba essere portata avanti!
Pertanto credo che non solo i 2/3 debbano essere mantenuti, ma
debbano essere allargate le garanzie sulle regole; qui non si vuole
confusione fra ruolo della maggioranza e ruolo della minoranza, ma
le regole devono essere condivise e per questo devono esserci
meccanismi istituzionali che pretendano questo.
Ritengo sia sempre più importante che in tutti i punti della
nostra legislazione andiamo ad individuare che, là dove ci sono le
regole, si vada con ampie maggioranze in modo che queste
garantiscano che le regole sono condivise da tutti. La mentalità di
ridurre queste maggioranze sperando poi di poter intervenire come
"elite illuminata" rispetto al "popolo buio", credo non porti da
alcuna parte. Per queste motivazioni siamo contrari agli
emendamenti che sono stati proposti e votiamo con convinzione la
legge.
Per chiudere quella discussione iniziale sul "siamo stati più
bravi noi... sono stati più bravi loro", chiedo al Presidente del
Consiglio e al Presidente della Regione di farsi carico di
incontrare i nostri Parlamentari, per coordinare con loro la
migliore strada per portare avanti questi documenti, anche perché
mi sembra di aver appreso che, proprio in queste ore, è già
iniziata in Parlamento la discussione sulle modifiche degli Statuti
delle Regioni ad autonomia speciale, quindi è un argomento
estremamente "caldo" su cui... prima cominciamo a lavorare e meglio
è!
Président
- La parole au Conseiller Salzone.
Salzone (FA)
- Solo per esprimere, a nome del mio gruppo,
la soddisfazione e il nostro voto favorevole per la stesura di
questo testo, che è sicuramente il testo più moderno che si potesse
fare. Non è un discorso di maggioranza e opposizione, spero sia
comprensibile che questo tipo di iniziativa va nella direzione
della difesa della nostra autonomia, soprattutto in un momento in
cui gli attacchi dall'esterno non si nascondono più, sono recenti
(ricordo, soltanto qualche giorno fa, la violenza del Presidente
Galan).
Esprimo anche una certa soddisfazione per quanto riguarda
l'incontro che la I Commissione ha avuto con il Senatore e il
Deputato, con il quale c'è stata una convergenza per quanto
riguarda il testo, nonostante la diversità dei tempi che ha portato
alla stesura dei 2 testi. È indubbio che il principio
irrinunciabile dell'intesa è un principio sancito ormai da tutti e,
con questo, credo che la convergenza generale che ci sarà - come
auspico - all'interno di questo Consiglio, dia la spinta a
rafforzare un'autonomia sempre più indifesa.
Président
- La parole au Conseiller Ottoz.
Ottoz (UV)
- Molti di voi, qui, ricorderanno che la
passata legislatura fu caratterizzata dal non aver potuto portare a
termine, malgrado una Commissione speciale che era presieduta
proprio da Nicco, un progetto di Statuto, e tutti ricorderete che
dalle relazioni che furono presentate periodicamente in Consiglio,
il vero problema che era emerso era quello che si riteneva comunque
rischioso di presentare un progetto di legge costituzionale in
assenza di un riconoscimento giuridico dell'intesa, perché il
Parlamento avrebbe potuto restituircelo stravolto e non avremmo
avuto modo - anche se questo non era probabilissimo - di obiettare,
di difendere i nostri diritti su basi giuridiche certe. Devo
aggiungere che questo era rafforzato dal clima che c'era in
Parlamento in quel momento, vi ricordo che in alcuni convegni sugli
statuti a cui partecipavano l'allora Ministro per le Regioni
Bellillo e il Senatore Villone, i commenti sugli Statuti delle
Regioni autonome a Statuto speciali erano preoccupanti, lo stesso
Villone era un propugnatore dell'idea del "tutti speciali = nessuno
speciale". Si parlava per l'appunto di dare alle Regioni ordinarie
una serie di prerogative di cui godevano, all'epoca, solo quelle
speciali.
Ritengo quindi sia importantissimo che il Consiglio regionale
sia presente con un suo progetto, intanto perché non è identico e
non è totalmente soddisfacente quello presentato dai Parlamentari
che hanno spiegato in Commissione essere, questo, dovuto al fatto
che hanno ripreso la dizione contenuta nella riforma costituzionale
fatta dal "Governo Berlusconi", sostenendo che, essendo quella già
passata, era la dizione che aveva più probabilità di passare, ma
che dovendo ripresentare il progetto oggi, l'avrebbero comunque
integrato e utilmente modificato... ma è utile anche nei confronti
del Parlamento che la Regione sia presente con un suo progetto,
proprio perché il risultato del 10 aprile potrebbe far pensare a
Roma che non c'è ancora questo allineamento fra quello che
propongono i Parlamentari e quello che vuole la Valle d'Aosta. Per
questo, il fatto che ci siano 2 progetti che vanno avanti, che poi
seguiranno l'iter che il Parlamento prevede per queste cose, è
molto utile, anzi ritengo addirittura indispensabile che un
progetto come questo sia presentato e dobbiamo, inoltre, essere
tutti favorevoli a questo progetto, in quanto sarebbe un segnale
molto forte nei confronti del Parlamento se - al di là degli
schieramenti maggioranza-opposizione - questo progetto ottenesse
una maggioranza che gli desse ancora più forza, perché da un
riconoscimento giuridico stabile non della natura pattizia dello
Statuto e basta, ma di un riconoscimento giuridico-costituzionale
della natura pattizia dello Statuto, la nostra Regione abbia solo
da guadagnare!
Président
- La parole au Conseiller Lattanzi.
Lattanzi (CdL)
- Ho voluto ascoltare con attenzione gli
interventi dei colleghi, e devo dire che non posso che prendere
atto delle eccezioni che il collega Tibaldi aveva fatto nel suo
intervento, prendere atto che proprio gli stessi interventi hanno
confermato questa incoerenza!
Intanto vorrei partire da un concesso: si parla di progetto di
questo Consiglio per raggiungere un'intesa costituzionale... direi
che i fatti stessi, il documento stesso, la leggerezza di questo
documento - composto da un solo articolo! - non possa far definire
questo provvedimento un "progetto"! Un progetto era quello che la
"Commissione Nicco" avrebbe voluto proporre e non c'è riuscita;
progetto è quello che si sta tentando di portare avanti con la
nuova convenzione... quelli sono progetti! Perché lì c'è la
struttura di un articolato che parte da un inizio e che ha anche
una fine.
Qui si entra, con un articolo, in maniera estemporanea, e questa
è la prima incoerenza che ho sentito riconfermata; ma ne vorrei
sottolineare un'altra, riprendendo un passaggio del collega Ottoz
nel sostenere la validità di questa cosa. Ci sono 2 percorsi: uno è
quello dei Parlamentari e uno è quello della Regione; questo lui lo
vede come un fattore positivo.
Io, avendo avuto quella poca esperienza, ma sicuramente il
Presidente Caveri più di noi sa che quando a Roma arriva un unico
provvedimento unanimemente sostenuto dalla Regione e dai suoi
Parlamentari, ha già grandi difficoltà ad essere recepito, e lo
sappiamo noi che abbiamo dovuto intervenire nella scorsa
legislatura con il "Governo Berlusconi" sui nostri Parlamentari,
per far recepire quello che sì, mi consenta, Presidente Caveri, un
grande lavoro di Collé, ma che senza i nostri voti non sarebbe
andato da alcuna parte, perché il grande lavoro di Collé è stato
quello di proporre una cosa che, se si fosse stata proposta alla
minoranza dell'epoca, che è la maggioranza attuale, avrebbe avuto
risultato pari a zero!
Noi - vogliamo dare atto al lavoro di chi, come Dario, Enrico e
il sottoscritto - abbiamo lavorato sui nostri Parlamentari e sulle
Commissioni per fare in modo che quell'intesa passasse come
principio. Devo dire che abbiamo avuto una difficoltà non tanto per
la condivisione culturale del concetto, perché fortunatamente
avevamo a che fare con una coalizione che aveva un significato
federalista importante al suo interno, come quello della "Lega
Nord" e di "Forza Italia" con parte dell'"UDC", ma abbiamo avuto la
difficoltà di far capire che su questa cosa era tutta la Valle
d'Aosta interessata! Il fatto di dire, oggi, che 2 progetti sono
meglio di uno, non è proprio così quando si va a parlare con Roma e
lo sapranno i nostri colleghi del Centro-Sinistra, che dovranno
andare a discutere con i loro Parlamentari e alla fine si
sentiranno dire: "ma se avete presentato 2 progetti e non siete
neanche d'accordo in Valle d'Aosta... cosa volete? Ma mettetevi
d'accordo e... ripassate al prossimo giro!
Terza e ultima osservazione: quando il collega dice che c'è
"schizofrenia" è evidente nei fatti; quando abbiamo lavorato con le
nostre Commissioni parlamentari e abbiamo raggiunto quel piccolo
inserimento - che il Presidente Caveri ha riconosciuto al "Governo
Berlusconi" - dell'intesa nella modifica del Titolo V della
Costituzione, vi siete "raggelati" per il solo fatto che lo avevamo
ottenuto noi e non lo avevate ottenuto voi; dopodiché lo avete
condiviso - ci mancava altro che non condivideste quel passo in
avanti epocale, perché erano 50 anni che si chiedeva di avere
l'intesa! - e poi gli avete votato contro per il semplice motivo
che non lo avevate proposto voi! Oggi lo riproponete tale e
quale... allora va bene! Non è correttezza politica! È che il
giocattolo è vostro e ve lo giocate voi; se il giocattolo lo
portava ai Valdostani qualcun altro, il giocattolo non funzionava!
È talmente palese che persino le dizioni sono identiche! Le hanno
dovute persino riprendere i Parlamentari romani Nicco e Perrin,
perché dicono che quella dicitura è l'unica che è già passata e può
ripassare, quindi la ripresentano uguale.
Siete veramente scorretti istituzionalmente, perché sarebbe più
comprensibile che... non vi andava bene quella cosa nel senso che
la forma non va bene, la sostanza sì, ripresentate almeno la forma
diversa! E invece no, l'identica forma con la giustificazione che
quella forma è l'unica che ci permette di avere la sostanza... ma
allora dovevate votarla! Ricordo il voto contrario dei Parlamentari
valdostani, che tanto si batterono - come dice il Presidente Caveri
- per ottenere quella cosa, ma poi votarono contro l'intero
impianto, quindi contro il loro stesso lavoro. Mi sembra un modo
non politicamente corretto di operare, lo voglio evidenziare,
perché è giusto dare merito a chi si è battuto per ottenere
qualcosa, che se lo è visto distrutto dalla scorrettezza politica e
oggi si vede riproporre esattamente la stessa cosa, definita "sana
e buona", tanto che la ripresentano in 2 progetti diversi - ma
chiamarli "progetti" mi sembra una parola grossa! - in 2 articolati
diversi, ma assolutamente identici!
Président
- Je ferme la discussion générale.
Je rappelle que nous votons préalablement sur les 2 amendements
présentés par le groupe "Arcobaleno". Je donne lecture de
l'amendement n° 1 du groupe "Arcobaleno":
Emendamento
1) All'articolo 1 sopprimere l'espressione "In considerazione
del fondamento pattizio dell'autonomia della Regione".
Je le soumets au vote:
Conseillers présents: 31
Votants: 28
Pour: 3
Contre: 25
Abstentions: 3 (Frassy, Lattanzi, Tibaldi)
Le Conseil n'approuve pas.
Président
- Je donne lecture de l'amendement n° 2 du
groupe "Arcobaleno":
Emendamento
2) All'articolo 1 sopprimere l'espressione "dei due terzi" e
sostituirla con "assoluta".
La parole à la Conseillère Squarzino Secondina.
Squarzino (Arc-VA)
- Ritiro questo emendamento. Volevo
anche dire che rispetto al contenuto, come prima ho detto,
sull'intesa siamo d'accordo; rispetto a quello che ho detto prima
chiedevamo che questa affermazione del fondamento pattizio
risultasse nella relazione non necessariamente dentro: questa era
la richiesta che avevamo fatto, perché sull'intesa siamo d'accordo.
Ci sembra strano - come abbiamo detto prima - voler presentare un
disegno di legge che sembra la stessa cosa, ma che ribalta dal
diniego, uno, e dall'approvazione, l'altro.
Ritiriamo comunque questo emendamento.
Président
- Je soumets au vote l'article
1
er
:
Conseillers présents: 32
Votants: 26
Pour: 26
Abstentions: 6 (Bortot, Frassy, Lattanzi, Squarzino Secondina,
Tibaldi, Venturella)
Le Conseil approuve.
Président
- Je soumets au vote le projet de loi dans son
ensemble:
Conseillers présents: 32
Votants: 26
Pour: 26
Abstentions: 6 (Bortot, Frassy, Lattanzi, Squarzino Secondina,
Tibaldi, Venturella)
Le Conseil approuve.
Président
- Le projet de loi sera envoyé soit à la
Chambre des Députés qu'au Sénat de la République.
