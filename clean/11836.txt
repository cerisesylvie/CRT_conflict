Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2670 del 25 ottobre 1991 - Resoconto
OGGETTO N. 2670/IX Disegno di legge: "Rifinanziamento della
legge regionale 9 luglio 1990, n. 44 (Interventi regionali di
cooperazione e solidarietà con i paesi in via di
sviluppo)".
Presidente
Anche su questo provvedimento è
necessario fare una precisazione, in quanto non trovate allegato il
parere della I Commissione, che è pervenuto quando era stato già
trasmesso l'ordine del giorno.
Credo vi sia stata distribuita la relazione su questo disegno di
legge.
Ha chiesto di parlare il relatore, Consigliere Milanesio, ne ha
facoltà.
Milanesio (PSI)
Sarò brevissimo. Mi permetto di
richiamare i Consiglieri alla lettura della relazione che spiega
ampiamente tutto quanto previsto, che è stato concordato in altre
circostanze ed in altre sedi dalle commissioni competenti.
Presidente
E' aperta la discussione generale.
Ha chiesto di parlare il Consigliere Riccarand, ne ha
facoltà.
Riccarand (VA)
Per dichiarare il voto favorevole
su questo disegno di legge, che fra l'altro arriva con notevole
ritardo all'esame del Consiglio, perché si tratta di provvedimenti
che erano già stati discussi da molti mesi nel Comitato regionale
di coordinamento per gli interventi e la cooperazione. Si tratta di
interventi di sostegno a dei progetti portati avanti da
associazioni valdostane che operano nei paesi del terzo mondo;
credo sia urgente che il Consiglio approvi questo provvedimento per
poter dare finalmente corso a decisioni che erano state assunte da
tempo e che sono rimaste ferme troppo a lungo.
Presidente
Ha chiesto di parlare il Vicepresidente
Bich, ne ha facoltà.
Bich (Ind)
Anch'io brevemente, per annunciare il
voto favorevole, anche se nel frattempo alcune iniziative delle
organizzazioni non governative hanno già avuto avvio, quindi già si
sono anticipate delle spese, per cui bisognerà sollecitare il più
possibile la parte amministrativa.
Vi è un punto però del quale non riesco ad individuarne i
contorni, ed è il punto dove il relatore cita un progetto di
attività di informazione ed educazione allo sviluppo. C'è un
progetto di attività ed educazione allo sviluppo che era stato
portato nella apposita commissione ed era stato approvato, e questo
comportava una concertazione con l'Irrsae per la definizione di
vere e proprie lezioni, a livello di istituti scolastici superiori,
di questa materia.
L'Irrsae si era dichiarato disponibile per fare un progetto, per
definire anche i contenuti di questo intervento. Vorrei sapere cosa
finanzia in pratica la spesa di 120 milioni prevista per il
progetto, e, dal momento che sono iniziate le scuole, quale
attività didattica vera e propria viene fatta. Quali scuole sono
interessate, quali corsi, in che modo, quali insegnanti... questo
non si conosce ancora; chiederei pertanto al prestigioso relatore
se ci può informare su questo.
Presidente
Ha chiesto di parlare il Consigliere
Perrin, ne ha facoltà.
Perrin (UV)
Les initiatives qui sont financées à
travers ce projet de loi ont été longuement débattues dans la
Commission pour la coordination et pour le développement des pays
sous-développés.
Nous sommes donc favorables au projet de loi, auquel nous
donnerons notre appui, même s'il faut souligner qu'il arrive en
retard et que les associations valdôtaines de solidarité envers les
différents pays risquent ici de perdre du temps précieux, puisque,
dans l'incertitude du financement, probablement elles n'ont pas
encore pu commencer les activités et donner cours au projet
qu'elles s'étaient donné.
Je voudrais de plus connaître de la part de M. le Président,
puisque la Commission pour la coordination des interventions en
faveur des pays sous-développés ne s'est plus réunie depuis
longtemps, s'il y a l'intention de réunir à nouveau cette
commission. Et il y a un problème: c'est vrai qu'à travers la loi
44 le Président de cette Commission est le Président du
Gouvernement même, qui cependant a la faculté de déléguer à
quelqu'un autre cette tâche? C'est ce qu'il avait fait dans le
temps, au moment de la première application de la loi, probablement
déjà prévoyant l'énorme travail qu'il aurait dû faire, y compris
pour la Mercedes Benz; donc la requête est celle-ci: est-ce que
vous pensez, M. le Président, de continuer à garder cette tâche, ou
bien de pouvoir la confier à quelqu'un de votre confiance, afin que
la Commission puisse de nouveau travailler?
Presidente
E' chiusa la discussione generale.
Ha chiesto di parlare il Consigliere Milanesio, ne ha
facoltà.
Milanesio (PSI)
Sarò brevissimo, anche perché non
ho avuto modo - essendo stato chiamato fuori dal Consiglio - di
sentire quali domande mi sono state rivolte. Voglio però precisare
che ho funto da relatore, in questa circostanza, in quanto
Presidente della I Commissione e ho accettato ben volentieri questo
ruolo sapendo che si trattava di argomenti già trattati ampiamente,
deliberati, da commissioni delle quali non faccio parte, e di cui
chi mi fa delle domande è stato "effimero" presidente (in termini
di tempo evidentemente). Quindi forse è lui che potrebbe darci
delle risposte sulle cose che sono contenute in questa proposta,
che sono frutto di quel comitato e che sono state pari pari prese
in considerazione dalla Giunta regionale e portate in questo
Consiglio.
Ho svolto il mio compito molto umilmente e modestamente, con
parchezza di parole, e gradirei che il Consiglio approvasse il
disegno di legge; non voglio entrare in nessuna polemica di nessun
tipo.
Presidente
Ha chiesto di parlare il Vicepresidente
Bich per dichiarazione di voto, ne ha facoltà.
Bich (Ind)
Per un "effimero" intervento. La
domanda la pongo quanto meno all'Esecutivo, al relatore: il
progetto prevedeva proprio dei corsi da iniziarsi con l'anno
scolastico, per le ultime classi delle medie superiori, con una
lezione al mese concordata nei contenuti con l'Irrsae eccetera; qui
sono stati stanziati i soldi, però le lezioni e i piani non ci
sono. Proprio perché la relazione è stata talmente "effimera" che
non ho avuto modo di valutare se l'Irrsae ha dato una risposta,
chiedevo questo. Allora: si dà inizio, non si dà inizio? I
centoventi milioni vengono spesi? Le lezioni, le conferenze,
vengono fatte concretamente? Con che cadenza e con che
contenuto?
Presidente
Ha chiesto di parlare il Consigliere
Viérin per dichiarazione di voto, ne ha facoltà.
Viérin (UV)
Nous avons pris acte du nouveau style,
très concis des rapporteurs de cette assemblée. Nous constatons
quand même une transformation des fonctions du rapporteur qui,
après les déclarations solennelles du mois de juillet 1990,
désormais est réduit à un passe-papiers.
Presidente
Si passa all'esame dell'articolato. Do
lettura dell'articolo 1:
Articolo 1 (Autorizzazione di spesa)
1. Per l'applicazione della legge regionale 9 luglio 1990, n. 44
(Interventi regionali di cooperazione e solidarietà con i paesi in
via di sviluppo) è autorizzata limitatamente all'esercizio 1991, la
maggior spesa di lire 1.100 milioni che grava sul capitolo 22560;
su detto capitolo risulta, quindi, disponibile la somma di lire
1400 milioni.
Presidente
Pongo in votazione l'articolo 1:
Esito della votazione
Presenti, votanti e favorevoli: 31
Il Consiglio approva all'unanimità
Presidente
Do lettura dell'articolo 2:
Articolo 2 (Disposizioni finanziarie)
1. Alla copertura dell'onere di cui all'articolo 1 si provvede,
per il 1991, mediante iscrizione di maggiori entrate sul cap. 9200
(Interessi su giacenze di cassa).
2. A decorrere dall'anno 1992 gli oneri necessari saranno
determinati con la legge di bilancio ai sensi dell'articolo 15
della legge regionale 27 gennaio 1989, n. 90 (Norme in materia di
bilancio e di contabilità generale della Regione autonoma Valle
d'Aosta).
Presidente
Pongo in votazione l'articolo 2:
Esito della votazione
Presenti, votanti e favorevoli: 31
Il Consiglio approva all'unanimità
Presidente
Do lettura dell'articolo 3:
Articolo 3 (Variazioni di bilancio)
1. Al bilancio di previsione della Regione per l'anno 1991 sono
apportate, in termini di competenza e di cassa, le seguenti
variazioni:
Parte entrate
In aumento Cap. 9200 Interessi su giacenze di cassa
lire 1.100.000.000
Parte spesa
In aumento cap. 22560 Interventi regionali di cooperazione con i
paesi in via di sviluppo
Legge regionale 9 luglio 1990, n. 44
Legge regionale n.
lire 1.100.000.000
Presidente
Pongo in votazione l'articolo 3:
Esito della votazione
Presenti, votanti e favorevoli: 31
Il Consiglio approva all'unanimità
Presidente
Do lettura dell'articolo 4:
Articolo 4 (Dichiarazione d'urgenza)
1. La presente legge è dichiarata urgente, ai sensi
dell'articolo 31, comma tre, dello Statuto speciale, ed entrerà in
vigore il giorno successivo a quello della sua pubblicazione nel
Bollettino ufficiale.
Presidente
Ha chiesto di parlare il Consigliere
Perrin, ne ha facoltà.
Perrin (UV)
Ce n'est pas tellement pour réaffirmer
notre voix favorable à l'ensemble de la loi, mais pour constater
les non-réponses du Président du Gouvernement régional.
Presidente
Pongo in votazione la legge nel suo
complesso:
Esito della votazione
Presenti, votanti e favorevoli: 31
Il Consiglio approva all'unanimità
Il Consiglio aggiorna i suoi lavori alle ore 16 di oggi.
La seduta è tolta.
