Classificazione
ATTIVITÀ CULTURALI


Resoconto integrale del dibattito dell'aula
Oggetto del Consiglio n. 2085 del 20 giugno 2001 - Resoconto
OGGETTO N. 2085/XI Concessione, ai sensi della legge
regionale 20 agosto 1993, n. 69, di un contributo di lire
15.000.000 al Circolo Culturale Sportivo Cogne Aosta per
l’organizzazione dei saggi di fine anno dei corsi di
musica e di danza. Impegno di spesa.
Deliberazione Il Consiglio
Premesso che la legge regionale 20 agosto 1993, n. 69 disciplina
la concessione di contributi a favore di associazioni ed enti
pubblici e privati per attività ed iniziative a carattere
culturale, scientifico ed artistico, ed in particolare
l’articolo 3 regolamenta
l’assegnazione di contributi per manifestazioni
culturali e scientifiche;
Preso atto che il Sig. Sergio Buscaglione, Presidente del
Circolo Culturale Sportivo Cogne Aosta, già CRAL Cogne, ha
presentato all'Assessorato dell'Istruzione e della Cultura, con
lettere in data 9 aprile 2001, due richieste tendenti ad ottenere
un contributo per l'organizzazione dei saggi di fine anno dei corsi
di musica e di danza;
Preso atto che le due iniziative, in programma rispettivamente
nei giorni 17, 18 e 22 maggio 2001, presso l'Auditorium
dell'Associazione, e nei giorni 26 e 31 maggio 2001 presso il
Cinéma Théâtre de la Ville di Aosta, comportano un costo
complessivo di lire 31.550.000 così suddivise:
Saggio di musica:
- servizio amplificazione Lire 3.500.000
- manifesti, programmi e addobbi floreali Lire 1.400.000
- compenso insegnanti per la direzione artistica
(8 corsi, 3 mesi di preparazione) Lire 7.000.000
Lire 11.950.000
Saggio di danza:
- affitto Cinéma Théâtre de la Ville Lire 6.000.000
- noleggio scenografie Lire 1.500.000
- materiale pubblicitario (costumi e materiali vari,
addobbi palco ecc.) Lire 2.300.000
- amplificazione, luci e materiale musicale Lire 4.100.000
- SIAE Lire 700.000
- compenso per coreografia e per direzione artistica Lire
5.000.000
Lire 19.600.000
Atteso che il Servizio Attività Culturali dell'Assessorato
dell'Istruzione e della Cultura ha provveduto all'istruttoria e
alla valutazione della domanda, ritenendola ammissibile a
contributo, ai sensi dell'articolo 3, comma 3 e dell'articolo 8
comma 1 della legge regionale 20 agosto 1993, n. 69, in
considerazione dell'interesse culturale della manifestazione;
Tenuto conto dell’interesse
dell’iniziativa e della sua indubbia validità
culturale ed artistica, la Giunta, su proposta dell'Assessore
all'Istruzione e alla Cultura, ritiene pertanto opportuno aderire
alla richiesta mediante la concessione, ai sensi dell'articolo 3
comma 1 della legge regionale n. 69/1993, di un contributo di lire
15.000.000, corrispondente al 48 per cento circa della spesa
preventivata;
Visto l'obiettivo gestionale 120102 - gestione dei finanziamenti
a enti e privati per l'organizzazione di iniziative culturali e
scientifiche;
Richiamata la deliberazione della Giunta regionale n. 13 in data
11 gennaio 2001 concernente l'approvazione del bilancio di gestione
per il triennio 2001/2003, con attribuzione alle strutture
dirigenziali di quote di bilancio e degli obiettivi gestionali
correlati e di disposizioni applicative;
Visto l'articolo 8, comma 2 della legge regionale n. 69/1993 e
l'articolo 3, comma 1, lettera m) della legge regionale 7 dicembre
1979, n. 66, in ordine alla competenza del Consiglio regionale;
Visto l'articolo 8 del decreto legislativo 22 aprile 1994, n.
320, come modificato dall'articolo 1 del decreto legislativo 16
febbraio 1998, n. 44, in ordine alla sottoposizione dell'atto a
controllo;
Visto il parere favorevole rilasciato dal Capo Servizio Attività
Culturali dell'Assessorato dell'Istruzione e della Cultura, ai
sensi del combinato disposto degli articoli 13, comma 1, lettera e)
e 59, comma 2 della legge regionale 23 ottobre 1995, n. 45, sulla
legittimità della presente deliberazione;
Delibera
1) di approvare, ai sensi dell'articolo 3 comma 1 della legge
regionale 20 agosto 1993, n. 69, la concessione al Circolo
Culturale Sportivo Cogne Aosta (C.F. 80008190078) di un contributo
di lire 15.000.000 (quindicimilioni), in percentuale non superiore
al 48 per cento delle spese preventivate ed effettivamente
sostenute e correttamente documentate e, comunque, in misura non
superiore alla differenza tra le entrate e le uscite effettive, per
l'organizzazione dei saggi di fine anno dei corsi di musica e di
danza in programma rispettivamente nei giorni 17, 18 e 22 maggio
2001, presso l'Auditorium dell'Associazione e nei giorni 26 e 31
maggio 2001 presso il Cinéma Théâtre de la Ville di Aosta;
2) di impegnare la spesa di lire 15.000.000 (quindicimilioni),
con imputazione al capitolo 57260 ("Contributi ad Enti ed
Associazioni culturali ed educativi per manifestazioni ed
iniziative culturali e scientifiche"), richiesta n. 3510, del
bilancio di previsione della Regione per l'anno 2001 che presenta
la necessaria disponibilità;
3) di disporre che alla liquidazione della spesa si provveda ai
sensi dell'articolo 58 della legge regionale 27 dicembre 1989, n.
90 e successive modificazioni, in applicazione dell'articolo 9
della legge regionale 20 agosto 1993, n. 69;
4) di prendere atto che il contributo in questione non è
soggetto alla ritenuta d'acconto del 4 per cento prevista dal
D.P.R. n. 600 del 29 settembre 1973.
Président
Je soumets au vote l’objet n°
30:
Conseillers présents: 29
Votants: 25
Pour: 25
Abstentions: 4 (Beneforti, Frassy, Lattanzi, Tibaldi)
Le Conseil approuve.
