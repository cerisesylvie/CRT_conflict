Classificazione
ACQUE
Acque pubbliche


Resoconto integrale del dibattito dell'aula
Oggetto del Consiglio n. 137 del 7 ottobre 1998 - Resoconto
SÉANCE DU 8 OCTOBRE 1998 (APRÈS-MIDI)
OGGETTO N. 137/XI Subconcessione, per la durata di anni trenta
decorrenti dalla data del decreto di subconcessione, al Comune di
Valsavarenche di derivazione d'acqua dalla sorgente Meyes, in
Comune di Valsavarenche, ad uso potabile.
Deliberazione Il Consiglio
Premesso che con domanda in data 06.08.1997 corredata da
progetto a firma Ing. Carlo Bethaz e relazione idrologica a firma
p.i. Franco Meneghini, il Comune di Valsavarenche ha chiesto
all'Amministrazione regionale la subconcessione di derivare dalla
sorgente Meyes, a quota 2400 m.s.m., in Comune di Valsavarenche,
moduli max. 0,60 di acqua per il potenziamento dell'acquedotto
comunale;
Tenuto presente che:
- Il Magistrato per il Po di Parma, con nota prot. n. 15021 in
data 02.10.1997, ha rilasciato il proprio nulla-osta nei riguardi
idraulici per l'ammissione ad istruttoria della domanda di cui si
tratta;
- l'Autorità di Bacino del fiume Po di Parma, con nota prot. n.
3874 in data 25.09.1997, ha dichiarato di non avere osservazioni o
rilievi da esprimere in merito;
- l'avviso di presentazione della domanda 06.08.1997 del Comune
di Valsavarenche è stato pubblicato sul Foglio Annunzi Legali della
Valle d'Aosta n. 30 in data 05.11.1997 e riprodotto nel n. 13 della
Gazzetta Ufficiale della Repubblica Italiana (foglio inserzioni) in
data 17.01.1998 senza dar luogo alla presentazione di domande
incompatibili e concorrenti;
- con ordinanza n. 224 in data 30.03.1998 dell'Assessore ai
Lavori Pubblici è stato disposto il deposito della domanda e del
relativo progetto presso l'Ufficio Concessioni Acque
dell'Assessorato dei Lavori Pubblici della Regione per 15 giorni
consecutivi, decorrenti dal 27.04.1998 a disposizione di chiunque
intendesse prenderne visione nelle ore d'ufficio;
- copia dell'ordinanza è stata affissa per il predetto periodo
di 15 giorni all'Albo Pretorio del Comune di Valsavarenche e copia
della medesima è stata inviata al Consorzio per la Tutela,
l'Incremento e l'Esercizio della Pesca in Valle d'Aosta; al
Magistrato per il Po di Parma; al Ministero dei LL.PP. Direzione
Generale Difesa del Suolo; alla Sezione Idrografica del Po di
Torino; all'Associazione d'Irrigazione Est-Sesia di Novara;
all'Associazione d'Irrigazione dell'Agro all'Ovest del Sesia di
Vercelli; all'Assessorato dell'Agricoltura e Risorse Naturali,
Corpo Forestale Valdostano e Direzione Bacini montani e Difesa
Suolo; all'Assessorato dell'Ambiente, Direzione Ambiente e
Direzione Urbanistica e Tutela Paesaggio; al Comando Regione
Militare Nord-Ovest di Torino; all'E.N.E.L.-Compartimento di
Torino; all'Autorità di Bacino del fiume Po di Parma, all'Ente
Parco Nazionale del Gran Paradiso, alla Comunità montana
Grand-Paradis ed al Comune di Valsavarenche;
- la pubblicazione presso il Comune di Valsavarenche, come
risulta dal referto in calce all'ordinanza è avvenuto regolarmente
ed ha dato luogo alla presentazione, da parte dell'Associazione
d'Irrigazione dell'Agro all'Ovest del Sesia di Vercelli, di un
esposto datato 17.04.1998, con il quale la suddetta associazione
chiede che vengano inserite, nel disciplinare di subconcessione, le
seguenti prescrizioni:
a) la derivazione della portata concessa dovrà essere sospesa
nei periodi in cui viene a mancare la competenza del Naviglio
d'Ivrea, del Depretis e del Farini;
b) il manufatto di derivazione dovrà essere dotato di apposito
edificio idoneo alla misura della portata assentita;
Precisato che la derivazione d'acqua avverrà ad una distanza
considerevole dal punto di prelievo dei canali dell'Associazione
Irrigua e sarà limitata ad un quantitativo che non può influire
sulle competenze dei suddetti canali, non si ritiene di dover
inserire, nel disciplinare di subconcessione, particolari
prescrizioni;
Visto altresì che la visita locale d'istruttoria è regolarmente
avvenuta il 10.06.1998 ed alla medesima, oltre al funzionario
dell'Ufficio Concessioni Acque, sono intervenuti i signori: Peano
Lina, Sindaco del Comune di Valsavarenche ed il M.llo Clos Silvio,
dell'Ufficio Fauna dell'Assessorato Agricoltura e Risorse Naturali,
i quali hanno effettuato il sopralluogo alle località interessate
dalla futura derivazione ed hanno accertato che i siti
corrispondono, di massima, alle rappresentazioni grafiche di
progetto. Il Maresciallo Clos ha fatto presente che nel primo
tratto di condotta, dopo la captazione, dovrà essere prestata la
massima cura nell'esecuzione dei lavori, data la particolarità
della zona interessata dalla costruzione dell'acquedotto. Il
sindaco ha preso atto dell'esposto dell'Ass. Irrigua ed ha fatto
presente che si tratta del prelievo di un quantitativo d'acqua,
peraltro a distanza considerevole dalle prese dei canali
dell'Associazione, che non può influire assolutamente sulle
competenze dei medesimi;
Tenuto inoltre presente che:
- la captazione della sorgente, ubicata a 2400 m.s.m., avverrà
tramite la realizzazione di canaletti emungitori in cls. dotati di
feritoie e di vespaio a tergo, in modo da drenare le acque che
sgorgano dai detriti di falda;
- l'opera di presa comprenderà una vasca di calma con funzione
anche di sedimentatore, della capacità di circa 18 mc. e di una
vasca di carico da 35 mc.;
- le suddette opere saranno recintate e protette a norma di
legge. Le condotte di adduzione e di distribuzione saranno in
acciaio non legato, con bitumatura interna e rivestimento esterno
del tipo pesante;
- nel tratto a monte della strada del Nivolet, per una lunghezza
di circa 225 mt. lo scavo per la condotta richiederà scavi in
roccia. Sono pertanto previsti dei blocchi di ancoraggio in cls. e
ancoraggi nella roccia mediante infissione di spezzoni in acciaio,
in corrispondenza dei cambiamenti di livelletta e di direzione
della condotta;
- all'entrata ed all'uscita delle vasche sono previsti dei
misuratori di portata elettromagnetici, aventi possibilità di
trasmettere gli impulsi a distanza e le valvole di controllo
saranno dotate di manometri per il rilevamento delle pressioni;
Rilevato, quindi, in considerazione di quanto sopra esposto
che:
1) L'utilizzazione della sorgente Meyes, ubicata a quota 2400
m.s.m., corrisponde ad una reale necessità per i fabbisogni
potabili del comune di Valsavarenche e per la realizzazione
dell'acquedotto intercomunale;
2) Le modalità di captazione e di adduzione dell'acqua sono da
ritenersi idonee e quindi tecnicamente approvabili;
Visto infine che il Magistrato per il Po di Parma, con nota n.
12379 del 22.07.1998 ha rilevato che l'istruttoria è stata
regolarmente espletata ed ha espresso parere favorevole
all'accoglimento della richiesta di subconcessione, sotto
l'osservanza delle condizioni espresse nel sottoriportato schema di
disciplinare;
Visto lo Statuto Speciale per la Valle d'Aosta, promulgato con
legge Costituzionale n. 4 del 26.02.1948 e successive norme di
attuazione;
Vista la Legge regionale n. 4 del 08.11.1956;
Vista la Legge n. 36 del 05.01.1994;
Richiamata la deliberazione della Giunta regionale n. 4853 in
data 30.12.1997 concernente l'approvazione del bilancio di gestione
per l'anno 1998 e per il triennio 1998/2000, con attribuzione alle
strutture dirigenziali di quote di bilancio e degli obiettivi
gestionali correlati e di disposizioni applicative, nonché la
circolare n. 2 in data 15.01.1998 (prot. n. 861/5 FIN);
Richiamati i decreti legislativi n. 320/94 e n. 44/98;
Visto il parere favorevole rilasciato, in vacanza del posto di
Direttore dell'Assetto del Territorio e Risorse Idriche, dal
Coordinatore del Dipartimento Territorio e Ambiente nell'ambito
dell'Assessorato Territorio, Ambiente e Opere Pubbliche, ai sensi
del combinato disposto degli articoli 13 comma l, lettera e) e 59,
comma 2 della L.R. 45/1995, in ordine alla legittimità della
presente deliberazione;
Visto il parere della III Commissione consiliare permanente;
Delibera
1) di subconcedere, per la durata di anni trenta, decorrenti
dalla data del decreto di subconcessione, al Comune di
Valsavarenche, giusta la domanda presentata in data 06.08.1997, di
derivare dalla sorgente Meyes, ubicata a quota 2400 m.s.m., in
comune di Valsavarenche, moduli max. 0,60 (litri al minuto secondo
sessanta) di acqua per il potenziamento dell'acquedotto
comunale;
2) di approvare l'allegato schema di disciplinare di
subconcessione;
3) di autorizzare l'emanazione del decreto di subconcessione da
parte del Presidente della Giunta regionale, previa sottoscrizione
del disciplinare da parte del legale rappresentante del comune di
Valsavarenche;
4) di ordinare ed accertare l'introito delle seguenti somme, da
versare presso la tesoreria dell'Amministrazione regionale:
a) lire 939.100 (novecentotrentanovemilacento) pari a mezza
annualità del canone presunto, ai sensi dell'articolo11 del T.U.
11.12.1933 n. 1775, a titolo di cauzione, somma che verrà
restituita, ove nulla-osti, al termine della concessione;
b) lire 35.600 (trentacinquemilaseicento) pari ad un
quarantesimo del canone presunto per gli scopi di cui all'articolo
7 del T.U. 11.12.1933 n. 1775, somma da introitare al capitolo
08800 della parte ENTRATE del bilancio preventivo della regione per
il corrente esercizio finanziario (Canoni per concessioni e
subconcessioni di acque pubbliche e miniere);
c) lire 2.500.000 (duemilionicinquecentomila) quale somma a
disposizione dell'Amministrazione regionale (Ufficio Concessioni
Acque dell'Assessorato dei Lavori Pubblici) per spese di
sorveglianza, esperimenti di portata, collaudo, registrazioni di
atti, eccetera somma da introitare al Capitolo 13500 della parte
ENTRATE del bilancio preventivo della Regione per il corrente anno
finanziario (Gestione fondi per conto terzi per istruttoria domande
e pratiche varie);
5) di stabilire, come specificato nell'articolo 10 del
disciplinare di subconcessione, che nessun canone è dovuto
dall'utenza, essendone l'uso potabile esente, ai sensi dell'ultimo
comma dell'articolo 9 dello Statuto Speciale della Valle d'Aosta,
promulgato con Legge Costituzionale n. 4 del 26.02.1948.
Disciplinare di subconcessione
(Omissis)
Président L'acte en question a reçu l'avis favorable unanime de
la IIIème Commission.
Y a-t-il des interventions? Les Conseillers sont invités à
voter:
Conseillers présents et votants: 28
Pour: 28
Le Conseil approuve à l'unanimité.
