Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 872 del 22 novembre 1989 - Resoconto
OGGETTO N. 872/IX - Reiezione della proposta di legge:
"Modificazione ed integrazione della legge regionale 12 agosto
1987, n. 75 concernente i tetti in lose".
Presidente - Ha chiesto di illustrare la proposta di legge il
Consigliere Riccarand, ne ha facoltà.
Riccarand (NS)
- Questa proposta di legge è stata
presentata per sanare una situazione di carenza di applicazione
della legge sui tetti in lose del 1986 e per risolvere una
situazione di incompleti pagamenti dei contributi che, in
conseguenza della normativa attuale, si è determinata in questi
ultimi anni.
In concreto, nel corso del 1987, del 1988 e del 1989 ci sono
circa 1500 persone che hanno avuto un contributo in base alla legge
regionale sui tetti in lose notevolmente inferiore a quello
previsto dai meccanismi della legge stessa. E questo si è
determinato per il fatto che, con una correzione apportata alla
legge regionale del 1986 nell'anno successivo, cioè nel 1987, non è
stato possibile applicare i parametri previsti dalla stessa legge
dell'86 e deliberati di anno in anno dalla Giunta regionale. Per
fare un esempio, nel 1987 coloro che hanno avuto il contributo per
i tetti in lose invece di avere le 37mila lire al mq. che erano
state deliberate dalla Giunta, hanno avuto 25mila lire al mq.; nel
1988 invece di avere 41mila lire al mq. hanno avuto 25mila lire, e
nel 1989 hanno continuato a ricevere 25mila lire al mq e la Giunta
regionale non ha neppure più fatto la deliberazione prevista dalla
legge '86, tanto questa deliberazione allo stato attuale risulta
poi inapplicabile.
Lo scopo di questa legge, quindi, è semplicemente di sanare
questa situazione arretrata, e nella relazione che accompagnava
l'articolato si diceva che
"scopo della presente proposta di
legge è di sanare la situazione ingiusta e penalizzante
realizzatasi nel corso del 1987, 1988 e 1989. Il tutto in attesa di
una riorganizzazione dell'intera disciplina in materia, che deve
avvenire in tempi brevi".
Questa proposta di legge è stata presentata all'inizio del mese
di maggio 1989, dopo di che è arrivata in Consiglio ed ho accettato
di ritirarla, perchè era stata preannunciata una proposta da parte
della Giunta che avrebbe dovuto prevedere una nuova normativa e
contenere anche una sanatoria rispetto al passato. Ho accettato di
buon grado questo rinvio, ma successivamente la questione si è
protratta nel tempo e in particolare l'ultima bozza che è stata
gentilmente fornita dall'Assessore al Turismo in questa materia, mi
ha fatto vedere che la proposta della Giunta è di notevole
innovazione rispetto alla normativa attuale, cioè si tratta di una
ridefinizione di tutta la materia, di individuazione di nuovi
criteri per la individuazione anche delle zone in cui è
obbligatorio il tetto in lose e quindi in cui si dà il contributo
regionale. Questa materia a mio avviso richiede uno studio
approfondito per evitare di fare un'ulteriore legge, inapplicabile,
parziale, che poi diventa difficilmente gestibile.
Abbiamo fatto una nuova legge nel 1986, perchè la normativa
precedente non funzionava; l'abbiamo modificata di nuovo nel 1987,
abbiamo creato una situazione ancora peggiore e adesso non vorrei
che facessimo una nuova legge organica che poi in realtà non
funziona.
Allora, la proposta che faccio e che rinnovo in Consiglio è
quella di separare i due momenti: facciamo con questa leggina una
sanatoria in modo da mettere a posto la situazione degli anni
1987-1988-1989 per chi già ha avuto il contributo, ma lo ha avuto
in misura notevolmente inferiore a quello previsto dalla normativa
in vigore, e poi a partire dalle prossime settimane cominciamo ad
entrare nel merito di una proposta di normativa innovativa globale
che deve partire dall'anno prossimo e che deve regolamentare il
futuro.
Non sono in contraddizione le due cose, anzi ritengo che se noi
con questo provvedimento riusciamo a sanare la situazione arretrata
che si è determinata e a farlo in fretta, rendiamo più agevole
anche la discussione e poi le scelte rispetto alla nuova normativa,
con gli aggiustamenti che si dovranno fare e che non sarà così
facile ed immediato introdurre.
Non c'è assolutamente uno spirito di primogenitura o di voler
portare avanti una propria proposta. Ritengo, alla luce dei testi
che ho esaminato e di cui ho colto la complessità ed il carattere
innovativo, che sia bene separare i due momenti e che quindi sia
bene approvare questa leggina di sanatoria per poi andare a
discutere con gli approfondimenti necessari una normativa
complessivamente nuova.
Presidente
- Ha chiesto di parlare l'Assessore al
Turismo, Urbanistica e Beni Culturali Faval, ne ha facoltà.
Faval (UV)
- J'avoue que j'ai été quelque peu étonné de
voir cette proposition de loi à l'ordre du jour du Conseil
régional. Ceci à la suite du fait que, lors de la dernière séance
du Conseil régional du moi de juillet, puisque nous avions
pratiquement deux projets de loi, un présenté par M.Riccarand et
celui que j'avais présenté, et compte tenu que la Commission avait
demandé toute une série de modifications à la loi que j'avais
présentée au nom de la Junte régionale, j'avais demandé de surseoir
à la modification du projet même, pour éviter que, dans un délai
aussi bref que celui de l'examen de la part de la Commission, dans
un après-midi, pendant la séance du Conseil régional, l'on puisse
modifier la loi de façon à rendre encore plus difficile
l'application de la loi même.
Je m'étais engagé à tenir compte des différentes remarques que
les membres de la Commission voulaient bien me signaler et à
travers l'été organiser un nouveau projet de loi; se que j'ai bien
fait, et j'ai porté de façn informelle à la Commission ce projet de
loi, de fac,on à permettre à la Commission même de réfléchir et de
vérifier si les requêtes qui avaient été soulignées étaient
contenues dans la loi même.
A la suite de cela la Commission ne m'a plus rien dit et je me
suis trouvé dans la nécessité à ce point-là de présenter la loi en
Junte. Ce projet de loi est maintenant déposé auprès des bureaux de
la Présidence du Conseil.
Or, ce que vient de dire M.Riccarand ne correspond pas
exactement à la vérité, c'est-à-dire qu'il faut encore du temps
pour réfléchir à la votation de cette loi. Je répète: non seulement
les bureaux mais les Conseillers eux-mêmes ont eu la possibilité de
travailler sur cette matière pendant un bon nombre de mois.
Je peux rappeler qu'à partir du mois de septembre, au moment où
j'ai porté mon projet de loi à la Commission, il y a eu le temps de
vérifier si ce projet allait dans la direction souhaitée au mois de
juillet.
Il s'agit là d'un projet de loi qui envisage une solution dans
toute la matière, et non uniquement en ce qui concerne le paiement
de la partie arriérée de la contribution.
Face à cette situation qui va dans le plein respect de ce qui a
été demandé par le Conseil régional, je demanderais au Conseiller
Riccarand de retirer son projet de loi, parce que celui-cii va dans
la direction d'éliminer seulement une partie des problèmes portés
par la loi en vigueur. Au contraire, le projet de loi que j'ai
présenté à la Junte envisage la réponse globale à toute la
matière.
Nous aurons l'occasion de discuter ce projet d'ici peu. Je
répète que la Junte régionale l'a approuvé, les bureaux du Conseil
régional l'ont reçu et sera mis à l'ordre du jour avant la fin de
l'année même.
---
Si dà atto che alle ore 18,45 riassume la Presidenza il
Presidente BICH.
---
Presidente
- Do notizia che il disegno di legge n. 139,
"Norme concernenti l'obbligo di ricostruzione del manto di
copertura in lose di pietra", è in via di assegnazione.
Ha chiesto di parlare il Consigliere Riccarand, ne ha
facoltà.
Riccarand (NS)
- Insisto perchè il Consiglio si esprima
su questa proposta. Questa proposta di legge è già arrivata due
volte all'esame del Consiglio, ho sempre accettato di rinviarla
proprio perchè ritenevo che fosse possibile arrivare ad un testo
unico che fosse più ampio e che comprendesse una normativa
generale. Però è proprio leggendo l'ultima bozza presentata
dall'Assessore, che adesso è diventata un disegno di legge, che mi
sono reso conto che l'indirizzo non è quello. Infatti,
l'impostazione che la Giunta vuole dare all'argomento tetti in lose
con questo disegno di legge è notevolmente innovativo rispetto al
passato e, ripeto, anche se i tempi burocratici sono probabilmente
brevi, credo che la riflessione politica che dovremmo fare non è di
secondaria importanza e non può essere liquidata nel senso di dire
di fare in fretta.
Sicuramente la Giunta ha preso le sue decisioni, però tutto il
Consiglio credo dovrebbe valutare tutta una serie di elementi che
comporta la scelta di passare da una perimetrazione di zone fatta
dalla Giunta ad un obbligo generalizzato, salvo alcune eccezioni
individuate dai Comuni. Si tratta di un capovolgimento molto
grosso, su cui andrebbe fatta una riflessione approfondita.
L'altro elemento è che la sanatoria, così come si configura in
quel disegno di legge, non funziona. Per questo ritengo che non è
affatto vero che aspettando quel disegno di legge andiamo a
semplificare le cose, ma andiamo a complicarle, mentre sarebbe più
opportuno distinguere le due cose, cioè quello che riguarda la
situazione arretrata determinatasi negli anni 87-88-89, che si può
sanare con questa semplice leggina in modo che entro la fine
dell'anno sia in vigore, da quella che è una normativa su tutta la
questione, che ha delle grosse implicazioni culturali, economiche
ed anche finanziarie per l'Amministrazione regionale e che richiede
uno studio molto più attento e approfondito di quanto è avvenuto
finora.
Insisto perchè si separino questi due momenti, si dia una
risposta adesso a gente che aspetta dal 1987 di avere quello che è
dovuto in base alla legge e poi si faccia tutta la discussione
opportuna sulla materia innovativa. Mi sembra una procedura
corretta, per questo insisto su questa strada.
Presidente
- Ha chiesto di parlare il Consigliere
Mafrica, per dichiarazione di voto, ne ha facoltà.
Mafrica (PCI)
- Mi pare che il Consigliere Riccarand
abbia espresso in modo chiaro il suo pensiero; è lui il
presentatore del disegno di legge ed ha chiesto che il Consiglio si
pronunci su questo disegno di legge. Quando si riesce a raggiungere
un accordo fra i Consiglieri proponenti e la Giunta, si può
giungere ad un testo unificato; quando il Consigliere ritiene che
ci sia una divaricazione troppo forte, credo sia un diritto avere
un giudizio sul suo testo.
Penso che sia stato ragionevole anche l'assunto del Consigliere
Riccarand sulla separazione fra la situazione pregressa e quella
futura. Se è vero che l'impostazione che il Consiglio dovrà
assumere per il futuro è differente radicalmente da quella
precedente, diventerà più complicato affrontare con una normativa
di quel genere situazioni che invece erano create da una legge
diversa.
Ci sembra che il numero di persone interessate (si tratta circa
di 2000 persone) e il tempo trascorso da queste persone nell'attesa
di quanto era stato loro promesso dalle leggi, siano tali da
indurci a voler sanare oggi la situazione precedente, per andare
poi con maggiore libertà per scelte future che possono essere molto
diverse da quelle precedenti.
Per questo motivo voteremo a favore di questa proposta di legge
e ci sembra anche che il Consiglio debba prendere in considerazione
le argomentazioni che vengono da una proposta fatta dai Consiglieri
e non soltanto che ci si debba aspettare quanto può venire dai
banchi della Giunta.
Presidente
- Ha chiesto di parlare il Consigliere Aloisi,
ne ha facoltà.
Aloisi (MSI)
- Ritengo che questa proposta di legge sia
giusta e seria, che va incontro a quelle che sono le necessità
delle persone che aspettano questi contributi. Pertanto dichiaro
voto favorevole del Movimento Sociale Italiano.
Presidente
- Si passa all'esame dell'articolato. Do
lettura dell'articolo 1:
Articolo 1
1. Il secondo comma dell'articolo 3 della legge regionale 12
agosto 1987, n.75, è così sostituito:
" 2. Le domande di contributo presentate nel corso degli anni
1986, 1987 e 1988, ai sensi della legge regionale 15 giugno 1978,
n.18, della legge regionale 12 dicembre 1986, n.71 e della legge
regionale 12 agosto 1987, n.75, sino a quando non venga data
attuazione agli adempimenti previsti dall'articolo 3, sempre che
concernano costruzioni site o previste su terreni posti a quote
superiori a metri 1.000 sul livello del mare o comprese nelle zone
A degli strumenti urbanistici comunali adottati o vigenti, sono
liquidati, ad avvenuta presentazione della dichiarazione di
ultimazione dei lavori ed eseguiti i necessari accertamenti
tecnici, in base ai seguenti parametri per metro quadrato effettivo
di tetto: lire venticinquemila per il 1986; lire trentasettemila
per il 1987; lire quarantunmila per il 1988; nel caso il contributo
sia stato liquidato in base a parametri inferiori, si provvederà ad
una liquidazione integrativa. Il contributo per le domande
presentate nel corso del 1989 sarà liquidato in base ai parametri
indicati con deliberazione di Giunta regionale ai sensi del comma
3° dell'articolo 7 della legge regionale 12 dicembre 1986,
n.71".
Presidente
- Pongo in votazione l'articolo 1:
Esito della votazione:
Presenti: 25
Votanti: 6
Favorevoli: 6
Astenuti: 19 (Agnesod, Andrione, Bich, Bondaz, Faval, Lanivi,
Limonet, Louvin, Milanesio, Mostacchi, Pascale, Perrin, Rollandin,
Stévenin, Trione, Vallet, Vesan, Viérin e Voyat)
Il Consiglio non approva.
Presidente
- Essendo stato respinto l'articolo 1 della
proposta di legge in esame, la proposta stessa si intende
respinta.
***
