Classificazione
ARTIGIANATO


Resoconto integrale del dibattito dell'aula
Oggetto del Consiglio n. 1495 del 26 luglio 2000 - Resoconto
OGGETTO N. 1495/XI Approvazione dello schema di convenzione
da stipulare con le società cooperative Les Dentellières, Les
Tisserands e Lou Dzeut, per l’incentivazione di
produzioni artigianali tipiche e tradizionali ai sensi
dell’articolo 4 della legge regionale 5 settembre
1991, n. 44, per il periodo 1° gennaio 2000/31 dicembre
2002.
Deliberazione Il Consiglio
Vista la legge regionale 5 settembre 1991, n. 44 concernente
l’incentivazione di produzioni artigianali tipiche e
tradizionali e, in particolare, l’articolo 4 della
legge stessa, il quale prevede l’erogazione di
contributi a favore di società cooperative, previa stipulazione di
apposite convenzioni concernenti gli importi e le modalità di
erogazione dei contributi, nonché le specifiche azioni che le
cooperative si impegnano ad eseguire;
Richiamata la deliberazione del Consiglio regionale n. 2583 del
21 maggio 1997 con la quale si approvava lo schema di convenzione
da stipularsi con le cooperative Les Dentellières, Les Tisserands e
Lou Dzeut e scaduta il 31 dicembre 1999;
Considerato che le società cooperative: Les Dentellières di
Cogne, Les Tisserands di Valgrisenche e Lou Dzeut di Champorcher
esercitano, rispettivamente, l’attività di
produzione di merletti al tombolo a Cogne,
l’attività di produzione del panno di lana a
Valgrisenche e l’attività di lavorazione della
canapa a Champorcher;
Preso atto che il Comitato tecnico previsto
dall’articolo 5 della legge sopra citata ha espresso
in data 27 aprile 2000 parere favorevole sullo schema di
convenzione da stipulare con le società cooperative: Les
Dentellières, Les Tisserands e Lou Dzeut;
Ravvisata l’opportunità di stipulare le
convenzioni di cui trattasi;
Richiamata la deliberazione della Giunta regionale n. 25 in data
13 gennaio 2000 concernente l’approvazione del
bilancio di gestione della Regione per l'anno 2000 e per il
triennio 2000/2002, con attribuzione alle strutture dirigenziali di
quote di bilancio e degli obiettivi gestionali correlati e di
disposizioni applicative;
Richiamato l'art. 4, terzo comma della l.r. n. 44/1991 circa la
competenza del Consiglio regionale;
Visto l’articolo 8 del decreto legislativo 22
aprile 1994, n. 320, come modificato dall’articolo 1
del decreto legislativo 16 febbraio 1998, n. 44, in ordine alla
sottoposizione dell’atto al controllo;
Visto il parere favorevole di legittimità rilasciato dal Capo
Servizio incentivi ai consorzi ed alle imprese artigiane
dell'Assessorato dell'industria, artigianato ed energia, ai sensi
del combinato disposto degli articoli 13, comma 1, lettera e) e 59,
comma 2 della legge regionale 23 ottobre 1995, n. 45, in ordine
alla presente deliberazione;
Visto il parere della IV Commissione consiliare permanente;
Delibera
1) di approvare, nel testo allegato, lo schema di convenzione da
stipulare con le società cooperative: Les Dentellières di Cogne,
Les Tisserands di Valgrisenche e Lou Dzeut di Champorcher;
2) di stabilire che le convenzioni suddette scadano il 31
dicembre 2002.
Allegato
(Omissis)
PrésidentLa parole à l'Assesseur à l'industrie, à l'artisanat
et à l'énergie, Ferraris.
Ferraris (GV-DS-PSE)
Il provvedimento all'esame del
Consiglio è una proposta di convenzione che deriva dalla legge n.
44/1991 volta a salvaguardare e promuovere le produzioni
artigianali tipiche della Regione.
Queste attività vengono incentivate se svolte da cooperative e
riguardano le produzioni artigianali dei merletti al tombolo di
Cogne, la produzione del panno di lana a Valgrisenche, la
lavorazione della fibra di canapa a Champorcher, la produzione dei
sabots e la produzione di pantofole e costumi tipici della Valle
del Lys. I contributi vengono dati per allestimento e gestione di
esposizioni, per l'attività di apprendimento e diffusione delle
tecniche di lavorazione e della produzione e attività promozionali
idonee a valorizzare le produzioni artigianali.
La convenzione ha durata triennale, le cooperative interessate
sono la Cooperativa Les Dentellières di Cogne, Les Tisserands di
Valgrisenche e Lou Dzeut di Champorcher.
Per quanto riguarda in particolare la Cooperativa Les
Tisserands, c'è un'iniziativa in corso per cercare di rilanciare e
migliorare l'attività della cooperativa stessa anche facendovi
partecipare forze nuove, quindi nuovi soci, in particolare giovani.
L'impegno di spesa degli anni scorsi viene riconfermato per
quest'anno ed è di 250 milioni per le tre cooperative
complessivamente. La spesa nell'anno passato era stata la seguente:
Les Dentellières: 84 milioni, Les Tisserands: 106 milioni, Lou
Dzeut: 63 milioni.
Président
Si personne ne demande la parole, je soumets au
vote la délibération:
Conseillers présents: 28
Votants: 22
Pour: 22
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Sur cette votation nous terminons les travaux de notre séance.
Les travaux reprendront demain matin à 9 heures 15.
La séance est levée.
