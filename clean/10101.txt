Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1094 del 12 marzo 1990 - Resoconto
OGGETTO N. 1094/IX - ORGANIZZAZIONE DI UN CORSO DI FORMAZIONE
PER ASSISTENTI DOMICILIARI E DEI SERVIZI TUTELARI PER PERSONE
ANZIANE ED INABILI, PER IL CONSORZIO DEI COMUNI DI CHARVENSOD,
JOVENCAN, GRESSAN E POLLEIN, IN VISTA DELLA PROSSIMA APERTURA DELLA
MICRO-COMUNITA', SITA IN GRESSAN.
PRESIDENTE:
Do lettura della proposta di deliberazione in
oggetto, iscritta
al punto 22 dell'ordine del giorno.
IL CONSIGLIO
- richiamate le leggi regionali 19 febbraio 1987, n. 10; 15
febbraio 1988, n. 93; 17 febbraio 1989, n. 13 e 8 agosto 1989, n.
58;
DELIBERA
1°) di organizzare un corso di formazione per assistenti
domiciliari e dei servizi tutelari per persone anziane ed inabili,
per il Consorzio dei Comuni di Charvensod, Jovençan, Gressan e
Pollein, in vista della prossima aperture della micro-comunità site
in Gressan:
2°) di approvare il programma del corso nel testo allegato sotto
la lettera A) alla presente deliberazione;
3°) di affidare l'organizzazione e la gestione del corso
all'Agenzia del lavoro in collaborazione con l'Assessorato della
Sanità ed Assistenza Sociale ed i Comuni del Consorzio stesso,
secondo il programma allegato alla presente deliberazione;
4°) di demandare alla Giunta regionale l'adozione dei singoli
specifici provvedimenti attuativi per la realizzazione e lo
svolgimento del corso;
5°) di stabilire che la spesa presunta di lire 90.000.000
(novantamilioni) graverà sul capitolo 49025 del bilancio di
previsione della Regione per l'anno 1990 "Spese per la formazione,
riqualificazione ed aggiornamento degli operatori dei servizi
socio-assistenziali";
6°) di rinviare a successivi provvedimenti deliberativi della
Giunta regionale l'approvazione, l'impegno e le modalità per la
liquidazione della spesa.
ALLEGATO "A"
(...omissis.. . )
PRESIDENTE:
Ha chiesto la parola l'Assessore alla Sanità
ed Assistenza Sociale, Lanièce; ne ha facoltà.
LANIECE (DC):
Com'era già avvenuto per la micro-comunità
di Pontey, anche in questo caso si istituisce un corso per la
formazione di personale che poi potrà essere assunto in via
precaria presso la micro-comunità di Gressan, prima che sia bandito
il concorso pubblico.
Anche in questo caso il limite di età è stato fissato tra i 18
ed i 33 anni per avere il tempo materiale di espletare il concorso
ed evitare di iscrivere al corso persone, ad esempio di 40 anni,
che alla data del concorso si troverebbero escluse per aver
superato il limite di età. Ecco allora che il margine di tre anni
consentirà ai Comuni di espletare i concorsi per le assunzioni in
ruolo.
PRESIDENTE:
Se nessuno chiede la parola, pongo in
votazione la proposta di deliberazione in oggetto.
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
