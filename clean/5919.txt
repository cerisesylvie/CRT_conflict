Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 342 del 9 febbraio 1984 - Resoconto
OGGETTO N. 342/VIII - CONTROLLI DELLA GUARDIA DI FINANZA
NEGLI UFFICI DELLA FINAOSTA - (Interpellanza).
PRESIDENTE
: Do lettura dell'interpellanza presentata dal
Consigliere Riccarand:
INTERPELLANZA
Avendo appreso dagli organi di stampa che la Guardia di
Finanza nell'ambito dell'inchiesta sul Casinò di Saint-Vincent, ha
operato un accurato e prolungato controllo negli Uffici della
Finaosta ed ha infine sequestrato i fascicoli riguardanti i
rapporti fra la Finaosta tre aziende;
Al fine di avere notizie precise ufficiali
sull'argomento;
il sottoscritto Consigliere regionale
INTERPELLA
La Giunta regionale per sapere:
1)
quali sono i fascicoli sequestrati dalla Guardia di
Finanza presso la Finaosta;
2)
quali sono, in base alle notizie in possesso della
Giunta, i motivi di tali provvedimenti;
3)
quali interventi sono stati effettuati dalla
Finaosta nei confronti delle tre aziende oggetto dell'inchiesta
della Guardia di Finanza;
4)
chi sono gli azionisti, con le rispettive quote, i
membri del Consiglio di Amministrazione e i membri del Collegio
Sindacale delle tre aziende in questione.
PRESIDENTE
: Ha chiesto di illustrare l'interpellanza il
Consigliere Riccarand, ne ha facoltà.
RICCARAND - (N.S.):
Non è la prima volta che questo
Consiglio regionale si occupa della FINAOSTA, anche per esprimere
delle perplessità, dei dubbi, delle critiche sul suo funzionamento
e sul suo operato.
Il modo con cui è sorta la FINAOSTA, il periodo stesso in cui è
sorta (quel 1982 in cui abbiamo in Valle d'Aosta un giro vorticoso
di società che nascono, moltiplicando il loro capitale sociale con
degli intrecci molto evidenti con le vicende del Casinò), il fatto
che, prima ancora che fosse approvata dal Consiglio regionale la
creazione della Finaosta, si sapeva che il Presidente del Consiglio
di Amministrazione sarebbe stato Sergio Ramera: sono tutti elementi
che avevano già in passato gettato una zona d'ombra sulla
Finanziaria e sul suo funzionamento.
Non solo quindi ci troviamo di fronte a delle scelte discutibili
o anche decisamente sbagliate, ma si sta profilando tutta una
logica contorta e perversa su cui hanno finito per posare gli occhi
anche la Guardia di Finanza e la Magistratura.
L'ipotesi, non più fantasiosa in questo momento, è che la
Finaosta fosse stata concepita come strumento da collocare in mano
ad un gruppo di potere che potesse servirsene per pompare ingenti
risorse dalle casse della Regione.
L'intreccio fra la FINAOSTA e la sua attività, i suoi
finanziamenti, le sue erogazioni (in particolare nella gestione
ordinaria) ed i signori del Casinò, che ritroviamo all'Alluver ed
in altre ditte, imprese e società che operano in Valle d'Aosta, in
cui la FINAOSTA è intervenuta con ingenti erogazioni di denaro,
tutta questa situazione determina un elemento di grossa
preoccupazione rispetto all'andamento che stava prendendo l'intero
assetto economico e sociale della Valle d'Aosta, ed il ruolo che
nell'interno di tale assetto stava svolgendo la FINAOSTA.
Crediamo che sia ora di chiarire sino in fondo in questo
Consiglio tutta una serie di elementi che sono oscuri, che sia ora
di smetterla con il mantenere zone d'ombra, di ambiguità. Il
Consiglio regionale deve essere posto nuovamente in grado di avere
tutti gli elementi ed informazioni necessarie.
Riteniamo anche che si debba superare questa situazione per cui
sulla gestione ordinaria della FINAOSTA le informazioni che ha il
Consiglio regionale sono del tutto inadeguate: ci deve essere la
massima trasparenza nel funzionamento dell'intera Finanziaria
regionale.
In particolare l'interpellanza chiede di conoscere quali sono
stati i fascicoli sequestrati dalla Guardia di Finanza presso la
FINAOSTA. Alcuni giornali hanno parlato dei fascicoli di tre
aziende, si
è
fatto il nome dell'Alluver, della Trinver,
della Saiform (probabilmente ve ne sono anche altre); chiedo con
questa interpellanza, che la Giunta fornisca tutti gli elementi
riguardanti i dossiers sequestrati: quali sono, dagli elementi in
possesso della Giunta, i motivi che hanno portato al sequestro, ci
saranno pur delle spiegazioni che la Giunta è già in grado di dare
su questi fatti; quali sono gli azionisti (con le rispettive
quote), i membri del Consiglio di Amministrazione e quelli del
Collegio Sindacale delle aziende che sono state interessate dal
sequestro operato dalla Guardia di Finanza nei dossiers della
FINAOSTA.
PRESIDENTE
: Ha chiesto di parlare il Presidente della
Giunta, ne ha facoltà.
ROLLANDIN - (U.V.):
Je n'entre pas dans le mérite des
hypothèses de M. Riccarand, qui a souvent plus de fantaisie que ce
qui serait nécessaire dans ce Conseil, où l'on travaille plus sur
des thèses que sur des hypothèses.
Je dois dire que les raisons qui ont porté à la création de la
FINAOSTA sont écrites dans son acte constitutif; après, chacun peut
dire ce qu'il veut, mais toujours après, comme d'habitude,
lorsqu'il est nécessaire de voir les instruments que toutes les
Régions ont pour donner de l'argent à des industries qui sont dans
une situation de crise.
Pour répondre aux questions posées par M. Riccarand au premier
point, les dossiers saisis par la Guardia di Finanza sont: Trinver,
Pila 2000 S.p.A., Alluver, Saiform et dans ces derniers jours on a
demandé d'avoir le dossier de la Maxel.
Deuxième point: on a démarré du fait qu'il
y
a eu "il
decreto di sequestro di documentazione tenuta esistente presso gli
uffici della FINAOSTA, che possono risultare pertinenti alle
imputazioni contestate a Sergio Ramera".
Au troisième et quatrième point, je répondrai ensemble, pour
chaque dossier:
TRINVER
SOCI: Simi, Fincour, Coralfin, Bruno, Raera, Pignataro,
Picco.
CONSIGLIO D'AMMINISTRAZIONE: Pignataro (Presidente), Bruno,
Raera, Picco, Massai.
COLLEGIO SINDACALE: Celesia, Moro, Piovano.
MUTUO IPOTECARIO: 300 milioni.
PILA 2000
SOCI: Pignataro, Virando, Fincour, Coralfin, Edilver.
CONSIGLIO DI AMMINISTRAZIONE: Pignataro (Presidente), Balbis,
Virando, De Michelis.
COLLEGIO SINDACALE: Laurencet, Celesia, Parini.
MUTUO IPOTECARIO: 700 milioni ed in gestione ordinaria mutuo
ipotecario 350 milioni.
ALLUVER
SOCI: Finaosta, Fispao, Enrietti Leo e Lucio.
CONSIGLIO DI AMMINISTRAZIONE: a seguito della delibera
dell'Assemblea dei Soci in data 29/12/83, la Società è stata messa
in liquidazione nominando quale liquidatore a Sig.ra Martello Roma
Vittoria già Presidente del Consiglio di Amministrazione, la quale
ha presentato presso la Cancelleria del Tribunale di Aosta proposta
di concordato preventivo.
COLLEGIO SINDACALE: Celesia, Spinoni, Vitali
(dimissionario).
SAIFORM
SOCI: Finaosta, Tapiform, Saifa, Contratto, Ghiotti.
CONSIGLIO DI AMMINISTRAZIONE: Paracchi, Vicini, Contratto,
Ghiotti, Bortoli, Cilea, Vagneur.
COLLEGIO SINDACALE: Pia Giovanni e Mario, Ferretti.
Si dà atto che dalle ore 11,27 riassume la Presidenza il
Presidente Giovanni BONDAZ.
PRESIDENTE
: Ha chiesto di parlare il Consigliere
Riccarand, ne ha facoltà.
RICCARAND - (N.S.):
Ringrazio il Presidente della Giunta
per la risposta, forse ha dimenticato soltanto i dati relativi alla
Maxel, comunque non importa.
Ho notato nelle parole del Presidente della Giunta una venatura
polemica, e preciso che non era assolutamente mio intendimento
polemizzare perché credo che ci troviamo di fronte ad una
situazione molto delicata e grave.
Il Presidente della Giunta dice che io ho molta fantasia:
purtroppo ho notata, in questi mesi, che la realtà è ben più grave
di quella che può essere la mia fantasia!
Un mese prima delle elezioni, come Nuova Sinistra, abbiamo
pubblicato un libro che si intitolava "Valle d'Aosta: un malgoverno
tutto da scoprire". Preciso che non è stato per finanziare la
campagna elettorale, perché il volumetto ci è costato molto di più
di quello che siamo riusciti ad incassare. Ebbene, in questo libro
abbiamo indicato una serie di elementi di malgoverno che avevamo
constatato in Valle d'Aosta; purtroppo la nostra capacità di
elaborare, di fantasticare ci aveva portato a sottovalutare la
reale gravità ed entità dei fenomeni.
Le parole che ha detto il Presidente Rollandin rispondendo
all'interpellanza sono una conferma di questa gravità, nel senso
che qui ci troviamo di fronte non ad una o tre, ma ben cinque
aziende che sono connesse con l'inchiesta relativa al Casinò, e per
le prime quattro si tratta di grosse realtà che operano nella
nostra Regione, che sono connesse ad un'inchiesta che riguarda l'ex
Assessore Sergio Ramera, Presidente della FINAOSTA, il quale è
imputato di associazione a delinquere di stampo mafioso.
Penso che anche questi elementi potranno essere oggetto di
valutazione da parte della Commissione che si occupa delle vicende
del Casinò ed è comunque una questione che non deve assolutamente
essere sottovalutata. Il Consiglio regionale deve essere posto
nelle condizioni di avere tutti gli elementi in materia.
