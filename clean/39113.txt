Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.
Personale medico e paramedico



Oggetto del Consiglio n. 2437 del 8 novembre 2016 - Resoconto
OGGETTO N. 2437/XIV - Interpellanza: "Processo di
stabilizzazione del personale precario operante nell'Azienda
USL".
Rosset (Presidente) -
Punto n. 12 dell'ordine del giorno.
Ha chiesto la parola il collega Gerandin, ne ha facoltà.
Gerandin (GM) -
Con il discorso di continuare in
quell'ottica molto positiva, Assessore, che ha portato nell'ultimo
Consiglio ad avere la comunicazione o comunque l'assicurazione di
questo processo di riqualificazione ADEST-OSS, proprio in
quest'ottica di buone notizie legate a questo percorso, questa
interpellanza va in questo senso: terminato questo percorso, che si
andrà ad ultimare a breve, rimane il passaggio importante di andare
a definire un inquadramento per il profilo professionale OSS.
Premetto che non è una cosa dell'ultimo momento, per cui
sicuramente non è colpa dell'Assessore o quant'altro se questo
processo non c'è stato, però probabilmente mai come in questo
momento c'è la possibilità di arrivare a quest'obiettivo
importante, perché comunque era un obiettivo che la politica aveva
promesso quando si era condiviso questo percorso di
riqualificazione. Dico questo perché, per arrivare a questa
sintesi, sicuramente ci va l'accordo da parte dell'Assessorato,
della Regione ma anche dei sindacati, per cui è indubbio che non è
un percorso unilaterale. Mi risulta che ci sia una nota da parte di
tutte le sigle sindacali, secondo le quali uno dei punti previsti
dalla piattaforma presentata dall'organizzazione sindacale ARRS per
il rinnovo contrattuale è proprio quello di prevedere il nuovo
inquadramento per il profilo professionale OSS. Sulla base di
questa disponibilità da parte sindacale, pertanto, mi interessava
capire se c'era la stessa volontà anche da parte della Regione,
anche perché se non è stato ancora inserito, sarebbe da inserire
nella direttiva n. 1/2016 del Comitato regionale per le politiche
contrattuali, che invita l'ARRS a negoziare il rinnovo contrattuale
del testo unico. Io non entro nel merito del
quantum
dal
punto di vista economico e che posizione eventualmente inquadrare,
questa è parte delle organizzazioni sindacali, per cui è un
problema di contrattazione sindacale.
Altro punto fondamentale è quello riferito a quanto previsto
nella legge n. 22/2010, che prevede all'articolo 3: "con
l'obiettivo di perseguire l'ottimale distribuzione delle risorse
umane e loro riconversione e l'arricchimento professionale,
disciplinano i criteri e le modalità per l'attuazione della
mobilità interna tra gli enti di cui all'articolo 1 comma 1", tra i
quali c'è anche il discorso dell'Azienda USL. Tenuto conto che si
sta avviando un importante processo di stabilizzazione del
personale precario con una riserva di posti, è il momento di vedere
se si può dare corpo a quello che era previsto all'interno di
questa legge. Questa legge al comma 4bis dell'articolo 43 prevede
che: "per le finalità di cui al comma 1 - che vi ho letto - la
mobilità volontaria mediante cessione del contratto individuale di
lavoro è anche consentita tra gli enti di cui all'articolo 1 e
l'Azienda USL, nel rispetto della categoria e delle posizioni di
appartenenza sulla base di apposite tabelle di corrispondenza
concordate tra gli enti interessati". Proprio per dare corpo a
questo, se c'è la volontà...sarebbe importante capire - perché mi
pare che anche su questo ci sia una nota dei sindacati secondo cui
c'è stata una richiesta di approvare le tabelle comparative per la
mobilità verso l'ASL - se c'è un percorso condiviso in questo
senso. Potrebbe essere veramente la fine del percorso, la ciliegina
sulla torta di un processo iniziato nel 2010, per cui sicuramente è
ora di concluderlo, ma le responsabilità non possono essere
sicuramente addebitate a chi ha gestito ultimamente questo
Assessorato.
Presidente -
Ha chiesto la parola l'Assessore Laurent
Viérin, ne ha facoltà.
Viérin L. (UVP) -
Ringraziando il collega per
l'iniziativa, in premessa vorrei ricordare che giustamente la
programmazione delle assunzioni che abbiamo deliberato e
programmato, in parte con il PAL e in parte con le norme previste
nell'assestamento di bilancio, che poi è la variazione di bilancio,
vanno nell'ottica di dare delle certezze al mondo sanitario,
soprattutto a persone che sono state per anni in situazione di
precariato. L'idea è quella di dare una soluzione a questo problema
storico del precariato nel nostro comparto sanitario, che è
avvertito al momento come quello più urgente, come quello più
meritevole di attenzione. È per questo che la modalità di copertura
dei posti vacanti nella sanità, in Azienda in particolare, scelta è
stata quella dei concorsi pubblici con riserva di posto per il
personale precario, che è una tutela che noi abbiamo previsto
prioritariamente da assicurare alle categorie di lavoratori più
deboli, intesi come quelli precari, piuttosto che a coloro che,
assunti presso altri enti, possono andare a recuperare o a
spostarsi in mobilità verso l'Azienda. Questa è importante come
premessa.
Ciò premesso, le condizioni per attivare le mobilità
dall'Amministrazione regionale verso l'azienda sono state
realizzate attraverso appositi atti deliberativi, che poi citerò,
proprio per dare questa completezza ad enti, una volta trovata la
soluzione al precariato, per dare la possibilità di mobilità. Tra
l'altro, in finanziaria, visto che oggi se ne sta parlando, abbiamo
inserito nuovamente gli articoli per la stabilizzazione anche degli
amministrativi con concorsi riservati, che erano stati oggetto di
discussione in quest'aula, perché siamo arrivati ad una
negoziazione con lo Stato che, per evitare il ricorso alla Corte
costituzionale, ha accettato la previsione, per cui abbiamo siglato
nelle scorse settimane con lo Stato questo accordo e abbiamo
riproposto gli articoli con già un pre-accordo statale che conferma
la linea che avevamo portato avanti. Sarà quindi il pezzo che
completa, anche per gli amministrativi, la questione dei concorsi
riservati.
Per venire alle domande: "come procede e con quali tempistiche,
la predisposizione della tabella di corrispondenza...", abbiamo
adottato il 23 settembre del 2016 un atto, una delibera di Giunta
(Approvazione del protocollo d'intesa concernente le modalità
operative per l'attuazione della mobilità del personale in transito
tra l'Amministrazione regionale della Valle e le relative tabelle
di corrispondenza), che è stata adottata dall'Azienda USL con
deliberazione del Direttore generale in data 7 novembre, e il
protocollo d'intesa sarà sottoscritto e da quel momento sarà
applicabile quella mobilità volontaria di cui lei parlava e che è
stata sollecitata nell'ultimo periodo, quindi sottolineiamo la
questione positiva che si conclude nell'iter che lei citava.
Per quanto riguarda la seconda domanda: "se è intenzione del
Governo ovviare ad un'anomalia e recepire uno dei punti della
piattaforma richiesti dalle OO.SS. in ARRS...", scindiamo le due
questioni. Se l'anomalia è l'attribuzione del profilo professionale
ADEST alle dipendenti qualificate OSS e inquadrate nella categoria
B, posizione B2 (operatore specializzato), sicuramente non si
intravvedono problemi ad un'operazione di adeguamento del profilo
professionale attribuito in un più corretto profilo professionale
operatore dei servizi socio-assistenziali. Abbiamo parlato anche
nell'ultimo Consiglio di tutta la questione delle riqualifiche.
L'operazione è comunque attuabile direttamente dai singoli enti
titolari del rapporto di lavoro, non essendo previsto nel contratto
di primo livello un elenco specifico dei profili, se non a titolo
meramente esemplificativo. Per l'altra parte il discorso è un po'
più complesso ed è oggetto di negoziazione e di contrattazione
sindacale, in una logica più ampia di revisione del
welfare
e comunque delle professionalità valdostane. Sicuramente quindi è
oggetto di discussione, però le fasi di contrattazione vanno
accompagnate anche ad una visione più generale delle
professionalità, soprattutto quelle nel mondo sanitario.
Presidente -
Ha chiesto la parola il collega Gerandin, ne
ha facoltà.
Gerandin (GM) -
Per la parte legata alle tabelle di
corrispondenza è sicuramente un passo avanti, peraltro datato
perché questo atto era previsto nel 2010, per cui finalmente si
arriva ad una conclusione positiva, ed è una buona notizia.
Per il resto, entro nell'ultima parte legata al discorso del
profilo professionale, è un'anomalia che ci sia del personale, in
questo caso OSS, che, pur applicando un contratto di comparto dove
si applica il B2, come da lei sottolineato, non è menzionato in
nessuna parte del contratto. Quello che vorrei - e non faccio
rivendicazioni sindacali di aumenti o meno - è che ci fosse
un'indicazione affinché le OSS vengano inquadrate, e poi sarà
oggetto di contrattazione sindacale, dove la contrattazione riterrà
opportuno, ma vengano inquadrate, vengano riconosciute. In questo
momento, in assenza di riconoscimento della qualifica, questo
personale, pur avendo fatto un percorso di riqualificazione
importantissimo, che non ha eguali nel resto d'Italia, perché
qualcuno ha fatto 500-600 ore e qualcun altro 1000, altre parti
hanno riconosciuto la qualifica a tavolino, in questo momento non
possono neanche partecipare eventualmente ad una mobilità fuori
regione, perché non risultano avere un inquadramento professionale.
La richiesta gliela formulo, perché così è stata ribadita anche
dalle organizzazioni sindacali: riconosciamo il profilo OSS. Dove
sia la contrattazione a deciderlo non sono certo io a dire che
vanno inquadrate, a che livello e con che trattamento economico:
questo è sicuramente oggetto di contrattazione sindacale, però che
venga riconosciuto il profilo OSS, che in questo momento non
esiste. Abbiamo un contratto di comparto, dove più di 400 persone
sono non menzionate, non risultano.
