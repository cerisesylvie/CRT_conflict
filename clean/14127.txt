Classificazione
BENI CULTURALI


Resoconto integrale del dibattito dell'aula
Oggetto del Consiglio n. 650 del 4 maggio 1994 - Resoconto
OGGETTO N. 650/X - Affidamento di forniture a ditte
specializzate non valdo­stane. (Interpellanza)
Interpellanza - Presa visione della delibera n. 57 del 14
gennaio 1994 in cui venivano affidati i lavori di "fornitura e posa
di allestimenti speciali, impianti illuminazione palcoscenico ed
arredi vari" per un importo di lire 145.000.000 oltre all'I.V.A.
del 19 percento a trattativa privata alla ditta DECIMA S.R.L.. di
Padova;
Verificato che le altre ditte interpellate erano la ditta DIESSE
S.R.L.. di Padova e la ditta SAM S.P.A. di Vimodrome;
i sottoscritti consiglieri regionali
Interpellano
l'Assessore competente per conoscere:
1) se non esistevano ditte valdostane specializzate nel settore
e quindi in grado di poter realizzare i lavori in oggetto;
2) per quali motivi ad oggi non sono stati affidati i lavori per
l'arredamento.
F.to: Collé, Marguerettaz e Marco Viérin
Presidente -
Ha chiesto la parola il Consigliere
Collé.
Collé (PpVA) -
Ho presentato questa interpellanza
per conoscere dall'assessore quali sono state le motivazioni che lo
hanno indotto a scegliere delle ditte fuori Valle per quanto
riguarda l'illuminazione del palcoscenico del salone polivalente
dell'edificio scolastico di Is­sogne. Con la crisi di lavoro che
c'è in Valle d'Aosta, questa motivazione deve essere sicuramente
stata presente con estre­ma serietà.
Vorrei conoscere pertanto quali sono state le motivazioni che lo
hanno indotto a fare questa scelta.
Presidente -
Ha chiesto la parola l'Assessore ai
Lavori Pubblici Ferrero.
Ferrero (Ass.tec.)
-
Agli uffici
dell'assessorato non c'è notizia che esistano in regione ditte
specializzate in questo specifico settore concernente fornitura e
posa di materiali e impianti scenici, completi di apparecchiature e
di arredo sala. Non risul­ta cioè che esistano in Valle imprese che
abbiano l'iscrizione all'albo nazionale costruttori per le
categorie che erano richie­ste, ed anche in grado di garantire
l'esecuzione dell'intervento senza far ricorso a
subappaltatori.
Fra l'altro gli uffici mi segnalano che anche a livello
nazionale il numero di queste ditte specializzate è molto esiguo e
non so­no facilmente reperibili.
Per quanto riguarda l'altra questione posta: "per quali motivi
ad oggi non sono stati affidati i lavori per l'arredamento", la
situazione è la seguente. Per gli arredi in legno, più di tipo
ar­tigianale per capirci, è stata effettuata un'altra gara
informale alla quale sono stati invitati 16 artigiani locali; la
gara è anda­ta deserta in quanto non è pervenuta nessuna offerta.
Si è pro­ceduto a fare un secondo esperimento di gara, a cui è
pervenuta una offerta.
L'affidamento dei lavori è stato sospeso in attesa
dell'approvazione del visto della commissione di coordinamento
sulla prima delibera, quella della trattativa privata per gli
im­pianti scenici. Il visto è pervenuto ed è stato dato solo il 24
marzo, quindi le procedure per concludere la vicenda ed affida­re i
lavori sono in corso, anche se con qualche difficoltà e
rallen­tamento determinati dalle nuove norme sull'affidamento dei
lavori e le forniture, in particolare la verifica della congruità
dei prezzi.
Presidente -
Ha chiesto la parola il Consigliere
Collé.
Collé (PpVA) -
Mi sono permesso in questi giorni
di fare una piccola indagine su quello che era l'appalto relativo
alla illuminazione; per quanto ne ho saputo, sicuramente almeno tre
ditte valdostane potevano partecipare a questo appalto. L'assessore
mi parla ora di una iscrizione particolare, e poiché questa notizia
lui l'ha avuta dagli uffici dell'assessorato, sarà mia cura
interessarmi se questo corrisponde, quindi mi riservo in un
prossimo consi­glio di riparlare di questa cosa.
Per quanto riguarda l'arredamento, se ho capito bene, si è
deci­so comunque di procedere e di affidare a questa unica ditta
che ha partecipato. Grazie.
