Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 4217 del 16 febbraio 1993 - Resoconto
OGGETTO N. 4217/IX Disegno di legge: "Concessione di
contributi per la realizzazione di iniziative di interesse
socio-sanitario".
Presidente
Il Consigliere Monami Cristina ha chiesto di
poter illustrare il disegno di legge n. 477 iscritto al punto 40
dell'ordine del giorno.
Monami (PCI-PDS)
Questa relazione è stata concordata fra
la sottoscritta ed il co-relatore Chenuil.
Il comma 1 della legge regionale 6 settembre 1991 n. 59 recita:
"La sovvenzione di sovvenzioni, contributi, sussidi e ausili
finanziari, e l'attribuzione di vantaggi economici di qualunque
genere a persone ed enti pubblici e privati sono subordinate alla
predeterminazione a mezzo di legge o di regolamento regionale dei
criteri e delle modalità a cui deve attenersi l'Amministrazione
regionale".
Quindi, in ottemperanza a questo articolo di una nostra legge
regionale, la Giunta regionale vuole disciplinare i criteri e le
modalità attraverso cui si procederà nell'erogazione di contributi
a favore di associazioni, comitati, persone giuridiche e fisiche
che realizzano iniziative di carattere sociosanitario e che si
pongono il fine di tutelare anche attraverso l'informazione la
salute fisica e psichica della popolazione.
All'articolo 5 della presente legge si prevede l'istituzione di
una commissione tecnico-consultiva che avrà il compito di esaminare
le iniziative proposte ed esprimere un parere sull'ammissibilità e
la quantificazione del contributo, tenuto conto ovviamente della
programmazione socio sanitaria regionale, nonché del vero e proprio
piano socio-sanitario vigente.
Questa materia andava regolata anche perché molte sono le
associazioni private e senza scopo di lucro che in Valle d'Aosta da
tempo si attivano allo scopo di sensibilizzare ed informare la
popolazione valdostana soprattutto intorno alla prevenzione e
specifiche tematiche tanto in ambito sanitario che sociale.
Ricordo qui soltanto Les amis du coeur, l'Associazione italiana
sclerosi multipla, l'Associazione italiana donatori d'organi...,
che hanno dimostrato la loro attività e vivacità in questo ambito,
per cui chiedo al Consiglio di votare questa legge.
Si dà atto che, dalle ore 18,48, presiede il Vicepresidente
Trione.
Presidente
Occorre chiarire che siamo in presenza
di tre testi: uno della Giunta, uno della II Commissione ed infine
c'è quello della V Commissione, che, essendo l'ultimo in ordine di
tempo, dovrebbe essere quello da porre in votazione, come mi
conferma la relatrice Monami Cristina.
Se nessuno chiede la parola, do lettura dell'articolo 1.
Articolo 1 (Finalità)
1. La Regione concede contributi a favore di associazioni,
comitati, persone giuridiche e fisiche allo scopo di sostenere e
incentivare la realizzazione di iniziative di carattere
socio-sanitario, suscettibili di favorire la promozione della
ricerca medico-scientifica, della tutela della salute fisica e
psichica della popolazione, della tutela sanitaria dell'ambiente,
della prevenzione e la sicurezza negli ambienti di vita e di
lavoro, dell'igiene e dell'assistenza veterinaria, delle attività
di volontariato e delle attività di formazione ed aggiornamento
professionale del personale del Servizio sanitario regionale.
2. Le iniziative di cui al comma 1 devono svolgersi all'interno
del territorio regionale.
Presidente
Se nessuno chiede la parola, pongo in
votazione l'articolo 1 testé letto.
Esito della votazione
Presenti, votanti e favorevoli: 21
Il Consiglio approva all'unanimità
Presidente
Do lettura dell'articolo 2.
Articolo 2 (Presentazione domande)
1. Per l'ottenimento dei contributi di cui all'articolo 1 gli
interessati devono presentare all'Assessorato regionale della
sanità ed assistenza sociale domanda in carta libera corredata
da:
a) relazione dettagliata dell'iniziativa da realizzare;
b) dettagliata previsione delle spese e delle eventuali
entrate.
Presidente
Se nessuno chiede la parola, pongo in
votazione l'articolo 2 testé letto.
Esito della votazione
Presenti, votanti e favorevoli: 21
Il Consiglio approva all'unanimità
Presidente
Do lettura dell'articolo 3.
Articolo 3 (Entità dei contributi)
1. I contributi sono concessi nella misura massima del 60
percento della spesa ritenuta ammissibile.
Presidente
Se nessuno chiede la parola, pongo in
votazione l'articolo 3 testé letto.
Esito della votazione
Presenti, votanti e favorevoli: 21
Il Consiglio approva all'unanimità
Presidente
Do lettura dell'articolo 4.
Articolo 4 (Istruttoria e concessione del contributi)
1. Il vice-dirigente dell'Unità operativa studi, programmazione
e organizzazione sanitaria dell'Assessorato regionale della Sanità
ed Assistenza Sociale, è responsabile del procedimento e istruisce
la pratica nei trenta giorni successivi al ricevimento dell'istanza
e provvede ad inviarla alla Commissione di cui all'articolo 5 per
il prescritto parere.
2. I contributi di cui all'articolo 3 sono concessi con
deliberazione della Giunta regionale fino ad un importo di lire 50
milioni, o del Consiglio regionale, oltre tale importo, sentito il
parere della Commissione di cui all'articolo 5, entro novanta
giorni dalla presentazione dell'istanza.
Presidente
Se nessuno chiede la parola, pongo in
votazione l'articolo 4 testé letto.
Esito della votazione
Presenti, votanti e favorevoli: 21
Il Consiglio approva all'unanimità
Presidente
Do lettura dell'articolo 5.
Articolo 5 (Istituzione Commissione
tecnico-consultiva)
1. Presso l'Assessorato regionale della sanità ed assistenza
sociale è istituita una Commissione regionale tecnico-consultiva,
nominata entro trenta giorni dall'entrata in vigore della presente
legge, con decreto del Presidente della Giunta regionale, su
conforme deliberazione della medesima, così composta:
a) da un funzionario appartenente alle qualifiche dirigenziali o
vicedirigenziali dell'Assessorato regionale della sanità ed
assistenza sociale, che la presiede;
b) da due rappresentanti delle organizzazioni sindacali
maggiormente rappresentative;
c) da due rappresentanti delle associazioni di volontariato,
maggiormente rappresentative, operanti nella regione;
d) dal Presidente dell'Ordine dei medici chirurghi e odontoiatri
della Regione autonoma Valle d'Aosta o da suo delegato;
e) da un rappresentante dell'Unità sanitaria locale della Valle
d'Aosta.
2. Per ogni membro effettivo, con esclusione del rappresentante
di cui al comma 1, lett. d), è previsto un membro supplente.
3. Le funzioni di segreteria della Commissione sono svolte da un
funzionario dell'Assessorato regionale della sanità ed assistenza
sociale.
Presidente
Se nessuno chiede la parola, pongo in
votazione l'articolo 5 testé letto.
Esito della votazione
Presenti, votanti e favorevoli: 21
Il Consiglio approva all'unanimità
Presidente
Do lettura dell'articolo 6.
Articolo 6 (Compiti della Commissione tecnico-consultiva)
1. La Commissione di cui all'articolo 5 ha il compito di
esaminare le istanze di cui all'articolo 2 e di esprimere un parere
sull'ammissibilità a contributo delle spese previste e sulla misura
del contributo da erogare, tenuto conto delle indicazioni del piano
socio-sanitario vigente e della programmazione socio-sanitaria
regionale.
Presidente
Se nessuno chiede la parola, pongo in
votazione l'articolo 6 testé letto.
Esito della votazione
Presenti, votanti e favorevoli: 21
Il Consiglio approva all'unanimità
Presidente
Do lettura dell'articolo 7.
Articolo 7 (Liquidazione ed erogazione)
1. I contributi concessi a norma della presente legge sono
liquidati ed erogati, anche ratealmente, in relazione a particolari
esigenze organizzative, previa presentazione di idonei
giustificativi delle spese sostenute.
2. Sono considerati idonei i giustificativi costituiti da
documenti fiscalmente regolari.
Presidente
Se nessuno chiede la parola, pongo in
votazione l'articolo 7 testé letto.
Esito della votazione
Presenti, votanti e favorevoli: 21
Il Consiglio approva all'unanimità
Presidente
Do lettura dell'articolo 8.
Articolo 8 (Limiti)
1. I contributi previsti dalla presente legge non possono essere
attribuiti allo stesso soggetto più di due volte nel corso di ogni
anno.
Presidente
Se nessuno chiede la parola, pongo in
votazione l'articolo 8 testé letto.
Esito della votazione
Presenti, votanti e favorevoli: 21
Il Consiglio approva all'unanimità
Presidente
Do lettura dell'articolo 9.
Articolo 9 (Disposizioni finanziarie)
1. Gli oneri derivanti dall'applicazione della presente legge,
valutati per l'anno 1993 in lire 400.000.000, gravano
sull'istituendo capitolo n. 61730 della parte spesa del bilancio di
previsione per l'esercizio finanziario 1993 e sui corrispondenti
capitoli dei futuri bilanci.
2. Alla copertura degli oneri di cui al comma 1 si provvede, per
l'anno 1993, mediante utilizzo dello stanziamento iscritto al
capitolo 69000 "Fondo globale per il finanziamento di spese
correnti" del bilancio di previsione della Regione per l'esercizio
finanziario 1993 a valere sull'apposito accantonamento previsto
all'allegato n. 8 al bilancio stesso (Tutela sanitaria e promozione
sociale - Iniziative di interesse socio-sanitario - E3).
Presidente
Se nessuno chiede la parola, pongo in
votazione l'articolo 9 testé letto.
Esito della votazione
Presenti, votanti e favorevoli: 21
Il Consiglio approva all'unanimità
Presidente
Do lettura dell'articolo 10.
Articolo 10 (Variazioni di bilancio)
1. Al bilancio di previsione della Regione per l'anno 1993 sono
apportate le seguenti variazioni in termini di competenza e di
cassa:
Parte spesa
a) variazione in diminuzione:
cap. 69000 "Fondo globale per il finanziamento di spese
correnti"
lire 400.000.000
b) variazione in aumento:
programma regionale 2.2.3.04.
codificazione 1.1.1.6.2.2.8.07.08.
cap. 61730 (di nuova istituzione) "Contributi per la
realizzazione di iniziative di interesse socio-sanitario.
Legge regionale n. "
lire 400.000.000
Presidente
Se nessuno chiede la parola, pongo in
votazione l'articolo 10 testé letto.
Esito della votazione
Presenti, votanti e favorevoli: 21
Il Consiglio approva all'unanimità
Presidente
Se nessuno chiede la parola, invito il
Consiglio a pronunciarsi sul complesso della legge.
Esito della votazione
Presenti, votanti e favorevoli: 21
Il Consiglio approva all'unanimità
