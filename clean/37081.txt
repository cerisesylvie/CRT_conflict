Classificazione
BENI CULTURALI



Oggetto del Consiglio n. 952 del 14 gennaio 2015 - Resoconto
OGGETTO N. 952/XIV - Interpellanza: "Mancata riorganizzazione
delle modalità gestionali dei castelli e siti monumentali".
Président
- Pour l'illustration, la parole au Conseiller
Donzel.
Donzel (PD-SIN.VDA)
- Grazie Presidente.
Veniamo su un documento, su un'interpellanza che chiede di
confrontare fra loro due delibere dell'Amministrazione regionale:
una delibera era ancora opera dell'ex Assessore Farcoz, quella del
20 dicembre 2013, e una delibera dell'Assessore Emily Rini del 30
dicembre 2014, inerente all'affidamento alla Società dei servizi
della Valle d'Aosta per il supporto operativo di vigilanza,
custodia, biglietteria e didattica museale presso i castelli e i
siti monumentali regionali, in questo caso in una delibera per tre
mesi, nell'altra era un lavoro di carattere annuale. Allora, io mi
sono messo lì, ho confrontato le delibere per quanto riguarda i
mesi di corrispondenza, perché ho fatto questo percorso? Perché
durante la discussione del bilancio sulla questione del lavoro in
generale, ma in particolare sulla questione dei castelli non solo
dalla nostra forza politica - non vorrei attribuire una cosa
esclusivamente alla nostra forza politica -, ma un po' da tutte le
forze politiche dell'opposizione si era sollevato il problema di
qualificare meglio l'offerta turistica della nostra Regione, in
particolare si era andati a discutere degli orari di apertura delle
mostre, dei castelli e, per quanto ci riguarda, noi del PD in
particolare, anche sull'utilizzo delle persone, cioè sul fatto che
dobbiamo in qualche modo creare del lavoro, non del lavoro che non
crea sinergia positiva, ma sappiamo come spesso la spesa pubblica
sia burocrazia e rallentamento dell'attività delle imprese.
Sappiamo invece che c'è una spesa pubblica che crea ricchezza,
connettività quando, per esempio, genera servizi, servizi che sono
richiesti, per esempio, da tutti gli operatori turistici, alberghi,
tutti quelli che ospitano, ma anche, per esempio, la questione che
riguarda le guide turistiche, quelli che offrono a loro volta altri
servizi. Nel fare questo confronto di tutto quel ricco dibattito
che c'era stato in sede di Consiglio regionale io nella delibera
non ho trovato traccia, perché la delibera è una fotocopia, ma
proprio precisa, puntuale, con qualche piccolo svarione
ortografico, al massimo qualche plurale fatto all'antica, ma
sostanzialmente è veramente una fotocopia. Allora mi dico: ma
perché passiamo delle ore a dire: "dialoghiamo, cerchiamo di
costruire qualcosa", se poi mi ritrovo che tutto il discorso sugli
orari di apertura è esattamente ripreso paro paro? Si continua cioè
ad aprire dalle 10 alle 16, esattamente, senza tenere conto -
l'abbiamo detto mille volte - che gli impianti di risalita chiudono
alle 17, quando uno scende dallo sci, non trova più nulla di
aperto. È inutile quindi dire: "nella stagione invernale punto
sullo sci e do un'offerta che è in antitesi col turismo"...e
frequenta le piste di sci...
Dal punto di vista poi dell'occupazione, ci siamo davvero
sforzati, perché, senza modificare neanche di un'ora nulla, siamo
riusciti a generare un posto di
back office
che...e solo per
il Castello di Fénis...e non muta minimamente gli orari di apertura
e di chiusura. Allora, io mi dico: è bello parlare, è bello
dialogare, è bello scambiarsi delle opinioni, ma se poi dopo un
anno di lavoro tecnico-organizzativo noi produciamo una fotocopia,
c'è qualcosa che non va. Allora, come ultima
chance
mi sono
detto: ma proviamo a vedere se il ragionamento che è stato messo in
campo è: l'anno scorso, cioè nel 2013, fece una delibera che
copriva tutto l'anno, questa volta si fa una delibera sui primi tre
mesi...come dire? i primi tre mesi dobbiamo ancora macinarla un po'
questa cosa, ma da marzo in avanti qualcosa cambia. Allora, è
questa la questione.
Qui quindi abbiamo visto delle fotocopie che, dal mio punto di
vista, proprio facendo seguito al dibattito in aula, sono
impresentabili, io mi chiedo però se da marzo, perché qui
l'obiettivo è quello di cambiare...se da marzo in avanti cambiano
questi orari e se, oltre a cambiare gli orari, riusciamo a capire
che un potenziamento di questo tipo di servizio è assolutamente
necessario, perché...e qui non è una critica a chi ha gestito il
servizio che ha dimostrato che la fruizione di questi siti,
nonostante il ridursi delle risorse e degli orari di apertura, è
comunque alta, ma noi non possiamo tirare troppo la corda, dobbiamo
assolutamente andare a permettere a chi viene in Valle d'Aosta di
usufruire in maniera un po' più flessibile di questi meravigliosi
beni di cui noi disponiamo. Naturalmente poi ci sarà in altre
occasioni la possibilità di fare delle riflessioni anche su altri
siti monumentali, siccome ci si approccia anche a questi siti, ma
qui abbiamo delle vere e proprie meraviglie, quindi almeno queste
bisognerebbe metterle più a disposizione di chi frequenta la Valle
d'Aosta.
Président
- Pour la réponse, la parole à l'Assesseur
Rini.
Rini (UV)
- Merci Monsieur le Président.
Innanzitutto ringrazio il collega Donzel per portare nuovamente
all'attenzione di quest'aula quest'importante tematica che abbiamo
affrontato credo con serietà durante appunto la discussione del
bilancio. Molto brevemente alle domande...poi cercherò di
rispondere più puntualmente alle suggestioni che lei ha portato in
aula poc'anzi. Allora, per quanto riguarda la prima domanda, quindi
perché dopo tanto dialogo...allora, molto brevemente una sintesi di
quanto è stato fatto negli ultimi periodi già sotto la conduzione
dell'Assessore Farcoz e che abbiamo cercato di portare
avanti...devo dire che l'offerta dei castelli e dei siti
monumentali è davvero in continua evoluzione proprio allo scopo di
testare anche nuovi - consentitemi il termine - prodotti, ovvero
che poi sono dei servizi e quindi raggiungere sempre un più
variegato e numeroso pubblico. Oltre alle consuete attività degli
ultimi anni, nel 2014 tra le nuove attività promozionali abbiamo
trovato infatti lo sviluppo di tariffe speciali per target di
utenti particolarmente interessati ai servizi culturali: penso, per
esempio, alla
carte privilège
, alla
carte
fidélité
, ma anche a carte che consentono di ottenere
un'agevolazione per gli ingressi alle mostre abbinati agli ingressi
ai castelli o al Forte di Bard, quindi tutte quelle cosiddette
"azioni di
co-marketing
", che credo possano e abbiano dato
in quest'anno dei buoni risultati, ancora l'apertura a servizi di
convention bureau
, ad eventi, a celebrazioni da parte di
privati: ecco questo è un punto che mi sta particolarmente a cuore,
perché abbiamo un immenso patrimonio. L'intenzione dell'Assessorato
è davvero di renderlo il più fruibile possibile, di riuscire a
consolidare quella sinergia anche innanzitutto con l'Assessorato
del turismo, ma anche con tutti gli operatori del territorio, penso
a tutti coloro che operano nel turismo: agli albergatori, ai
produttori di prodotti tipici, anche valdostani...di poter davvero
aprire le porte dei nostri monumenti, creare eventi che in sinergia
innanzitutto tra i vari dipartimenti dell'Amministrazione, ma anche
appunto con il territorio e il tessuto socio-economico valdostano,
possano dare una buona risposta non solo ai turisti, ma anche ai
valdostani. Inserendoci in questo ancora lo sviluppo di
partnership
, siamo associati con l'ADAVA, con i
bed &
breakfast
, le agenzie regionali che producono e distribuiscono
pacchetti turistici, che si basano essenzialmente proprio su
prodotti turistici valdostani ed altro ancora. Queste attività
vengono effettuate per lo più in un contesto finanziario che,
nonostante gli sforzi, presenta...come ben sappiamo, le
iscrizioni... in ogni caso hanno comunque assicurato - e stiamo
analizzando proprio in questi giorni i dati - una sostanziale
tenuta degli ingressi, ancorché il turismo estivo abbia subito una
leggera riduzione per la crisi globale.
Ha giustamente ricordato la questione della delibera che
effettivamente è una riproposizione. La delibera si è resa
necessaria per garantire l'apertura nell'immediato mese di gennaio.
Noi ci siamo presi un impegno tutti insieme credo condividendo
quello che lei aveva giustamente portato all'attenzione di
quest'aula e credo sia uno tra gli obiettivi principali
dell'Assessorato proprio quello di sviluppare la sinergia tra i
diversi siti, tra i diversi castelli e non solo, come giustamente
lei ricordava. Abbiamo inaugurato ufficialmente il Pondel e sarà
nostra premura riuscire a metterlo in rete il prima possibile,
aperto, fruibile e in rete con gli altri monumenti della regione.
Abbiamo approvato questa delibera proprio per garantire l'apertura
nei primi mesi...di gennaio... Adesso davvero stiamo cercando di
lavorare in maniera celere e puntuale per andare con dati alla mano
ad analizzare quali sono le possibilità di orario, infatti lei
prima giustamente parlava di potenziamento. Al di là del
potenziamento, io credo che potrebbe essere già sufficiente una
razionalizzazione, un miglioramento, un adeguamento di quelli che
sono, per esempio, gli orari, i giorni di apertura e anche su
questo possiamo aprire una riflessione. Ci sono delle giornate che
vedono un'affluenza davvero bassa o principalmente di gruppi, penso
principalmente alle scolaresche, e quindi possiamo sicuramente
aprire dei margini di riflessione proprio su questi ambiti. Sugli
orari siamo leggermente vincolati, soprattutto per alcuni siti, non
per tutti, dalle condizioni anche del monumento stesso: penso, per
esempio, all'illuminazione, a diverse circostanze, alla condizione
anche climatica e morfologica del sito stesso, che può
compromettere il fatto di poter tenere aperto un pochino di più,
però condivido con lei, anche perché, analizzando i dati, si vede
che, per esempio, quei siti che aprono alle 9...dalle 9 alle 10 gli
ingressi sono effettivamente molto molto residuali. Su questo
quindi c'è la massima disponibilità e riconfermo quello che lei
giustamente ha peraltro anche compreso e ripreso in maniera
corretta: che la delibera appunto non copre l'intero anno e la
volontà è proprio quella di recepire quelle che sono state le
suggestioni espresse in quest'aula. Abbiamo quindi previsto i tre
mesi per garanzia, se prima arriviamo ad una soluzione diversa, ad
un'ipotesi alternativa, migliorativa della situazione che abbiamo
ad oggi, naturalmente sarà nostra premura portarla avanti con la
massima celerità, la volontà comunque è questa.
Per quanto riguarda la seconda domanda, il tavolo tecnico...in
realtà, non esiste un tavolo tecnico formale, formalizzato, quindi
ripeto che la volontà è proprio quella di aver predisposto una
delibera con la Società di servizi di soli tre mesi...è stato
proprio per consentire quella opportunità di formulare verifiche e
valutazioni in ordine ad ipotizzabili, anzi direi ipotizzate
estensioni e modifiche degli orari e anche dei giorni. Grazie.
Président -
Pour la réplique, la parole au Conseiller
Donzel.
Donzel (PD-SIN.VDA)
- Grazie Presidente.
Naturalmente, Assessore, la ringrazio per la cortesia e la
gentilezza che lei ci mette anche nel formulare le risposte, però
le sue risposte poi hanno dei contenuti e a quelle io mi attengo,
ecco, nei contenuti c'è un aspetto assolutamente negativo e un
altro invece molto positivo, cercherò di focalizzarmi sulle due
questioni. Parto dall'aspetto negativo. Beh, l'aspetto negativo è:
"qui si potrebbe razionalizzare, quindi, chiudendo qua e là,
andiamo poi magari ad aprire qua e là". Quello non è un
potenziamento dell'offerta, non è un mettere a disposizione degli
operatori del nostro territorio...delle strutture che hanno dei
costi enormi di manutenzione e quant'altro e spesso facciamo degli
interventi enormi - Pondel non l'ho citato io correttamente, perché
non verteva su questa delibera, l'ha citato lei - e poi queste cose
si trascinano, beghe su chi deve gestire: il Comune, la Regione,
eccetera, quando siamo in un
mare magnum
, una tempesta
enorme, una crisi incredibile, noi giochiamo al piccolo feudatario,
al grande feudatario, a chi deve avere le mani su una certa cosa,
piuttosto che su un'altra, invece di dire: "ragioniamo in un'ottica
di bene comune, riusciamo a fare una cosa che fa l'interesse della
Valle d'Aosta?" No, perché siamo ancora lì a giocare a queste
situazioni qui, a risiko, al "risiko valdostano", quando ormai la
situazione è drammatica. Sulla razionalizzazione in termini di
riduzione, vista la situazione drammatica dell'occupazione in Valle
d'Aosta, esprimo quindi tutta la mia riserva e contrarietà.
Per quanto riguarda invece la cosa molto positiva che lei ha
detto: "in un anno non siamo riusciti a pensarci bene sopra, però
magari adesso c'è un'accelerazione, in questi due mesi riusciamo a
fare un ragionamento, magari prima della fine di marzo riusciamo
già a cambiare un orar: ". Allora, io non sono un genio,
tutt'altro, però è banale, mi sembra che, se la geografia non mi
inganna, a Verrès e ad Issogne ci sono due castelli uno di fronte
all'altro. Allora, io sono una persona che sono venuta a sciare in
Valle d'Aosta, magari nella meravigliosa Valle d'Ayas e decido di
andare a vedere un castello, ce ne sono due, chiudono esattamente
allo stesso orario: alle quattro, ma è possibile che uno dei due
non rimanga aperto, quello che chiedo: non si può fare una
variazione di orario per cui uno magari apre alle nove e l'altro fa
un'ora in più, cioè si incastrano gli orari? Sono due strutture,
uno mica nello stesso giorno si vede due castelli
contemporaneamente, può darsi anche, magari anche tre, però magari
se li vuole vedere, se ha un orario diverso l'uno dall'altro,
riesce magari a conciliare le due cose, no, noi li apriamo
esattamente uno di fronte all'altro con lo stesso orario quando uno
potrebbe aprire magari un'ora più in ritardo e l'altro fare un'ora
di durata più lunga. Non so se ho reso l'idea...ci sarà quello di
Issogne, che è più famoso...se fa un'ora in più e quello di Verrès
fa un'ora in meno non è che casca il mondo e il personale se deve
attraversare la strada per andare dall'altra parte, non è che c'è
la rivoluzione dell'occupazione, del sistema occupazionale! È
questo che io dico che non vedo qua! Il minimo tentativo di mettere
in sinergia il Castello di Sarre con quello di Fénis, non ci sono
distanze siderali...non possono diventare orari complementari che
si potenziano l'uno con l'altro? Il Sarriod de la Tour di
Saint-Pierre con Sarre...è facile provare ad inventare delle cose
per cui l'offerta dei castelli della zona ha una durata, anziché
come qui meccanica delle sei ore, può diventare di otto ore,
perché, giocando su un'ora da una parte e un'ora dall'altra, io
prolungo l'apertura dei castelli fermo restando la parità di spesa
e posto che io non condivido la parità di spesa, perché io dico:
proviamo a fare uno sforzo di spesa pubblica intesa in termini di
investimento per il territorio. Questa quindi è l'indicazione, è
semplicemente prendere atto che non si contesta il fatto che il
risultato di questi servizi...perché anche qui poi ogni volta che
proviamo a testare una cosa, dice: "tutto va bene", allora non si
contesta il fatto che ci sono stati degli ottimi risultati di
visite in questi orari, ma si contesta il fatto che possiamo
agevolmente ampliare l'offerta di queste strutture non soltanto
attraverso l'implementazione del lavoro, cosa che chiediamo, ma
attraverso un'organizzazione che gioca sulla possibilità di fare
perno su due strutture, anziché su una, dando più possibilità a chi
viene in Valle d'Aosta di usufruire di queste meravigliose
strutture e di questi beni che abbiamo. Grazie.
Presidente -
Punto 20 all'ordine del giorno.
