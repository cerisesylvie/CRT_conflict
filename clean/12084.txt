Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2958 del 8 gennaio 1992 - Resoconto
OGGETTO N. 2958/IX Comunicazioni del Presidente del
Consiglio.
Bich (Presidente)
Do comunicazione dell'attività degli
organi consiliari dal 18 dicembre in poi e dei disegni di legge
presentati.
Disegni di legge presentati:
Disegno di legge n. 374 presentato dalla Giunta regionale in
data 18 dicembre 1991: "Modificazione ed integrazione della legge
regionale 17 agosto 1987 n. 80, concernente "Interventi a favore
della cooperazione. Modificazione della legge regionale 1° giugno
1984, n. 16 e della pianta organica del personale all'Assessorato
Industria, Commercio, Artigianato e trasporti" (IV e II
Commissione)
Progetto di legge n. 375, presentato dal Consigliere Riccarand
in data 20 dicembre 1991: "Norme per la protezione della fauna
selvatica e per il prelievo venatorio nella Regione autonoma Valle
d'Aosta" (III e II Commissione)
Do lettura dei disegni di legge vistati:
Disegno di legge n. 335: "Funzionamento e attività del Comitato
regionale per i servizi radiotelevisivi";
Disegno di legge n. 329: "Infrastrutture aeroportuali e piano di
radioassistenza per l'aeroporto 'Corrado Gex' della Valle
d'Aosta";
Disegno di legge n. 325: "Compensi ai componenti le commissioni
mediche, operanti nell'ambito dell'U.S.L. della Valle d'Aosta,
incaricate di effettuare gli accertamenti dell'invalidità civile,
delle condizioni visive e del sordomutismo";
Disegno di legge n. 338: "Rifinanziamento per l'anno 1991 della
legge regionale 22 aprile 1986, n. 17: Concessione di contributi
per la manutenzione e la gestione di piste per lo sci di
fondo";
Disegno di legge n. 341: "Rifinanziamento per l'anno 1991 della
legge regionale 7 agosto 1986, n. 42 concernente incentivi per la
realizzazione di impianti di innevamento artificiale";
Disegno di legge n. 331: "Autorizzazione alla sottoscrizione di
quote dell'aumento di capitale sociale della Banca della Valle
d'Aosta s.p.a.";
Disegno di legge n. 324: "Sottoscrizione di capitale azionario
della Digrava s.p.a.";
Disegno di legge n. 309: "Disposizioni per lo smaltimento di
liquami organici concentrati e di fanghi nonché per il recapito in
pubbliche fognature di scarichi di insediamenti produttivi";
Disegno di legge n. 322 "Programma triennale conoscitivo nel
settore forestale";
Disegno di legge n. 328: "Modificazioni alla legge regionale 18
agosto 1986, n. 49 come modificata dalla legge regionale 27
dicembre 1989, n. 89, concernente l'applicazione in Valle d'Aosta
del regolamento Cee, n. 797/85 del Consiglio del 12 marzo 1985,
relativo al miglioramento della efficienza delle strutture
agrarie";
Disegno di legge n. 343: "Modifiche della legge regionale 6
luglio 1984, n. 30, recante interventi regionale in materia di
agricoltura, già modificata dalle leggi regionali 12 dicembre 1986,
n. 62 e 13 giugno 1991, n. 19";
Disegno di legge n. 353: "Realizzazione in via sperimentale del
sistema di chiamata di pronto soccorso sanitario regionale con
numero di telefono unico '118', di cui all'articolo 4 della legge
regionale 22 luglio 1980, n. 33 recante "Organizzazione dei servizi
di pronto soccorso sanitario in Valle d'Aosta".
Deliberazioni vistate:
2
Riunioni:
- Ufficio di Presidenza: 1
- I e II Commissione: 1
- V Commissione: 1
Con lettera in data 2 gennaio la Presidenza ha inviato ai
presidenti dell'Assemblea e dei consigli regionali le quattro
deliberazioni approvate all'unanimità dal Consiglio regionale nella
seduta del 18 dicembre scorso ai sensi dell'articolo 75 della
Costituzione, in tema di referendum popolare per l'abrogazione dei
ministeri della Sanità, dell'Agricoltura e delle Foreste,
dell'Industria e Commercio e del lavoro e previdenza sociale, del
Turismo e dello spettacolo, invitando i presidenti a voler disporre
affinché nelle rispettive assemblee si adottino analoghi
provvedimenti.
Sempre in tema di referendum abrogativi il Presidente del
Consiglio regionale del Veneto, con lettera in data 27 dicembre
1991, ha inviato a questa Presidenza, al fine di poter consentire
l'espletamento delle procedure previste dalla legge 352/1970, copia
delle deliberazioni assunte dal Consiglio regionale medesimo per
l'abrogazione dei ministeri dell'Agricoltura e delle foreste, della
Sanità, dell'Industria e del Commercio, del Turismo e dello
spettacolo, e per l'abrogazione parziale del D.P.R. 24 luglio 1977,
n. 616 ("Abrogazione della delega di cui all'articolo 1 della legge
22 luglio 1975, n. 382"), con l'invito ad adottare analoghe
deliberazioni per l'assolvimento da parte dei consigli che
aderiranno all'iniziativa degli adempimenti di legge.
Per quanto riguarda il referendum sull'abrogazione del Ministero
dell'Industria, si precisa che il quesito votato dal Consiglio
della Valle d'Aosta è diverso da quello votato dal Consiglio del
Veneto. Pertanto la mozione votata dal Consiglio della Valle
d'Aosta in data 18 dicembre 1991 dovrà essere modificata in tal
senso, cioè uniformarsi al testo delle altre regioni.
In relazione alla risoluzione approvata dal Consiglio regionale
in data 24 ottobre 1991 sulla competenza in materia di ricorso per
il riconoscimento dell'invalidità civile, il Presidente della
Camera ha comunicato di aver disposto la trasmissione del documento
alla competente Commissione perché ne tenga conto nel corso della
sua attività.
Do altresì notizia che i comitati dei dipendenti delle aziende
Follioley, Bertino e Freydoz hanno fatto pervenire in data 3
gennaio scorso a questa Presidenza il sottoindicato documento:
"I sottoscritti dipendenti delle varie aziende interessate
nelle note vicende giudiziarie, visto il perdurare della
situazione, intendono, con le proprie famiglie, esprimere la loro
sentita preoccupazione sul mantenimento occupazionale in atto nelle
varie società.
Preghiamo quindi, le SS.VV. di prendere in considerazione i
nostri fondati timori.
Le maestranze delle imprese Follioley, Bertino e Freydoz
ringraziano per l'attenzione e porgono distinti saluti".
Seguono 2201 firme dei dipendenti e dei loro familiari.
In relazione alle convocazioni straordinarie del Consiglio
previste da risoluzioni approvate dal Consiglio stesso (ved.
oggetti n. 1662/1X, n. 1829/IX e n. 2589/IX concernenti
rispettivamente le riforme istituzionali, la realizzazione del
mercato unico europeo e la nuova legge elettorale), informo che
nella riunione del 18 dicembre scorso la Conferenza dei capigruppo,
considerato che non sussistono nuovi elementi che possano
giustificare prossime convocazioni in sessione straordinaria per
discutere gli argomenti di cui si tratta, ha convenuto
sull'opportunità di posticipare al termine del prossimo mese di
febbraio le scadenze fissate a fine anno 1991 dalle risoluzioni
summenzionate.
Pregherei i colleghi consiglieri di levarsi in piedi.
Un grave colpo è stato inferto ieri alle trattative per
raggiungere una soluzione pacifica nella tragica situazione
jugoslava. Un elicottero su cui viaggiavano cinque osservatori
della Cee, quattro dei quali militari italiani, è stato abbattuto
nel cielo di Croazia da un "mig" dell'aviazione serba.
Non vi sono ragioni che giustificano la distruzione
dell'elicottero e la morte di cinque osservatori, che erano
impegnati in una missione di pace. Il Consiglio regionale della
Valle d'Aosta - e penso di esprimere il pensiero di tutti - esprime
il proprio sdegno per il grave attentato che la ricerca della pace
jugoslava ha subito e, nel contempo, esprime la propria solidarietà
ai familiari delle vittime e alle forze armate italiane.
Presidente
Ha chiesto la parola il Consigliere
Stévenin ne ha facoltà.
Stévenin (UV)
Nous tenons à rendre hommage
aujourd'hui, dans cette salle, à Monsieur Tino Rolando, qui est
décédé à Saint-Vincent le 29 décembre dernier. Après son service
militaire, il devait quitter son pays, comme beaucoup de nos
compatriotes, pour gagner la France et s'établir à Paris. Parmi les
valdôtains émigrés, si d'aucun demeurait dans l'anonimat, d'autres
se sont tout particulièrement distingués dans divers
domaines.
Pour Tino Rolando c'est le domaine sportif qui lui a permis
d'atteindre les plus hauts niveaux de la notoriété. Tino Rolando a
obtenu une médaille d'or pour mérites sportifs, décoration très
exclusive, à la suite de ses succès sur les rings de l'Europe
entière. En 1972 il a choisi de rentrer dans son pays avec son
épouse et y achever ses jours dans la sérénité de nos montagnes.
Que ses enfants et que la grande famille de l'émigration valdôtaine
reçoivent nos condoléances émues.
Presidente
Anche la Presidenza si associa alla
famiglia per il dolore della scomparsa di Tino Rolando.
Ha chiesto la parola il Consigliere Milanesio, ne ha
facoltà.
Milanesio (PSI)
Vorrei annunciare, e quindi
sollecitare anche l'adesione delle altre forze politiche che non
appartengono alla maggioranza, ad un ordine del giorno sulla grave
situazione finanziaria che si è venuta a determinare in relazione
alle tre aziende della bassa Valle - Bertino, Follioley e Freydoz -
a seguito della nota vicenda giudiziaria e anche per dare una
risposta concreta e tangibile alla petizione di cui ha dato lettura
la Presidenza del Consiglio, sottoscritta da ben 2201
dipendenti.
Io do lettura dell'ordine del giorno che intendiamo presentare e
chiediamo che su questo ci sia la sottoscrizione di tutte le forze
del Consiglio.
Presidente
Non può essere letto l'ordine del giorno.
Pregherei di farlo sottoscrivere alle altre forze politiche e
depositarlo alla Presidenza. Verrà diramato e poi verrà iscritto in
via d'urgenza qualora il Consiglio ritenga opportuno farlo.
Milanesio (PSI)
Benissimo, d'accordo. L'ho annunciato,
è già sottoscritto dalle forze di maggioranza, chiederemo alle
forze di opposizione se desiderano sottoscriverlo.
Presidente
Ha chiesto la parola il Consigliere
Riccarand, sempre sulle comunicazioni della Presidenza del
Consiglio, ne ha facoltà.
Riccarand (VA)
In merito alla comunicazione che ha
fatto il Presidente relativa-mente all'iniziativa referendaria,
sull'abrogazione di quattro mi-nisteri, le cui competenze
dovrebbero essere trasferite alle regioni.
Io credo che da una parte vada preso atto positivamente il fatto
che la Regione Veneto ha già approvato le quattro iniziative, così
come ha fatto la Regione Valle d'Aosta, e altre regioni si stanno
apprestando a deliberare; per cui è probabile che questa iniziativa
molto importante vada in porto.
Per quanto riguarda la difformità di uno dei quesiti, quello
sull'Industria; fra il testo approvato dalla Regione Valle d'Aosta
e la Regione Veneto, è stato predisposto, in accordo con gli uffici
della Presidenza, un testo di risoluzione per correggere questa
dif-formità che del resto è molto parziale. Sarebbe opportuno, nel
cor-so di questa adunanza consiliare, approvare una risoluzione
possi-bilmente sottoscritta da tutti i capigruppo, che modifichi il
testo in modo da renderlo omogeneo a quello delle altre regioni,
per evitare contestazioni al momento che saranno depositati i
quesiti.
Presidente
Su questo argomento saranno poi i
capigruppo, quindi le forze politiche, ad attivarsi per presentare
un testo che verrà iscritto in via d'urgenza e quindi, penso,
approvato dal Consiglio regionale.
