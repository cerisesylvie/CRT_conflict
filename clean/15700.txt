Classificazione
NOMINE E INCARICHI DI CONSULENZA E SPECIALI
Nomine


Resoconto integrale del dibattito dell'aula
Oggetto del Consiglio n. 2003 del 26 giugno 1996 - Resoconto
SEDUTA ANTIMERIDIANA DEL 26 GIUGNO 1996
OGGETTO N. 2003/X Revoca del provvedimento del Consiglio
regionale n. 1787/X del 24 gennaio 1996 di nomina di due
rappresentanti della Regione in seno al Consiglio di
amministrazione della società per azioni "Istituto per le piante da
legno e l'ambiente - I.P.L.A." di Torino e nomina di un unico
rappresentante.
Presidente Ha chiesto la parola il Consigliere Marguerettaz.
Marguerettaz (PpVA) Vorrei avere qualche informazione in più
rispetto a quelle iscritte nella delibera, dato che, se non vado
errato, la nomina dei componenti del Consiglio di amministrazione
in rappresentanza della Regione è stata una delle ultime che questo
Consiglio ha effettuato. E allora, a così poca distanza di tempo,
che il Consiglio dell'IPLA cambi il proprio statuto, è cosa che
lascia perplessi, per cui vorrei sapere da chi di competenza se ha
qualche informazione in più in merito, in quanto mi sembra strano
che questa cosa non si sia decisa prima che il Consiglio regionale
provvedesse alla nomina dei suoi rappresentanti.
Presidente Nella premessa dell'oggetto la motivazione è
abbastanza evidenziata, non so se qualcuno vuole aggiungere
qualcosa.
L'assemblea straordinaria della società IPLA, nella riunione del
28 maggio - quindi è recentissima - ha modificato il proprio
statuto ed ha ridotto il numero dei suoi componenti. Il relatore
del punto in oggetto sono io e dico queste cose, che sono precise
nella premessa.
Ha chiesto la parola il Consigliere Marguerettaz.
Marguerettaz (PpVA) Ho capito che la procedura era stata questa.
Rimane la perplessità del fatto che evidentemente una procedura di
questo genere non è stata decisa dall'oggi al domani, sicuramente
sarà già stata innescata dal precedente Consiglio di
amministrazione, e si poteva, con una dovuta informazione, casomai,
posporre la nomina che è stata fatta qualche mese fa, senza
arrivare ad assumere questo atto. Tutto lì, era una semplice
osservazione.
Presidente La procedura noi l'avevamo iniziata allora in
applicazione della legge; la modifica è intervenuta in tempi
successivi, per cui non possiamo che prendere atto di questo.
Per la revoca del provvedimento n. 1787/X i consiglieri sono
invitati ad esprimere il loro voto.
Presenti: 28
Votanti e favorevoli: 22
Astenuti: 6 (Collé, Lanièce, Linty, Marguerettaz, Tibaldi e
Marco Viérin)
Il Consiglio approva
Presidente La parola al Consigliere Perron.
Perron (UV) Pour proposer M. Ricci Emilio.
Presidente Si procede alla votazione:
- Consiglieri presenti: 31
- Consiglieri votanti: 30
- Astenuti: 1 (Chiarello)
- Schede nulle: 2
- Schede valide: 28
- Schede bianche: 1
Hanno riportato voti:
- Ricci Emilio: 24
- Distasi Carlo Nicola: 1
- Ferriani Corrado: 1
- Sommo Lorenzo: 1
Presidente In base all'esito della votazione risulta nominato,
ai sensi dell'articolo 2458 del Codice Civile, quale rappresentante
della Regione in seno al Consiglio di amministrazione della Società
per azioni "Istituto per le Piante da legno e l'Ambiente -
I.P.L.A.", di Torino, per il triennio 1996/1998 che scadrà il 31
dicembre 1998, il sig. Ricci Emilio, residente in Sarre, Via
Condemine, 43.
Deliberazione Il Consiglio
Premesso che:
- la legge regionale 27 marzo 1991, n. 12, disciplina le nomine
e le designazioni di competenza regionale e in particolare
all'articolo 2 - primo comma - stabilisce che le nomine dei
componenti degli organi collegiali di amministrazione, dei sindaci
o revisori dei conti di enti od istituti di diritto pubblico e
privato, aziende, società, fondazioni, comunque spettanti alla
Regione, sono attribuite alla competenza del Consiglio
regionale;
- con legge 8 marzo 1979 n. 12 della Regione Piemonte è stata
costituita la Società per azioni "Istituto per le Piante da legno e
l'Ambiente - I.P.L.A."
- con provvedimento n. 1787/X in data 24 gennaio 1996 il
Consiglio regionale ha nominato, ai sensi di quanto previsto
dall'articolo 18 dello Statuto della Società per azioni "Istituto
per le Piante da legno e l'Ambiente - I.P.L.A." e dall'articolo
2458 del Codice Civile, quali rappresentanti della Regione in seno
al Consiglio di amministrazione della predetta società, per il
triennio 1996/1998, i Signori Distasi Carlo Nicola e Ricci
Emilio;
Considerato che l'Assemblea straordinaria della Società I.P.L.A.
S.p.A., nella riunione in data 28 maggio 1996, ha modificato il
proprio Statuto riducendo il numero dei suoi componenti, per cui
alla Regione Valle d'Aosta spetta la nomina di un unico
rappresentante;
Vista la determinazione della Commissione per le nomine che, a
seguito della pubblicazione nel Bollettino ufficiale della Regione
n. 36 dell'8 agosto 1995 dell'elenco delle nomine in scadenza nel
secondo semestre dell'anno 1995 nella riunione del 27 dicembre 1995
si è espressa sulle seguenti candidature:
1) Bosonin Renzo, 2) D'Aquino Luigi, 3) Dalle Giorgio, 4)
Distasi Carlo Nicola, 5) Durand Piervaldo, 6) Ferriani Corrado, 7)
Janin Rivolin Yoccoz Annalisa, 8) Ricci Emilio, 9) Saivetto Marco,
10) Sommo Lorenzo.
Ritenuto necessario procedere alla revoca del provvedimento del
Consiglio regionale n. 1787/X del 24 gennaio 1996 con cui sono
stati nominati quali rappresentanti della Regione in seno al
Consiglio di amministrazione della Società I.P.L.A. S.p.A. di
Torino per il triennio 1996/1998 i Signori Distasi Carlo Nicola e
Ricci Emilio e provvedere alla nomina, ai sensi dell'articolo 2458
del Codice Civile, di un unico rappresentante per il triennio
1996/1998 che scadrà il 31 dicembre 1998;
Visto il parere favorevole di legittimità rilasciato dal
Dirigente del Servizio Affari Generali della Presidenza del
Consiglio, ai sensi dell'articolo 72 della legge regionale n.
3/1956 e successive modificazioni, e del combinato disposto degli
articoli 13 - comma 1 - lett. e) e 59 - comma 2 - della legge
regionale n. 45/1995, sulla presente deliberazione;
Richiamate la legge 8 marzo 1979 n. 12 della Regione Piemonte e
la legge regionale 27 marzo 1991, n. 12;
Delibera
1) di revocare il proprio provvedimento n. 1787/X del 24 gennaio
1996 di nomina dei Signori Distasi Carlo Nicola e Ricci Emilio nel
Consiglio di amministrazione della Società per Azioni "Istituto per
le Piante dal Legno e l'Ambiente - I.P.L.A." di Torino, per il
triennio 1996/1998;
2) di nominare, ai sensi dell'articolo 2458 del Codice Civile,
quale rappresentante della Regione in seno al Consiglio di
amministrazione della Società per azioni "Istituto per le Piante da
legno e l'Ambiente - I.P.L.A.", di Torino, per il triennio
1996/1998 che scadrà il 31 dicembre 1998, il sig. Ricco Emilio,
residente in Sarre, Via Condemine, 43;
3) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
Decreto legislativo 22 aprile 1994, n. 320, e di darne
esecuzione.
