Classificazione
DEMANIO E PATRIMONIO REGIONALE


Resoconto integrale del dibattito dell'aula
Oggetto del Consiglio n. 1571 del 5 ottobre 1995 - Resoconto
SEDUTA ANTIMERIDIANA DEL 5 OTTOBRE 1995
OGGETTO N. 1571/X Approvazione di diritti reali a favore della
Regione su di un'area di proprietà della Consorteria
Magnéaz-Champoluc-Rovinal, in Comune di Ayas, e del prolungamento
del termine del diritto di superficie stipulato il 4 giugno 1987.
Delega alla Giunta.
Deliberazione Il Consiglio
Premesso che il Consiglio regionale con deliberazione n.
2305/VIII del 23 ottobre 1986 approvava la costituzione di un
diritto di superficie a favore della Regione, a carico di un'area
di proprietà della Consorteria Magnéaz-Champoluc-Rovinal, in Comune
di Ayas, per la realizzazione di un campo di pattinaggio con
gradinate, fabbricato servizi ed annesso parcheggio, per la durata
di 29 anni;
Preso atto che il rogito notarile è stato stipulato il 4 giugno
1987;
Atteso che la Consorteria, con decreto dell'Intendenza di
Finanza di Aosta in data 6 ottobre 1990, ha ottenuto il
riconoscimento di proprietà dell'area ex demaniale, distinta al
N.C.T. al F. 30 con il n. 492 di metri quadrati 1217, confinante
con la proprietà concessa in diritto di superficie alla
Regione;
Preso atto che l'area ex demaniale interessa la realizzazione
della pista di pattinaggio e si rende pertanto necessario estendere
il diritto di superficie anche su questo terreno;
Atteso inoltre che l'Assessorato del Turismo, Sport e Beni
Culturali intende realizzare altre opere sull'area interessata
dalla pista di pattinaggio e si è ritenuto opportuno richiedere il
prolungamento della scadenza originaria del diritto di superficie,
fissato per il 4 giugno 2016, fino al 2045;
Preso atto che la Consorteria, con deliberazione n. 1/1995 del
15 giugno 1995, ha approvato la costituzione del diritto di
superficie sulla particella distinta con il n. 492 ed il
prolungamento del termine di scadenza del precedente diritto,
stipulato con rogito del Notaio Giovanni Favre in data 4 giugno
1987, fino al 4 giugno 2039;
Atteso che l'Assessorato del Turismo, Sport e Beni Culturali con
nota del 2 agosto 1995, prot. 5412/T, ha ritenuto adeguato il
termine fissato dalla Consorteria, in funzione degli investimenti
che intende effettuare;
Tenuto presente che il diritto è concesso ad uso gratuito in
quanto alla scadenza, per il principio della reviviscenza, la
proprietà di tutte le costruzioni realizzate diventeranno di
proprietà della Consorteria;
Visto il parere favorevole rilasciato dal Dirigente del Servizio
Affari Generali e Legali della Presidenza della Giunta, ai sensi
del combinato disposto dell'articolo 72 della legge regionale n.
3/1956 e successive modificazioni, e dell'articolo 21 della legge
regionale n. 18/1980 e successive modificazioni, in ordine alla
legittimità della presente deliberazione;
Visto il parere della II Commissione consiliare permanente;
Delibera
1) di approvare la costituzione di un diritto di superficie a
favore della Regione Autonoma Valle d'Aosta, a carico di un'area
sita in Comune di Ayas, di proprietà della Consorteria
Magnéaz-Champoluc-Rovinal, con sede in Ayas (C.F. 81001270073),
distinta al N.C.T. al Foglio 30 con il n. 492 di metri quadrati
1217, a partire dalla data del rogito notarile fino al 4 giugno
2039, per la costruzione di un campo di pattinaggio con gradinate e
servizi annessi;
2) di accettare il prolungamento del termine di scadenza del
diritto di superficie a favore della Regione, a carico di un'area
di proprietà della Consorteria Magnéaz-Champoluc-Rovinal, stipulato
con rogito del Notaio Giovanni Favre in data 4 giugno 1987,
repertorio n. 40428/6579, registrato a Châtillon il 18 giugno 1987
al n. 256 e trascritto ad Aosta il 29 giugno 1987 ai nn. 5253/4049,
fino alla data del 4 giugno 2039;
3) di prendere atto che la Consorteria Magnéaz-Champoluc-Rovinal
non richiede alcun corrispettivo per la costituzione del diritto di
superficie in considerazione del fatto che alla scadenza la
Consorteria diverrà proprietaria delle costruzioni ivi realizzate
senza obbligo di pagamento alcuno, fermo restando la destinazione
d'uso;
4) di delegare alla Giunta regionale l'adozione di ogni
provvedimento di esecuzione per addivenire alla stipulazione
dell'atto notarile di cui si tratta, in particolare, per la
designazione del Notaio rogante, per la liquidazione delle relative
spese, nonché per gli accertamenti circa la consistenza,
l'intestazione catastale e l'esatta superficie dell'immobile;
5) di sottoporre la presente deliberazione al controllo della
Commissione di Coordinamento per la Valle d'Aosta, ai sensi e per
gli effetti dell'articolo 8, lettera d) del decreto legislativo 22
aprile 1994, n. 320.
Presidente La parola al Consigliere Tibaldi.
Tibaldi (LN) Per formulare un quesito al Presidente, si tratta
di un dubbio di legittimità o un refuso. Qui si dà una delega alla
Giunta per approvare una cessione di diritti reali a favore della
Regione su quest'area di proprietà di una consorteria per
realizzare un campo di pattinaggio con fabbricato, servizi e
annesso parcheggio. Io vedo nel terzo capoverso: "Atteso che la
Consorteria con decreto dell'Intendenza di Finanza di Aosta in data
6 ottobre 1990...".
Per quanto ne so io l'Intendenza di Finanza non ha nessuna
competenza di attribuire riconoscimenti di proprietà, lo stesso
Codice civile fa riferimenti precisi quando si parla di
provvedimenti di desmanializzazione a figure qualificate quali il
commissario usi civici o una qualsiasi pubblica amministrazione.
Volevo avere un chiarimento. Come è possibile che attraverso un
decreto di questo organismo ci sia stato un riconoscimento di
proprietà, se si tratta di un refuso o se ci sono dei fondamenti a
questo atto, perché qualora ci fossero dei problemi anche la
cessione di diritti reali potrebbe essere pregiudicata in un futuro
prossimo.
Presidente La parola al Presidente della Giunta, Viérin
Dino.
Viérin D. (UV) Je regrette que ces questions ne soient pas
posées au sein de la commission. Ce n'est pas le fait de ne pas
faire partie de la commission, c'est qu'avec toutes les requêtes
qui sont formulées à juste titre pour que cette Assemblée puisse
exercer des fonctions politiques, nous faisons souvent les
fonctions des cleres. Donc, de ce point de vue, sur la base des
requêtes qui ont été formulées par monsieur Tibaldi, il aurait pu,
au-delà des commissions, s'adresser au Bureau légal de la Région
pour avoir une réponse à cette question fondamentale du point de
vue de la légalité de l'acte.
Le dossier, oui, je l'ai ici par hasard parce qu'il faudrait
qu'évidemment je regarde tout le dossier, mais il y a une requête
qui a été présentée le 24 janvier 1989 par le président de cette
consorterie à l'Intendenza di Finanza di Aosta, piazza Manzetti.
J'en donne lecture: "La Consorteria Magnéaz-Champoluc-Rovinal con
sede in Ayas, ente speciale di natura pubblica, riconosciuto con
decreto del Presidente della Giunta, chiede che venga riconosciuta
la proprietà ex articolo 942 del Codice civile dell'area demaniale,
sita in Comune di Ayas, di circa metri quadrati 1231,09 confinante
con i mappali n. 80 a, 80 c e 430 del foglio 30 di proprietà
consortile e meglio evidenziata con la colorazione rossa nella
planimetria allegata. In attesa del detto provvedimento chiede
inoltre la concessione della sopra individuata area. Con
osservanza".
Sur la base de cette requête, je n'ai pas le document, mais
l'Intendenza di Finanza le 6 octobre 1990 a accordé cette
reconnaissance de propriété. Je ne peux que répondre que le Bureau
légal s'est fondé sur ces documents. "L'Intendenza di Finanza di
Aosta, sentita informalmente in data 10 gennaio 1989, ha precisato
che l'istanza di cui all'oggetto deve essere presentata dalla
consorteria proprietaria dei terreni confinanti con l'area
demaniale". Le dossier dont nous disposons ne permet pas d'exprimer
des réserves quant à la procédure qui a été suivie. Donc, à cet
instant, je ne peux que confirmer ce que le Bureau légal a préparé
pour l'approbation de ce droit en faveur de la Région sur ce
terrain, propriété de cette consorterie.
C'est sur la base de cet acte que l'on propose non seulement de
différer le droit de surface qui avait déjà été accordé
préalablement, mais aussi d'inclure dans ce droit cette parcelle de
terrain qui a été, au mois d'octobre 1990, reconnue, étant
propriété de cette consorterie. Si monsieur Tibaldi veut avoir
d'autres éclaircissements à cet égard, je peux soit demander aux
responsables du Bureau légal de le contacter, soit il peut
solliciter, même par une lettre, tous les renseignements
nécessaires quant aux procédures qui ont été suivies pour la
présentation de cet acte au Conseil.
Presidente La parola al Consigliere Tibaldi.
Tibaldi (LN) Io ringrazio il Presidente della Giunta per le
chiarificazioni. Però, non per polemizzare, visto che siamo
chiamati a esprimerci su cessioni di diritti reali, su vendite, su
locazioni, io penso che una domanda in questa sede possa anche
essere ritenuta pertinente anche se esorbita un po' dalla funzione
politica che ci compete.
Presidente Passiamo alla votazione.
Presenti, votanti e favorevoli: 34
Il Consiglio approva
