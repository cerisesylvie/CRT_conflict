Classificazione
TRASPORTI E VIABILITÀ
Viabilità



Oggetto del Consiglio n. 3295 del 15 marzo 2018 - Resoconto
OGGETTO N. 3295/XIV - Interpellanza: "Intendimenti in merito
allo sviluppo della mobilità sostenibile".
Grosjean (Président) -
Comme prévu par la réunion des
Chefs de groupe le point n° 8 verra discuté avec le point n° 15.
Point n° 9 de l'ordre du jour. La parole au collègue Roscio pour
l'illustration.
Roscio (ALPE) -
Questa iniziativa era stata iscritta al
Consiglio precedente, per cui avrebbe dovuto essere discussa15
giorni fa; oggi diverse cose sono successe, pertanto viene quasi un
po' meno il tema stesso dell'iniziativa: non tanto il tema nella
sua sostanza, ma la domanda in cui si chiedeva quali sono le
intenzioni su questo tema. Stiamo parlando di mobilità sostenibile.
Lunedì abbiamo appreso che è stato scaricato un nuovo disegno di
legge su questa questione, quindi mi sembra che le intenzioni ormai
siano chiare. Vale la pena però ripercorrere un po' tutto l'iter,
perché è perlomeno curioso, perché si parte da un interesse di
carattere molto generale, che è stato oltretutto ribadito
recentemente anche dal Ministro dell'ambiente, che, nel sostenere
l'opportunità di una conversione sempre più spinta verso la
mobilità sostenibile, ha dichiarato in un'intervista del 22
febbraio che in Italia - quindi non in altri paesi del nord - si
potrebbe arrivare fino a cinque milioni di auto elettriche al 2030.
Probabilmente, per arrivare a quelle cifre, bisognerà fare tutta
una serie di azioni che ad oggi sono ancora lontane dal venire,
perché si fa molto discutere intorno a questa questione, ma atti
concreti che possano veramente incentivare ce ne sono ancora pochi.
Il tema del traffico è molto sentito, su questo Galletti, rinviando
poi alla conferenza nazionale che si terrà in autunno sulla
mobilità sostenibile, dà già degli indirizzi, che sono quelli di
incentivare i mezzi pubblici, le biciclette e, per quanto
possibile, cercare di disincentivare l'auto privata, soprattutto
quella termica, che crea inquinamento e che ormai è evidente che
certe restrizioni, imposte anche dalle direttive europee... con gli
attuali motori diventano sempre più difficili da conseguire... e
sono anzi evidenti tutti gli scandali avvenuti a carico di diverse
case automobilistiche.
Nel tornare alla nostra Regione, lasciando stare i massimi
sistemi, noi abbiamo avuto in sede di bilancio - forse tanti
Consiglieri se lo ricordano ancora - un foglietto in cui il
Presidente diceva: "ci sono 132 milioni di euro in più sul bilancio
regionale, per cui più da una parte, più dall'altra la coperta è
più grande, si possono coprire tante esigenze". Noi oggi sappiamo
che quella coperta invece non era più larga, anzi - forse se ne
discuterà in altre iniziative -, tant'è vero che ad oggi le
difficoltà per la mancanza di quei 100 milioni sono sotto gli occhi
di tutti; sennonché ad una nostra iniziativa l'Assessore competente
ci ha dichiarato che comunque questa rimaneva una priorità del
Governo, salvo poi, quando è passato un po' di tempo, nulla si è
mosso. Visto che la proposta c'era già, abbiamo pertanto ritenuto
opportuno provare a mandare avanti quella proposta e ci è stato
detto che quella proposta non aveva copertura finanziaria. La
scelta quindi era di non andare in quella direzione. Abbiamo preso
atto; d'altronde, mancando le risorse, ovviamente bisognerà fare
delle scelte che spesso sono anche difficili da fare, per cui
abbiamo ritenuto che fosse qualcosa di superato. Dopodiché, un'ora
dopo che in II Commissione la proposta non aveva avuto copertura
finanziaria, apprendiamo che c'è un nuovo disegno di legge - siamo
ancora in attesa di vederlo nel dettaglio - con un titolo molto
simile, che dice: "andiamo avanti su questa direzione". Dal punto
di vista amministrativo, secondo noi, questa è una questione
abbastanza
sui generis
. Per di più, a parte il fatto che le
risorse sono inferiori, diventa interessante, perché, dalle notizie
che trapelano sulla variazione di bilancio appena approvata, sembra
che questa legge sia finanziata, ma si toglie da qualche altra
parte come, per esempio, il
bon de chauffage
. Noi facciamo
un ragionamento dicendo: se scelta doveva essere, forse è già
inopportuno arrivare fino a quel punto, perché forse non bisognava
arrivare a scegliere se favoriamo la mobilità elettrica o il bon de
chauffage. Spero che la risposta non sia che il Consigliere vuole
avere cinque minuti di visibilità, spero che si vada un po' oltre,
perché mi sembrerebbe un po' triste, se questo è poi il tenore...
comunque succede questo, la domanda che noi ci facciamo è che senso
ha portare avanti questa cosa se la coperta è corta - e sembra che
la coperta sia corta - e una norma va a beneficio di cento persone
e l'altra va a beneficio di diecimila. Qual è la
ratio
che
spinge questo Governo? Siete in sintonia? Altrimenti veramente non
so come definirlo, ma è un po' schizofrenico come modo di
procedere. Forse, se non c'erano le risorse in questo momento, si
poteva dire: "aspettiamo di vedere cosa succederà quando tutte le
questioni finanziarie saranno a posto, dopodiché sceglieremo se
andare in una direzione o nell'altra, tanto ormai il tempo è stato
perso". Volendo si poteva fare prima, le condizioni sono mutate, si
poteva aspettare tranquillamente di avere a disposizione tutti gli
elementi certi e poi prendere quella decisione. Dal nostro punto di
vista, andare in quella direzione ci sembra proprio il contrario di
un'azione che va a difesa dei più deboli, nel senso che si toglie
ai più deboli togliendo il bon de chauffage e si dà a chi, tutto
sommato, acquista un'auto elettrica e forse la carretta riesce
ancora a tirarla anche senza l'auto elettrica. Vorremmo capire cosa
ci sta dietro a questo comportamento che noi giudichiamo perlomeno
strano.
Président -
La parole à l'Assesseur Guichardaz pour la
réponse.
Guichardaz (PD-SIN.VDA) -
Collega Roscio, voglio essere
molto chiaro ed esplicito, tanto con lei è inutile dare
spiegazioni, motivazioni articolate, perché lei è un mago nel
recepire solo quello che le pare. Adesso d'improvviso perde
l'interessamento per la norma che lei ha tanto perorato, avete
fatto anche un bel comunicato stampa evidenziando che noi
promettiamo e non manteniamo, adesso mi tira fuori il
bon de
chauffage
sapendo benissimo che le risorse sul bon de chauffage
saranno reperite nella seconda parte dell'anno e che saranno messe
a bilancio con la variazione e l'assestamento che probabilmente i
prossimi Governi faranno, sapendo benissimo, essendo lei oramai qua
da quasi cinque anni, che le variazioni di bilancio utilizzano gli
avanzi e che quest'anno, che è un anno particolare, vi sono stati
più di 50 milioni di avanzi, quindi chi arriverà avrà modo di
coprire quel capitolo, che non è annullato o abolito, ma è
semplicemente sospeso.
Riguardo però alla proposta, voglio fare anch'io una piccola
panoramica, perché lei nella sua esplicitazione precedente ha
scritto sui
social
che voi avevate proposto una vostra
proposta di legge per la mobilità sostenibile. Lei afferma
sostanzialmente che quella proposta, che depositò per
l'approvazione, era una proposta scritta dai gruppi di minoranza,
c'è anche un comunicato stampa in cui lei si attribuisce la
paternità di quella proposta. È bene che la gente sappia che quella
proposta - per parlare della proposta, perché oggi il bon de
chauffage non è all'ordine del giorno in questa particolare
interpellanza, poi magari nel prossimo Consiglio lei faccia la sua
bella interpellanza sul bon de chauffage - che lei dice essere sua,
è stata scritta dai funzionari e da un dirigente dell'Assessorato
su specifico mandato dell'ex Assessore che l'ha preceduta. Glielo
ho già spiegato una volta, collega Roscio, che il processo di
elaborazione di quel testo di legge - che lei neanche troppo tra le
righe dichiarava essere una sua idea, perché lei è veramente un
ideatore - è il risultato invece di uno specifico obiettivo
dirigenziale che fu assegnato dall'ex Assessore Donzel al Dirigente
della struttura Risparmio energetico e sviluppo fonti rinnovabili,
dottor Mario Sorsoloni, il quale, assieme ai suoi funzionari, lo
aveva scritto mutuandolo, tra l'altro, da una legge analoga della
Provincia autonoma di Bolzano. Al di là che lei ha cambiato
radicalmente il suo punto di vista e adesso la mobilità sostenibile
per voi non è più una priorità, io la tranquillizzo: per noi
continua ad essere una priorità e lo è anche il bon de chauffage,
quel provvedimento che lei millanta essere un suo disegno di legge
è un disegno di legge che hanno scritto altri, che hanno assegnato
altri, al quale lei ha contribuito in maniera non particolarmente
determinante. Ci ha messo praticamente nulla, perché i rendiconti e
i resoconti degli incontri che lei fece con i suoi dirigenti e i
suoi funzionari dicono questo. Questo lo dico perché lei, collega
Roscio, ha l'abitudine di scrivere sul suo profilo sponsorizzato di
Facebook
un sacco di belle cose, attribuendosi dei meriti
che poi, di fatto, non sono né miei e non sono neanche suoi. Il
merito di aver scritto questa legge... lei ha preso addirittura la
relazione della legge senza cambiare nemmeno una virgola, la
relazione del dottor Sorsoloni che aveva presentato in Giunta il 9
ottobre per la discussione, dicendo che quella relazione era
vostra.
Collega Roscio, lei oggi può tirare fuori tutto quello che
vuole, può parlare del bon de chauffage, può sviare l'argomento,
noi le diciamo che, così come all'interno di quest'aula abbiamo
finanziato la legge, abbiamo previsto in variazione di bilancio un
finanziamento di un testo di legge che sicuramente non ha la
copertura finanziaria del bon de chauffage... e lei lo sa che
parliamo di 500-600 mila euro e non parliamo di 4 milioni di euro,
quindi non è possibile assimilare le misure del bon de chauffage
con questo tipo di normativa. Poi che lei voglia sviare a tutti i
costi e voglia dimostrare alla gente che oggi le priorità sono
altre... le dico che con quei 500 mila euro, più 150 mila, il bon
de chauffage non è possibile finanziarlo. Le dico peraltro che noi
avremmo potuto prelevare da altre norme, che oggi trovano
difficoltà ad essere applicate, perché sono all'analisi del
Legislativo e degli Affari europei, che sono norme che potrebbero
configurarsi come aiuti di Stato o di altro genere, avremmo potuto
prelevare, fare il
beau geste
e mettere all'interno del bon
de chauffage senza creare questo allarme, voi state in questa sede
utilizzando così bene un pretesto che non c'entra assolutamente
nulla con questo per rilanciare un allarme sociale. Il testo di
legge sulla mobilità sostenibile, per i motivi da lei esplicitati e
che io ho accolto e che il collega Restano aveva in più integrato,
per esempio, chiedendo di contemplare all'interno anche le
biciclette a pedalata assistita, quindi va avanti, perché la tutela
dell'ambiente, la sostenibilità dell'ambiente per noi continuano ad
essere delle priorità.
Confondere questo con il bon de chauffage... e io sapevo che
oggi lei avrebbe fatto questa considerazione, perché ho capito qual
è la strategia sostanzialmente oggi di concentrare tutto su questa
misura pensando che tutto il resto sia superfluo. Questa è la sua
valutazione ed è una valutazione che fa oggi. Una valutazione che
non faceva ieri, che non faceva quando ha presentato la mozione che
noi abbiamo approvato e nella quale ci eravamo impegnati a trovare
le risorse, a portare avanti una misura di sostenibilità ambientale
e questa misura non compromette in alcun modo la misura del bon de
chauffage, che verrà regolarmente erogato alla fine dell'anno,
considerato, tra l'altro, che gli impegni di spesa vengono fatti
per essere saldati a dicembre e non oggi a marzo. Io quindi le
rispondo di fatto che la legge sulla mobilità sostenibile, così
come voi avevate richiesto e così come ci eravamo raccordati, andrà
avanti, sarà finanziata ovviamente in misura minore, perché
decorrerà dal mese di aprile e quindi sarà più corto il periodo di
assegnazione. È una misura ragionevole che noi abbiamo accolto,
perché va nella direzione non tanto di Roscio o di Guichardaz, ma
va nella direzione delle raccomandazioni a livello ministeriale e a
livello europeo che sollecitano l'utilizzo della mobilità
sostenibile ed è peraltro anche un obbligo di legge al quale noi
non ci possiamo sottrarre.
Président -
La parole au collègue Roscio pour la
réplique.
Roscio (ALPE) -
Vede, Guichardaz, accettare lezioni da
lei è abbastanza difficile. Lei è riuscito a fare di tutto in
questa legislatura e adesso pontifica su quello che ha fatto uno,
su quello che ha fatto l'altro. Forse brevemente, non c'è bisogno
di tanta replica, nel senso che ad un certo punto lei racconta
delle fandonie, nel senso che o non capisce, o lo fa apposta, io
penso che dall'ultima seduta le condizioni sono cambiate, qualcosa
è intervenuto, c'è stato un nuovo disegno di legge, una nuova
variazione di bilancio, penso che lei, come Assessore, non possa
non saperlo. Sulla questione della paternità a me non interessa se
qualcun altro aveva dato degli indirizzi, io so benissimo chi si è
messo lì poi con i funzionari e con le strutture a scrivere, lei
non c'era, non lo sa, io lo so, poi cosa vuole dire lei non mi
interessa. In realtà, molto banalmente, volevo tornare a qualcosa
che mi diceva mio nonno, ma forse viene meglio dirlo con una frase
di Brassens: "quand on est con, on est con".
