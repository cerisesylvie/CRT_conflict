Classificazione
ASSISTENZA SANITARIA E OSPEDALIERA
Servizi trasfusionali



Oggetto del Consiglio n. 992 del 23 ottobre 2019 - Resoconto
OGGETTO N. 992/XV - Interrogazione: "Chiusura dei centri
prelievo di sangue di Donnas e Verres".
Rini (Presidente) -
Punto n. 7 dell'ordine del giorno.
Per la risposta, la parola all'assessore Baccega.
Baccega (UV) -
La notizia è che dal 17 ottobre, il punto
di donazione di Donnas è stato riaperto, bisogna dire però che
cos'è successo in questi mesi. Purtroppo il Direttore della
struttura complessa di Immunoematologia e Medicina trasfusionale di
Aosta è rimasto per almeno 40 giorni da solo a gestire il servizio,
quindi il punto di donazione di Donnas è stato aperto fino a
luglio; dal 1° agosto le attività sono state sospese. Ovviamente
che cos'è successo in questi mesi (ed è giusto che i colleghi
sappiano)? C'è stato il collocamento a riposo per raggiunti limiti
di età di una dottoressa, una mobilità verso altra azienda
sanitaria di un'altra dottoressa, le dimissioni volontarie di una
terza dottoressa, le dimissioni volontarie di un'altra dottoressa,
un altro collocamento a riposo per raggiunti limiti di età e
l'assunzione presso altra azienda di un altro medico. In pochi mesi
quindi sette medici sono venuti meno al Servizio della struttura
complessa di Immunoematologia e di Medicina trasfusionale. Si è
dovuto quindi lavorare in modo direi urgente per sopperire a questa
situazione. Si sono attivati dal mese di luglio una serie di
interventi come l'inserimento di un medico con contratto libero
professionale, che recentemente abbiamo acquisito, un temporaneo
distacco di due colleghi medici della struttura complessa del
Dipartimento di patologia clinica e in qualche modo per qualche
mese si è arrivati a tacconare una situazione; inevitabilmente si
sono dovute sospendere le operazioni trasfusionali in Bassa Valle.
Ora, si è quindi reso necessario attivare delle convenzioni con
altre aziende sanitarie, il 30 agosto è stato espletato il concorso
pubblico indetto per sopperire alla carenza dei medici, tuttavia
l'effetto che ha prodotto questo concorso è stato limitato perché
si è presentato a sostenerlo un solo medico ed era quel medico che
era già presente in reparto con contratto libero professionale. Non
si è quindi ottenuto un incremento di personale rispetto a questo
percorso. L'organico medico esistente a inizio agosto che aveva
costretto la chiusura di queste attività è quindi rimasto così fino
al 30 di settembre. L'azienda USL ci ha comunicato che sta
perfezionando in questi giorni un contratto con un'altra agenzia
interinale per acquisire uno specialista trasfusionale... in
quiescenza... il contratto è stato ratificato e prenderà servizio
anche a Donnas.
"
Per quanto tempo ci sarà ancora la chiusura dei
centri...
", come ho detto, Donnas è stato riaperto, a Verrès la
chiusura si protrarrà per il minor tempo possibile e cesserà non
appena l'organico medico completo sarà ripristinato.
Per quanto riguarda la domanda n. 2, con il rientro in servizio
del medico selezionatore, ora assente per malattia e con la
disponibilità di turni di presenza della specialistica
trasfusionista, una riapertura quanto meno parziale potrebbe
avvenire già nel corso del mese di ottobre... e, come le ho detto,
il 17 ottobre abbiamo riaperto. La soluzione definitiva che lei
richiede è fortemente auspicata anche da noi ovviamente, io l'ho
comunicato sabato quando c'è stata la Venticinquesima Giornata del
donatore di sangue a Pont-Saint-Martin, erano presenti le sezioni
di Arnad, di Pont-Saint-Martin, della Comunità walser e di Verrès.
L'ho comunicato spiegando loro quello che sto dicendo a lei e
tenendo conto che le problematiche sono state davvero piuttosto
ingombranti, che hanno dato una grossa mano anche le associazioni
FIDAS e AVIS per cercare di reperire dei medici sul territorio
anche piemontese, ma, purtroppo, siamo riusciti a fare quello che
lei conosce già e che nei prossimi mesi vedrà comunque un ritorno
alla normalità sia all'ospedale di Aosta che sul territorio.
Presidente -
Per la replica, la parola al collega
Gerandin.
Gerandin (MOUV') -
Alcune informazioni e alcune
considerazioni. Mi pare corretto ricordare che i donatori AVIS
nella Bassa Valle sono 750, è un numero molto importante. Questi
750 donatori hanno donato nel 2018 1106 volte il sangue, con una
media di 92 donazioni al mese.
Lei nel suo passaggio ha detto che ha avuto grossa
collaborazione per quello che riguarda l'AVIS in generale o
comunque dai responsabili della Bassa Valle, è vero, perché anche a
me risulta che si siano mossi, l'AVIS Valle d'Aosta si è messa in
contatto con l'AVIS Piemonte-Torino per verificare soluzioni
alternative. Non mi è giunta voce che ci sia stata una certa
sinergia con l'azienda, nel senso che li abbiamo lasciati un po'
alla loro buona volontà: quella che lei ha evidenziato prima e
questo io lo trovo non molto comprensibile, che un'iniziativa,
seppure se parte dall'AVIS, dai donatori, dai responsabili... che
debba essere un problema loro, è un problema
in primis
dell'azienda cercare di risolvere questa problematica, per cui
almeno un sostegno su questo ci andava. Mi risulta sempre che la
Provincia di Torino faccia anche raccolta diretta oltre ai prelievi
nelle strutture ospedaliere e che disponga di personale medico e
mezzi per andare sul territorio, per cui probabilmente un'azione
sinergica tra l'AVIS e i responsabili dell'azienda avrebbe magari
permesso di estendere anche alla Bassa Valle il prelievo sul
territorio.
Altro dato preoccupante è che comunque queste associazioni
denotano... questo disagio crea una serie di problematiche legate
alla demotivazione dei donatori, e viene confermato anche dai dati,
le loro donazioni erano donazioni periodiche, non erano donazioni
estemporanee. Se una donazione periodica programmata viene a
cessare o comunque nel suo caso mi ha detto che verrà riaperto
parzialmente, però è chiaro che viene meno il valore aggiunto
associativo di una donazione periodica rispetto donazioni
estemporanee.
C'è un altro dato che dovrebbe - almeno personalmente mi
preoccupa - preoccuparla particolarmente, Assessore: nei sei mesi
in Valle d'Aosta si è registrato un calo di 330 donazioni di sangue
e non è un bel segnale, anche perché comunque molte Regioni
italiane si avvalgono anche dei donatori della Valle d'Aosta, per
cui occorre particolare attenzione su questo.
Non posso dirmi soddisfatto anche perché all'ultima domanda su
quando si pensa di dare una soluzione definitiva, mi ha detto: "nei
prossimi mesi vedremo", per cui non c'è neanche una data, si sta
cercando di risolvere in maniera sporadica o con qualche piccola
soluzione di ripiego. Non è questo il messaggio che dobbiamo dare
ai nostri donatori, negli anni la cultura valdostana legata alla
donazione di sangue è stato un patrimonio e non vorremmo che delle
cause peraltro probabilmente comprensibili dal punto di vista
numerico, meno comprensibili... lei mi ha detto che sette medici
vanno in pensione, o addirittura chiedono trasferimento, o se ne
vanno dalla Valle d'Aosta, sette medici che si occupavano di
ematologia... probabilmente c'è qualcosa che non funziona. Non so
se non funziona solo in quel settore o nel sistema sanitario
generale, però non possono essere queste le risposte, sono
inaccettabili!
Presidente -
Colleghi, come vi ho anticipato prima,
anticiperemo tutti i punti dov'è chiamato a rispondere il
Presidente Fosson, intercalandoli, facciamo una
question
non
sua e una sua. I punti del Presidente sono: il n. 9, il n. 15 che
verrà trattato con il n. 26, il n. 19, il n. 22, n. 32, il n. 37,
il n. 39, il n. 42, il n. 46, il n. 56, il n. 66 e il n. 68.
Passiamo subito quindi al punto n. 9 all'ordine del giorno.
Intercaliamo un'iniziativa a cui risponde il Presidente e una
no.
