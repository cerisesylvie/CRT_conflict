Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 532 del 29 ottobre 1981 - Resoconto
OGGETTO N. 532/81 - RINVIO TRATTAZIONE PROPOSTA DI LEGGE N. 253:
"ELIMINAZIONE DELLE BARRIERE ARCHITETTONICHE".
Presidente
- Ha chiesto di parlare il Consigliere
Tripodi, ne ha facoltà.
Tripodi (AS)
- Noi chiediamo il rinvio a domattina,
perché l'Assessore alla Sanità ed Assistenza sociale, Rollandin,
non è presente.
Presidente
- Il Consiglio ha obiezioni? Abbiamo deciso di
rinviare alla presenza dell'Assessore alla Sanità ed Assistenza
sociale, Rollandin, tutti gli argomenti concernenti la sanità: c'è
anche un'interpellanza che è stata rinviata e che sarà discussa
domani mattina. La richiesta del Consigliere Tripodi è di rinviare
anche questo oggetto alla presenza dell'Assessore Rollandin. Ci
sono obiezioni?
La parola al Consigliere Viberti.
Viberti (DPROL) -
Non per un'obiezione, ma per esprimermi
come il Regolamento prescrive a favore del rinvio; e non, come
potrebbe sembrare, per infastidire il Presidente del Consiglio, ma
semplicemente per insistere sull'importanza delle norme che
regolano il funzionamento di questo Consiglio. È importante che
sempre, comunque e nonostante il numero di coloro che si appellano
al Regolamento, questo sia rispettato, perché sono le norme, tutte
le norme, che regolano la vita civile e non solo il Regolamento del
Consiglio regionale! E se ci sono dei motivi per farmi tacere, io
accetto di essere messo a tacere, altrimenti ripeto che tutte le
norme devono essere rispettate, e il fatto che proprio da questo
banco venga questa affermazione non può permettere a nessuno di
dire che le norme non vanno rispettate! Quindi, ci si chiede come
il Presidente del Consiglio possa sapere quando un Assessore abbia
deciso di intervenire; e se non è vero che il Presidente del
Consiglio abbia interrotto il Presidente della Giunta, ci si chiede
perché, a meno che l'Assessore Pollicini dichiari in questa sala di
aver comunicato a voce o per iscritto al Presidente del Consiglio
di non voler intervenire, nonostante richiesto dalla discussione -
e lei caro Dott. Sottile (?) non continui a rompere i cosiddetti
bissi (?) - il Presidente del Consiglio abbia voluto strozzare la
discussione, cosa che non fa né quando ci sono persone che
intendono intervenire né tantomeno quando egli ha bisogno di
allungare le proprie dichiarazioni in un modo o nell'altro,
affinché nella storia resti che il Presidente del Consiglio della
Regione Autonoma Valle d'Aosta nell'anno di grazia 1981 era il
compagno comunista Giulio Dolchi.
Presidente
- Colleghi Consiglieri, siete d'accordo a che
si rinvii l'argomento a domani mattina alla presenza dell'Assessore
Rollandin?
Passiamo allora alla trattazione dell'oggetto successivo.
