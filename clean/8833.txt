Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3334 del 4 dicembre 1987 - Resoconto
OGGETTO N. 3334/VIII - DISEGNO DI LEGGE CONCERNENTE:
"APPROVAZIONE DI MAGGIORE SPESA ANNUA PER L'APPLICAZIONE DELLA
LEGGE REGIONALE 28 DICEMBRE 1981, N. 85, CONTENENTE NORME PER
FAVORIRE L'INSERIMENTO NELLA VITA SOCIALE DELLE PERSONE CON
DIFFICOLTÀ PSICHICHE, FISICHE E SENSORIALI".
PRESIDENTE:
Ha chiesto la parola l'Assessore alla Sanità
ed Assistenza Sociale, Voyat; ne ha facoltà.
VOYAT (U.V.):
C'est un financement sur la loi n° 475 de
1981 - inscription d'urgence - car nous avons l'intention d'insérer
les coopératives comme sujets ayant droit à la subvention.
PRESIDENTE:
L'Assessore alla Sanità ed Assistenza
Sociale, Voyat, ha chiesto che il Consiglio discuta e deliberi
immediatamente sull'argomento in oggetto, che riveste carattere
d'urgenza.
Qualche Consigliere intende esprimersi in merito all'iscrizione
del nuovo oggetto?
Ha chiesto la parola il Consigliere Mafrica; ne ha facoltà.
MAFRICA (P.C.I.):
Siccome c'è stata qualche discussione
sulle modalità relative alle iscrizioni d'urgenza, intendo
precisare che noi valutiamo le questioni caso per caso.
Nei confronti di altre leggi, per le quali, da parte degli
Assessori, era stata richiesta l'iscrizione d'urgenza, non siamo
stati d'accordo, perché ritenevamo che quegli argomenti fossero
ancora da approfondire. Questo disegno di legge, invece, ci sembra
di immediata comprensione, anche perché estende a tutti la sua
validità, e perciò, considerandolo pur sempre come un provvedimento
eccezionale, ci dichiariamo a favore della sua iscrizione e della
sua approvazione.
Noi pensiamo, infatti, che la Giunta debba sforzarsi di
presentare tempestivamente i vari provvedimenti in sede di
Commissione e che solo in casi del tutto straordinari debba
ricorrere alla procedura della iscrizione d'urgenza, che, comunque,
non dovrebbe mai diventare una prassi.
PRESIDENTE:
Ha chiesto la parola il Consigliere Pedrini;
ne ha facoltà.
PEDRINI (P.L.I.):
Noi Liberali accettiamo la richiesta
dell'Assessore, anche perché il disegno di legge è accompagnato
dall'unanime parere favorevole della I Commissione consiliare
permanente.
PRESIDENTE:
Se nessuno chiede la parola, pongo in
votazione la richiesta di procedere all'immediata discussione e
decisione sull'argomento in oggetto, presentata dall'Assessore alla
Sanità, Voyat.
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
PRESIDENTE:
Si passa ora alla discussione del disegno di
legge n. 475, che, mi sembra, sia già stato illustrato
dall'Assessore alla Sanità, Voyat.
Do lettura dell'articolo 1.
ART. 1
1. Per l'applicazione della legge regionale 28 dicembre 1981,
n. 85 concernente: "Norme per favorire l'inserimento nella vita
sociale delle persone con difficoltà psichiche, fisiche e
sensoriali" è autorizzata la maggiore spesa annua di Lire
100.000.000.
PRESIDENTE:
Se nessuno chiede la parola, pongo in
votazione l'art. 1, testé letto.
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
PRESIDENTE:
Do lettura dell'articolo 2.
ART. 2
1.
L'onere di Lire 100.000.000 derivante
dall'applicazione della presente legge graverà sul Capitolo 42100
del bilancio di previsione della Regione per l'anno 1987 e sui
corrispondenti capitoli per gli esercizi futuri.
2.
Alla copertura degli oneri di cui al precedente
comma si provvede:
- per l'anno 1987 mediante riduzione dello stanziamento
iscritto al Capitolo 50000
del bilancio di previsione della
Regione per l'anno 1987 "Fondo globale per il finanziamento di
spese per l'adempimento di funzioni normali" (spese correnti), a
valere sull'intervento previsto per il finanziamento delle spese
per l'attivazione di servizi sociali ed assistenziali previsti dal
piano socio sanitario regionale, su detto intervento, risulta,
quindi, disponibile la minor somma di Lire 70.000.000;
- per gli anni 1988 e 1989 mediante utilizzo per Lire
200.000.000 delle disponibilità relative al programma 2.2.3.03.
Sicurezza sociale del bilancio pluriennale 1987 - 1989.
PRESIDENTE:
Se nessuno chiede la parola, pongo in
votazione l'art. 2, testé letto.
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
PRESIDENTE:
Do lettura dell'articolo 3.
ART. 3
1. Al bilancio di previsione della Regione per l'anno 1987
sono apportate le seguenti variazioni:
Variazione in diminuzione:
Capitolo
50000 "Fondo globale per il finanziamento di
spese per l'adempimento di funzioni normali"
(spese correnti)
£. 100.000.000
Variazione in aumento:
Capitolo 42100 "Contributi a favore di privati per favorire
l'inserimento nella vita sociale delle persone con difficoltà
psichiche, fisiche e sensoriali"
l.r. 28/12/1981, n. 85
l.r. 24.08.1982, n. 57
£. 100.000.000
PRESIDENTE:
Se nessuno chiede la parola, pongo in
votazione l'art. 3, testé letto.
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
PRESIDENTE:
Do lettura dell'articolo 4.
ART. 4
1. La presente legge è dichiarata urgente ai sensi del terzo
comma dell'articolo dello Statuto ed entrerà in vigore il giorno
successivo a
quello della sua pubblicazione nel Bollettino
Ufficiale della Regione.
PRESIDENTE:
Se nessuno chiede la parola, pongo in
votazione l'art. 4, testé letto.
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
PRESIDENTE:
Il Consiglio è chiamato ora a pronunciarsi
per votazione segreta sul complesso della legge.
VOTAZIONE A SCRUTINIO SEGRETO
ESITO DELLA VOTAZIONE
Presenti: 30
Votanti: 30
Favorevoli: 29
Contrari: 1
Il Consiglio approva
PRESIDENTE:
Colleghi Consiglieri, a questo punto
l'adunanza ha termine. Sarete avvisati a domicilio per la prossima
riunione del Consiglio, che è prevista per il 22 e per il 23
dicembre.
La seduta è tolta
L'adunanza termina alle ore 13,21
