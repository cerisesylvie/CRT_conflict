Classificazione
DIRITTO ALLO STUDIO



Oggetto del Consiglio n. 444 del 25 febbraio 2004 - Resoconto
OGGETTO N. 444/XII - Ritiro della mozione: "Impegno per
l'aggiornamento dei limiti di reddito per contributi a favore di
studenti universitari per l'anno accademico 2004/2005".
Mozione
Vista la legge n. 30 del 14 giugno 1989, concernente gli
interventi della Regione per l'attuazione del diritto allo studio
nell'ambito universitario, che si propone di favorire e facilitare
la frequenza degli studenti ai corsi universitari e
post-universitari;
Constatato che l'articolo 5 di tale legge stabilisce che la
Regione annualmente bandisce concorsi per assegni di studio a
favore degli studenti universitari in possesso dei requisiti di
merito scolastico e di condizioni economiche disagiate, che
l'articolo 9 stabilisce inoltre che la Regione concorre
finanziariamente nella spesa relativa all'alloggio, e che le
modalità degli interventi sopra indicati sono stabilite entro il 30
aprile di ogni anno con delibera della Giunta regionale;
Preso atto che tanto per i requisiti economici per
l'inserimento nelle graduatorie degli idonei per l'assegno di
studio quanto per i requisiti per l'accesso alla provvidenza nella
spesa relativa all'alloggio i limiti di reddito non sono più stati
aggiornati dall'anno accademico 1999/2000;
Considerato che dal 2000 ad oggi vi è stata l'adozione della
moneta unica in Europa e che i salari dei dipendenti hanno avuto
degli aumenti dovuti ai rinnovi dei contratti mentre i limiti di
reddito indicati dalla suddetta legge non sono più stati aggiornati
creando delle evidenti incongruenze e disparità;
Il Consiglio regionale
Impegna
l'assessore competente ad elevare e aggiornare i limiti di
reddito nella prossima delibera di giunta per la determinazione
delle modalità per la concessione dei contributi per l'affitto e
per gli assegni di studio a studenti universitari per l'anno
accademico 2004/2005.
F.to: Comé - Viérin Marco - Salzone - Stacchetti - Lanièce -
Lavoyer - La Torre
Presidente - La parola al Consigliere Comé.
Comé (SA) - Abbiamo presentato questa mozione perché già
all'inizio della legislatura, in un'interpellanza da noi
presentata, avevamo chiesto all'Assessore se si impegnava a
rivedere la legge n. 30/1989 e da parte dell'Assessore avevamo
ricevuto una risposta affermativa, che quanto prima la legge
sarebbe stata sottoposta all'esame delle varie commissioni.
Abbiamo aspettato parecchi mesi e presentiamo oggi questa
mozione, perché la legge n. 30/1989 concernente: "Interventi della
Regione per l'attuazione del diritto allo studio in ambito
universitario", che si proponeva di favorire e facilitare la
frequenza degli studenti… rileva oggi
la necessità di regolamentare gli interventi in modo verosimilmente
più attinente alla realtà delle capacità contributive delle
famiglie degli studenti a cui sono dirette le provvidenze. Vorrei
ricordare qui un articolo apparso 10 giorni fa in cui si riferiva
che 10.000 famiglie vivono al di sotto della soglia di povertà - il
numero di queste famiglie si sta elevando sempre di più - e
sicuramente in queste famiglie vi sono dei giovani che hanno il
diritto di studiare e di frequentare corsi universitari.
Come dicevo prima, così come è concepita la norma, si tollerano
delle discriminazioni evidenti fra le varie situazioni e qui
vorrei, anche se non fa parte della mozione stessa, mettere in
evidenza le situazioni; infatti assumere come componente reddituale
il possesso di patrimoni terrieri o di capi di bestiame, ovvero
ancora di posto letto negli alberghi, di superfici degli esercizi
commerciali non trova alcuna giustificazione nella realtà dei
fatti. Sono evidenti le discriminazioni che si consumano con il
ricorso a questi parametri, basti pensare che un agricoltore che
coltivi anche a foraggio 100 ettari di terreno ed adegui il numero
di capi compatibili con questa estensione di terreno si troverebbe
in una posizione più sfavorevole dell'esercizio commerciale che
utilizzi superfici medio-grandi, cioè se sono proprietario della
CIDAC, mi trovo in una posizione più favorevole rispetto ad un
contadino che ha 100 capi. Lo stesso discorso valga per il
parametro che si fonda sul numero dei letti di un albergo, senza
che si abbia riguardo alle condizioni ambientali entro le quali la
struttura è inserita che, come è ovvio, influiscono
significativamente sulla domanda ricettiva.
L'evoluzione dell'economia ha affinato nel tempo, per esigenze
di gestione contabile e di rispetto delle normative fiscali e
tributarie, tecniche di individuazione dei redditi con sufficiente
attendibilità, che dovrebbero essere concepite ed adottate anche ai
fini della valutazione in ordine alla capacità contributiva delle
famiglie degli studenti, di cui ci occuperemo. Va inoltre precisato
- e qui entro nel vivo della mozione - che i limiti di reddito non
sono più stati aggiornati dall'anno accademico 1999-2000 e,
considerato che dal 2000 ad oggi vi è stato l'ingresso della moneta
unica in Europa, con tutte le sue conseguenze, e che i salari dei
dipendenti hanno avuto degli aumenti dovuti ai rinnovi dei
contratti, all'adeguamento all'inflazione programmata dello Stato,
chiediamo all'Assessore con la mozione di elevare ed aggiornare i
limiti di reddito per l'anno accademico 2004-2005, per assicurare
che resti immutato il potere di acquisto delle famiglie rispetto
all'anno 1999-2000.
Presidente - È aperta la discussione generale. Non vi sono
consiglieri iscritti a parlare, chiudo la discussione generale.
La parola all'Assessore all'istruzione e cultura, Charles
Teresa.
Charles (UV) - Je dois remercier le collègue Comé pour avoir en
définitive soulevé ce problème.
La Vallée d'Aoste, pour le droit aux études universitaires,
dépense un chiffre important, environ 3 millions d'euros, et déjà
dans la XI
e
législature on avait longtemps discuté en
V
e
Commission sur les critères d'application, comme par
exemple la réduction sur les revenus que nous pratiquons pour les
personnels salariés et non pas par exemple pour ceux qui
travaillent pour leur compte et c'est un des cas que vous avez
soulevé. Le problème est complexe, il y a en ce moment un débat en
cours à niveau national relatif aux conséquences dans ce sens des
modifications au titre V de la II
e
partie de la
Constitution et il y a plusieurs problèmes qu'on soulève; par
exemple, pour déterminer le revenu, faut-il assumer le critère de
l'ISEE, c'est-à-dire l'indicateur de la situation économique
équivalente? Après quelque chose qui me touche c'est: comment
peut-on calculer le mérite des étudiants au-delà du minimum qui est
requis? Il y a étudiants et étudiants, il y a ceux qui ont le
minimum, mais il y a ceux qui ont plus. Enfin, les problèmes sont
très nombreux et surtout: quels sont les niveaux essentiels des
prestations pour le droit aux études universitaires?
En considérant tout ce débat, pour entrer vraiment dans le
détail, donc pourrait être probablement profitable de reporter la
discussion à la V
e
Commission. Il y a même des collègues
qui aujourd'hui ne sont pas présents et qui avaient longtemps
soutenu des thèses que pas tout le monde partageait, donc c'est
peut-être le moment de remettre en branle une discussion précise
là-dessus. Voilà pourquoi je propose de renvoyer ce débat au sein
de la V
e
Commission et tout cela devra être fait
forcément avant le mois d'avril, qui sera la date dernière pour
définir exactement les critères qui nous conviennent.
Presidente - La parola al Consigliere Comé.
Comé (SA) - Viste le motivazioni dell'Assessore e la sua
proposta di riportare questa discussione nella commissione
competente, visto anche che i tempi sono decisamente ravvicinati,
per cui ritengo che nei prossimi giorni l'Assessore si attiverà per
presentare e discutere questa proposta, accolgo l'invito
dell'Assessore di ritirare la mozione. Aspetteremo e valuteremo se
vi saranno eventuali ritardi da parte della maggioranza e quindi
solleveremo di nuovo la questione.
Il Consiglio prende atto.
