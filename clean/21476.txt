Classificazione
ISTRUZIONE PUBBLICA



Oggetto del Consiglio n. 1261 del 6 aprile 2005 - Resoconto
OGGETTO N. 1261/XII - Orientamenti e linee direttrici per la
riforma del sistema scolastico regionale. (Interpellanza)
Interpellanza
Vista la risoluzione votata dal Consiglio regionale nella
seduta del 24 febbraio 2005, a conclusione della discussione sul
documento presentato dall'assessore all'Istruzione concernente gli
orientamenti e le linee direttrici per la riforma del sistema
scolastico regionale;
Vista la bozza di legge predisposta dall'assessorato
concernente le "norme generali sull'istruzione", che nei loro
documenti i sindacati della scuola e lo stesso Irre-vda hanno
variamente commentato e chiosato;
Preso atto che parte degli impegni espressi nella risoluzione
approvata non trovano riscontro nell'attuale bozza di legge e
viceversa;
Ricordato come le scuole necessitino di chiarezza per poter
programmare la propria azione educativa e chiedano di essere
coinvolte e di partecipare alla predisposizione del progetto
educativo che saranno chiamate a perseguire;
la sottoscritta Consigliera regionale
Interpella
l'Assessore competente per sapere:
1) come intende procedere nella predisposizione dei
dispositivi legislativi necessari per offrire un quadro chiaro
entro il quale le scuole possano lavorare;
2) se intende mantenere l'attuale impostazione della bozza di
legge predisposta o se intende rivedere l'intera questione alla
luce della risoluzione votata in Consiglio.
F.to: Squarzino Secondina
Président - La parole à la Conseillère Squarzino Secondina.
Squarzino (Arc-VA) - Con questa iniziativa si voleva affrontare
la questione della scuola, partendo dalla risoluzione che è stata
votata da questo Consiglio nella seduta del 24 febbraio,
risoluzione contenente alcuni punti forti che, a nostro avviso, non
ci sono nella bozza di legge che è stata predisposta e distribuita
ai sindacati e al Consiglio scolastico regionale.
La risoluzione mette l'accento su alcuni punti forti. Si dice
nella premessa che l'adattamento alla "riforma Moratti" costituisce
una grande opportunità, perché si può mettere mano ad un progetto
"qu'on peut définir un projet d'école portant sur l'ensemble du
système éducatif valdôtain et de la formation
professionnelle..."
, e che consente
"de réfléchir sur son
organisation et fonctionnement afin de continuer d'en assurer et
améliorer la qualité de prestations et performances".
L'attenzione è posta dunque sul "sistema scuola", attenzione che
poi è ripresa nei punti del deliberato là dove si impegna il
Governo regionale a presentare un progetto di legge che consideri
l'insieme del sistema scolastico, ivi compresa
"l'instruction et
formation professionnelle"
; un progetto di legge che si
presenti come testo di
"réforme de l'école valdôtaine"
, un
progetto di legge che definisca
"le modèle d'école du
bilinguisme, l'organisation scolaire et les fonctions éducatives y
afférentes".
Da questa risoluzione emerge che si vuole giungere a una legge
di riforma della scuola a livello regionale; è come se si dicesse:
"ripensiamo i principi, i valori, le caratteristiche della scuola
in Valle per delineare in modo chiaro un quadro preciso che tenga
conto del dettato statutario, dell'esperienza acquisita in questi
anni, del patrimonio educativo didattico che la caratterizza, del
plurilinguismo che la compenetra". Questa legge deve delineare in
modo chiaro il sistema dell'istruzione e formazione professionale,
tenendo conto che su questa materia la Regione esercita competenza
legislativa primaria.
Il problema per la Regione sarà quindi duplice: da un lato, dare
forma normativa al proprio sistema di istruzione e formazione
professionale; dall'altra, definire forme e caratteristiche
dell'integrazione che va attivata fra i due sistemi, quello
dell'istruzione definito secondo le norme "Moratti" e quello della
formazione e istruzione professionale in capo alla Regione.
Mi sono soffermata su questo contenuto essenziale della
risoluzione per notare come questa prospettiva è totalmente assente
dalla bozza di legge che è stata presentata dall'Assessore ai
sindacati scuola e al Consiglio scolastico regionale. Il titolo
della bozza di legge pare prefigurare questa volontà di legge
quadro: norme generali sull'istruzione, lo leggiamo sulla bozza di
legge che i sindacati ci hanno fornito, ma fin dal primo articolo
emerge l'ambito di riferimento della legge: la scuola
dell'infanzia, la scuola primaria, la scuola secondaria di primo
grado. La bozza di legge si muove quindi all'interno delle materie
definite dagli accordi presi con i sindacati scuola, accordi che si
riferiscono agli ordini di scuola su cui sono stati emanati i
decreti attuativi.
La risoluzione mette l'accento - questo è il secondo punto che
c'è nella risoluzione e che non c'è nella legge -
"sur le statut
juridique du personnel enseignant et de direction"
; nelle
premesse della risoluzione si considera questo un tema direttamente
collegato all'organizzazione della scuola e alla sua funzione
educativa, nel deliberato lo si riprende come impegno a
"ouvrir
une discussion ample et participative avec le monde de l'école, les
forces sociales, le milieu culturel, sur le statut juridique du
personnel enseignant et de direction"
, ma anche questo aspetto
non è preso in considerazione dalla bozza di legge che all'articolo
18 si limita a una formulazione generica sul personale della
scuola.
Le domande che ci siamo posti sono di questo tipo: come si
supera questa differenza di impostazione? Quale volontà politica
prevale? La volontà del Consiglio, della maggioranza, che chiede
sulla scuola una legge quadro, che chiede la certezza dei principi,
oppure prevale la volontà che si è espressa in questa bozza di
legge che si limita a regolamentare alcuni aspetti organizzativi
dei 3 ordini di scuola? Credo sia importante rispondere a queste
domande per capire come si proseguirà nella predisposizione dei
vari dispositivi legislativi necessari per offrire un quadro
chiaro, entro il quale le scuole possono lavorare.
Président - La parole à l'Assesseur à l'éducation et à la
culture, Charles Teresa.
Charles (UV) - Le texte de la résolution en question présuppose
des objectifs à long, moyen et court terme.
A la lumière de ce qui a été décidé par le Conseil régional dans
la séance du 24 février, l'on peut ouvrir à longue ou moyenne
échéance la discussion avec le monde de l'école, les forces
sociales et le milieu culturel le débat sur le statut juridique, à
propos du personnel scolaire. Toujours à moyen terme, je prévois un
document d'un souffle ample lorsque nous aurons reçu les décrets
nationaux pour les écoles supérieures.
Pour le moment, nous sommes appelés à court terme à discuter sur
une loi urgente, dont les contenus ont été envisagés dans la séance
citée du Conseil régional. Les lignes directrices présentées et
discutées à ce moment-là doivent aboutir dans une loi d'adaptation
dont le titre - vous avez cité le titre de l'ébauche - pourrait
être dispositions pour élever le niveau de l'offre de formation
dans l'école valdôtaine, de l'enfance et du premier cycle
d'instruction: cela parce qu'il est nécessaire par la voie
législative - et non par la voie administrative - de sauvegarder le
niveau actuel de l'école valdôtaine et de proposer une norme pour
garantir les conquêtes de la même école et, si cela est possible,
même de les améliorer par d'éventuelles offres supplémentaires.
Il s'agit, en définitive, dans ce cas et dans la loi qui suivra
sur le second cycle, de transformer comme le dit aussi la
résolution, comme je l'avais déjà affirmé au Conseil, en
opportunité la réforme et ses problèmes, pour programmer le nouveau
système de l'école valdôtaine. Entre-temps le Conseil scolaire
régional a été sensibilisé à la problématique des adaptations des
programmes scolaires selon les projets, selon les desseins des
décrets d'application dont à la loi n° 196/1978, mais le premier
pas auquel nous sommes tenus, à court terme, sera celui de
travailler dans les commissions compétentes à la première loi de
réforme et je compte et je confie dans le sens de responsabilité de
tout ce Conseil.
Président - La parole à la Conseillère Squarzino Secondina.
Squarzino (Arc-VA) - Prendo atto che nella risoluzione approvata
dal Consiglio c'erano delle informazioni implicite solo oggi rese
esplicite; prendo atto che nella risoluzione del Consiglio era
affermato che si comincia adesso, nell'immediato, a regolamentare
con una legge attuale l'organizzazione e la vita di 3 ordini di
scuola, materna, elementare e media, mentre si farà poi in un
secondo momento un'altra legge che riguarda la scuola superiore. Io
avevo capito che la risoluzione parlasse di un progetto di legge,
che considerasse tutto il sistema scolastico nella sua globalità e
che riguardasse la riforma intera della scuola valdostana. Non è
così! Ritiro l'interpretazione, chiedo che in qualche modo venga
esplicitato che nella risoluzione presentata dal Consiglio non
c'era scritto la volontà di giungere a un progetto di legge globale
sulla scuola, ma c'era la volontà di giungere a 2 disegni di legge
separati che riguardano i diversi ordini di scuola. Prendo atto che
il Consiglio ha votato una cosa e che oggi, a poche settimane della
votazione, l'interpretazione è un'altra!
Seconda osservazione. Nell'immediato, paradossalmente, non
sarebbe necessaria neanche una legge, perché ci sono gli accordi
fra i sindacati e la Sovrintendenza che hanno già detto di
mantenere le attuali caratteristiche della scuola, l'orario, le
cattedre, anche le modalità con cui saranno fatti gli organici, c'è
l'accordo di non cambiare gli organici attualmente; credo che già
adesso, anche senza legge, le scuole - materna, elementare e media
- possono continuare ad organizzarsi come hanno fatto finora, nel
rispetto delle proprie autonomie, possono continuare ad attuare o
meno i programmi e le sperimentazioni e, paradossalmente, non ci
sarebbe nulla da legiferare! Mi chiedo il senso della
risoluzione... Quando lei ha presentato in Consiglio quei principi
che riguardano la bozza di legge, aveva in mente un progetto ben
chiaro: "cominciamo ad agire su alcuni ordini di scuola, poi
passeremo ad altri ordini di scuola"...
Il Consiglio ha dato un'altra indicazione, ha detto che
bisognava giungere a un progetto di legge sulla riforma scolastica,
quindi prendo atto, oggi, che questo progetto di legge non c'è, che
non c'è la volontà politica di attuarla, ed è un po' quello che già
pensavo nel momento in cui è stata votata la risoluzione, quando si
è capito bene che quella risoluzione aveva solo il compito di
essere un foglio di carta, che metteva d'accordo provvisoriamente
su alcune parole, le difficoltà presenti nella maggioranza, con la
conseguenza che ogni gruppo avrebbe continuato a perseguire la
propria divergente linea politica!
Non mi resta che prendere atto della cosa e chiedere al
Consiglio di riformulare un'altra risoluzione diversa da quella
votata il 24 febbraio scorso, e di ripresentarla all'approvazione
del Consiglio!
