Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2388 del 14 novembre 1986 - Resoconto
OGGETTO N. 2388/VIII - APPROVAZIONE DI CONVENZIONE TRA LA
PILA S.p.A. E LA REGIONE VALLE D'AOSTA PER LA CESSIONE DI BENI E LA
COSTITUZIONE DI DIRITTI NECESSARI ALLA RICOSTRUZIONE DELLA
CABINOVIA AOSTA - LES FLEURS PILA.
PRESIDENTE:
Do lettura della delibera in oggetto:
IL CONSIGLIO
- richiamata la legge regionale 28 dicembre 1984, n.
84;
DELIBERA
1)
di approvare nell'allegato testo la convenzione tra
la S.p.A. Pila e la Regione Valle d'Aosta per la ricostruzione
dell'impianto di cabinovia Aosta-Les Fleurs-Pila;
2)
di autorizzare il Presidente della Giunta alla
firma degli atti relativi e conseguenti;
3)
di inarcare l'Ufficio legale della Regione degli
adempimenti richiesti per la stipula della convenzione in
argomento, dando atto che agli impegni di spesa a essa conseguenti
si provvederà con deliberazione della Giunta regionale.
Allegato: bozza di convenzione.
(...omissis..)
PRESIDENTE:
Ha chiesto la parola l'Assessore al Turismo,
Urbanistica e Beni Culturali Borbey; ne ha facoltà.
BORBEY (D.C.):
La scrittura privata che viene sottoposta
all'esame del Consiglio regionale, ha lo scopo di regolare i
rapporti tra l'Amministrazione regionale e la società
Aosta-Pila.
Come è noto, la Regione costruisce l'impianto di arroccamento da
Aosta sino a Pila e quindi occorre che tutti i diritti di sorvolo e
tutti i terreni per le stazioni possano essere utilizza ti dalla
Regione per l'esecuzione dei lavori ed il completamento
dell'impianto.
Il prezzo di cessione dell'impianto e dei diritti di sorvolo è
pari a quanto scritto nel bilancio della società. Riteniamo che
l'importo di circa 52 milioni sia giustificato, anche perché ben
difficilmente la società potrebbe dimostrare, anche di fronte ai
Sindaci, di poter scendere sotto questo prezzo.
Per i terreni sono proposte invece due soluzioni senza costi: un
diritto di superficie, per i sedimi delle stazioni, ed un comodato,
per le aree destinate alla viabilità ed ai parcheggi.
Il diritto di superficie ed il comodato avrebbero la durata di
40 anni e cioè per tutta la durata dell'impianto; se un domani
l'impianto si dovesse prolungare anche oltre, esiste l'impegno a
prolungare anche la durata dei due contratti.
Come Giunta abbiamo ritenuto valida la richiesta della società
Pila di poter costruire, sempre su terreno dato in superficie, una
palazzina il cui piano terra dovrebbe essere adibito ai normali
servizi della stazione di impianto, mentre il primo piano dovrebbe
ospitare gli uffici della società Pila. Ciò è importante per
garantire lo sviluppo di tutto il comprensorio di Pila ed anche di
Cogne, quando sarà fatto il collegamento ferroviario.
Questa struttura sarà costruita dalla Regione e la società Pila
pagherà un affitto pari al 3,5% di interesse del costo di
costruzione.
Trascorsi 40 anni, se la Regione non dovesse più essere
proprietaria di questo impianto e lo dovesse eventualmente
smantellare, o trasformare, la società Pila è impegnata ad
acquistare questa palazzina di 250 metri quadrati al prezzo che
sarà determinato da una terna di periti, all'uopo nominata e già
prevista nella convenzione.
Nel punto 10 della convenzione c'è scritto: "La Regione Valle
d'Aosta si impegna a concedere con priorità, a parità di condizioni
offerte, la gestione della ricostruita Funivia Aosta - Pila alla
Società Pila".
PRESIDENTE:
Se nessuno chiede la parola pongo in
votazione la delibera in oggetto:
ESITO DELLA VOTAZIONE
Presenti: 27
Votanti: 26
Favorevoli: 26
Astenuti: 1 (Viberti)
Il Consiglio approva.
