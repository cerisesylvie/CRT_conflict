Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 125 del 29 settembre 1993 - Resoconto
OGGETTO N. 125/X - Elezione dei membri della Commissione
regionale di controllo sugli atti degli Enti locali. (Approvazione
di ordi­ne del giorno).
Presidente -
Ha chiesto la parola il Presidente
della Giunta, Viérin Dino.
Viérin D. (UV)
- Ce point avait été renvoyé au mois de
juillet dernier, en attendant les décisions de la Cour
Constitutionnelle concernant le recours présenté par le
Gouvernement. La Cour Constitutionnelle s'étant exprimée pour les
raisons que nous avons eu l'occasion de discuter au cours de la
Conférence des chefs de groupe, le point a été réinscrit à l'ordre
du jour.
J'en viens donc à proposer les noms qui sont présentés par la
majorité pour les membres effectifs et les membres remplaçants de
cette Commission.
Je propose en tant que membres effectifs: Crétier Raffaele,
Viberti Aldo, Lustrissy Ferruccio, Monami Luigi, et en tant que
membres remplaçants: Chuc Remo, Renzulli Raffaele, Mazzocchi
Emanuele, Trifone Francesco.
Presidente -
Ha chiesto la parola il Consigliere
Chiarello.
Chiarello (RC) -
Vorrei presentare un ordine del
giorno in merito alle nomine:
Atteso che il Consiglio regionale, alla ripresa autunnale dei
la­vori, è chiamato a decidere sulla copertura di numerosi posti in
rappresentanza della Regione presso enti pubblici, o economici di
svariata caratterizzazione,
Dal momento che la selezione dei candidati non può essere
de­legata all'appartenenza di una definita area partitica di chi ha
fatto richiesta,
Ritenuto di dover completare la declaratoria dei requisiti
pro­fessionali nelle rispettive leggi di nomina così come già
attuato per una parte di esse,
Considerando significativo in questo momento particolarmente
delicato per la rappresentanza dei pubblici interessi dare dei
precisi segnali alla opinione pubblica sul pronto adeguamento delle
assemblee elettive e legislative a precise scelte
comporta­mentali,
il Consiglio regionale
invita
i candidati o i soggetti in carica che si trovino nelle
condizioni di essere rinviati a giudizio per reati contro la
Pubblica ammi­nistrazione, a rinunciare alla designazione o a
dimissionare con immediata cessazione dalle funzioni qualora già
nominati negli organi degli enti predetti.
Presidente -
Ricordo che nella occasione della
presentazione di un ordine del giorno, dopo l'eventuale intervento
dei rappresentanti della Giunta, può intervenire un solo
consigliere per ciascun gruppo consiliare.
Volevo ricordare al consigliere Chiarello, al di là
dell'elezione della Co.re.co., per tutte le altre nomine la
commissione ha fatto le verifiche così come richiesto dalla
legge.
Ha chiesto la parola il Consigliere Bich.
Bich (APA) -
Non abbiamo nessuna difficoltà a
votare questo ordine del giorno, perché ci sembra che recepisca
delle posizioni già am­piamente verificate all'interno di varie
assemblee elettive. Mi sembra un ordine del giorno "indolore" nel
senso che non crea nessun subbuglio, che è né più né meno un
adeguamento ad un codice di comportamento generale che viene
recepito e accolto da tutte le assemblee elettive e
legislative.
Presidente -
Ha chiesto la parola il Consigliere
Collé.
Collé (DC) -
Per la minoranza proponiamo quale
membro effettivo la sig.ra Bois Anna Maria e, quale membro
supplente, l'Avv. Samaritani Paolo.
Presidente -
Ricordo che l'ordine del giorno non è
da iscrivere. A norma dell'arti-colo 64 del Regolamento interno,
"durante la discussi­one generale o prima del suo inizio possono
essere presentati da ciascun Consi-gliere ordini del giorno
concernenti il contenuto delle disposizioni del disegno di legge o
del provvedimento am­ministrativo in esame, che ne determinino o ne
specifichino il concetto o servano di norma alle Commissioni
consiliari per­manenti".
Dopo la chiusura della discussione generale si vota l'ordine del
giorno.
Ha chiesto la parola il Consigliere Perrin Giuseppe Cesare.
Perrin G.C. (UV)
- J'étais convaincu qu'il y avait,
avant, l'inscription de l'ordre du jour et, ensuite, la discussion
sur l'ordre du jour même. N'étant pas ainsi, je veux demander des
explication pour pouvoir en toute conscience voter et je m'adresse
à monsieur Chiarello qui a présenté l'ordre du jour même, pour
savoir quelle est la signification de la phrase:
"i candidati o
i soggetti in carica che si trovino nelle condizioni di essere
rinviati a giudizio".
Je pourrais comprendre si quelqu'un est
déjà renvoyé, mais être dans les conditions... je crois que tous
les administrateurs sont dans les conditions d'être renvoyés. Cette
expression me semble trop floue, à mon avis il faudrait mieux la
définir.
Presidente -
Ha chiesto la parola il Consigliere
Chiarello.
Chiarello (RC) -
A me va bene correggere la frase
con
"che siano rinviati a giu­dizio".
Presidente -
Ha chiesto la parola il Consigliere
Marguerettaz.
Marguerettaz (DC) -
Anch'io avrei bisogno di
alcune delucidazioni, anche perché fortunatamente non sono molto
esperto in materia. Credo che quando si parla di rinvii a giudizio
per reati contro la Pubblica amministrazione, questo coinvolga i
personaggi, che hanno riempito le pagine dei giornali, anche a
livello nazionale, fino al sindaco che, siccome non ha provveduto a
sgomberare il prato da quattro materassi, è incorso nel reato
contro la Pubblica amministrazione.
Vorrei avere delle delucidazioni in merito, perché mi sembra un
termine di cui oggi molto si parla, ma di cui non so quanti di noi
sappiano effettivamente la portata.
Il termine
"reati contro la pubblica amministrazione"
mi
sem­bra un termine molto vago.
Presidente -
Ha chiesto la parola il Consigliere
Chiarello.
Chiarello (RC) -
Penso che se discutiamo su queste
cose, discutiamo sul sesso degli angeli. Siccome quando parliamo di
morale, ne parliamo sempre riferendoci agli altri, perché sono i
politici lontani che devono essere puliti moralmente, la mia
intenzione era quella di chi può essere accusato di reati che non
sono la macchina spostata o cose del genere. Io chiedo di votarlo
così.
Presidente -
Ha chiesto la parola il Consigliere
Marguerettaz.
Marguerettaz (DC) -
Come sospettavo, è un ordine
del giorno veramente demagogico e il Consigliere Chiarello
dall'intervento che ha fatto ne ha ri­velato tutta la sua
demagogia.
Avevo posto solo una domanda, alla quale non ho avuto rispo­sta,
in considerazione dell'intervento fatto dal Consigliere Perrin.
Credo, proprio perché sono stato - anche se per un breve
perio­do - amministratore di un comune, che effettivamente i rischi
di cui ha parlato il Consigliere Perrin siano dietro l'angolo. Ciò
significa che, trovandomi davanti ad un amministratore che si trova
in determinate condizioni, che qui, ripeto, non vengono
assolutamente specificate, non avrei nessun problema a nomi­narlo
negli enti a cui si fa riferimento. Se poi con questo si vuol fare
tutto il
bla bla
su Tangentopoli, possiamo anche fare un po'
di demagogia...chiudiamo la serata in bellezza! Se invece vogliamo
ragionare su questo pezzo di carta, lo possiamo fare.
Se volete che la DC voti questo ordine del giorno, non abbiamo
nessun problema a votarlo, anche se mi sembra un ordine del giorno
puramente insignificante e demagogico.
Presidente -
Ha chiesto la parola il Consigliere
Linty.
Linty (LN) -
Credo che questo ordine del giorno
abbia un valore anche re­troattivo, nel senso che la seconda parte
dell'invito parla di
"dimissionare con immediata cessazione
dalle funzioni qualora già nominati negli organi degli enti
predetti".
Noi ci troviamo oggi a vivere una situazione e nazionale, e
re­gionale, di commistione varia fra interessi privati e Pubblica
amministrazione; quindi, credo che questo sia un ordine del giorno
da votare, per dare un primo segno di chiarezza e per dare un primo
segno verso la trasparenza e la pulizia nella Pubblica
amministrazione.
Se poi avvertiremo il sindaco che ha dimenticato i quattro
ma­terassi nel prato e viene rinviato a giudizio per quello, potrà
es­sere oggetto di argomenti affrontati in altri Consigli, però il
di­scorso è che chi è rinviato a giudizio non deve stare negli enti
controllati dalla Regione.
Presidente -
Ha chiesto la parola l'Assessore alla
sanità e assistenza sociale, Vicquéry.
Vicquéry (UV) -
A me pare che vada fatta un attimo
di riflessione su questo ar­gomento, perché l'ordine del giorno va
oltre il dettato della leg­ge. La legge precisa specificatamente
quali sono i reati contro la Pubblica amministrazione, per i quali
si procede in un certo senso; qui, è generico, e se vogliamo fare
un discorso di tutela del cittadino, di tutela
dell'Amministrazione, già fatto in parte anche da Perrin, dobbiamo
fare molta attenzione a quello che diciamo, perché il rinvio
tout court
non significa (lo dice la leg­ge): colpevolezza.
Così mettiamo tutti sullo stesso piano.
Invito ad una riflessione, ed io, a titolo personale, chiedo una
sospensione della seduta perché l'argomento è delicato.
Presidente -
Una richiesta di sospensione viene
sempre accolta dal Consiglio regionale, quindi credo che si possa
passare ad una breve so­spensione di cinque minuti.
Si dà atto che la seduta è sospesa dalle ore 19,49 alle ore
20,15.
Presidente -
Riprendono i lavori del Consiglio. Ha
chiesto la parola il Con­sigliere Ferraris.
Ferraris (GV-PDS-SV) -
Per quanto riguarda
l'ordine del giorno ed il dibattito svoltosi fino adesso, mi pare
che sia emersa una preoccupazione - che è indubbiamente
condivisibile - riguardante il fatto che questo tipo di ordine del
giorno non sia un tipo di ordine del giorno "strumentale", o, come
qualcuno diceva, "demagogico".
Il contenuto dell'ordine del giorno stesso si riferisce a
problemi legati alla questione morale, legati alla correttezza di
quelli che devono amministrare o comunque essere delegati dalla
Regione in enti pubblici o enti di diversa caratterizzazione; per
cui, ri­tengo che si possa accogliere tale ordine del giorno con
due modificazioni.
Una è quella indicata, che sostituiva le parole
"i candidati
o i soggetti in carica che si trovino nelle condizioni di essere
rinvia­ti a giudizio",
con le parole
"i candidati o i
soggetti in carica che siano rinviati a giudizio";
altrimenti,
si apre una questione che riguarda tutti, perché si mette una
possibilità che non è esclu­dibile per nessuno.
Parlare però di reati contro la Pubblica amministrazione è una
cosa estremamente generica, per cui la proposta è di individua­re
specifici reati, che possono essere la concussione, la corru­zione,
il finanziamento illecito ai partiti. Potrebbe essere una soluzione
per questo tipo di ordine del giorno.
Credo, comunque, che i problemi che si intendono affrontare non
siano sicuramente risolvibili con detti ordini del giorno. Possono
essere un richiamo, ma direi che forse è necessario fare una
riflessione ulteriore, più approfondita, ed evitare su pro­blemi di
questo genere quelle che possono essere intese come delle
strumentalizzazioni. Non penso fossero queste le inten­zioni del
Consigliere Chiarello, però ritengo che una tale mate­ria, visto
che è estremamente delicata e riguarda problemi di difficile
soluzione, vada affrontata con ponderazione e non pos­sa trovare
soluzione in un ordine del giorno o, quanto meno, in un invito.
In ogni caso, c'è la disponibilità a modificare questo ordine
del giorno nella direzione che dicevo.
Presidente -
Ha chiesto la parola il Consigliere
Chiarello.
Chiarello (RC) -
Con questo ordine del giorno
volevo dare un segnale forte, un segnale che, come ho visto, è
stato recepito. Accetto queste pre­cisazioni, anzi, secondo me sono
valide, perché l'ordine del giorno era abbastanza vago.
L'importante è che sia stata recepita la volontà non
"demagogica", ma di cercare di cambiare indirizzo. Il Presiden­te
sa bene che nella Commissione nomine avevo già proposto delle
regole per le nomine diverse. Questo era solo un atto
mo­mentaneo.
Presidente -
Ha chiesto la parola il Consigliere
Tibaldi.
Tibaldi (LN) -
Accettando la proposta di Ferraris,
mi sembra tuttavia restrit­tiva l'enunciazione a tre tipi di
reato.
Faccio una controproposta: visto che i reati si specificano in
delitti, che sono più gravi, e contravvenzioni, che sono meno
gravi, e che le contravvenzioni sono nuovamente quelle alle quali
si riferiva il collega Marguerettaz, invece di fare un'enunciazione
numerica, metterei al posto della parola
"reati"
il termine
"delitti"
. Anche perché non è che sono quelli gli unici, e
quelli, i più gravi, sono quelli di estrema attualità.
Presidente -
Ha chiesto la parola il Consigliere
Marguerettaz.
Marguerettaz (DC) -
Per dire che come gruppo DC
non entriamo sicuramente nel merito degli emendamenti presentati, e
per annunciare il voto favorevole della DC sull'ordine del giorno
emendato in un senso o nell'altro; non ci interessa, perché
ribadiamo il carattere di difficile inquadramento di questo atto
deliberativo.
Ci troviamo qui, a stabilire, quando credo che dei legislatori a
livello nazionale abbiano passato mesi e mesi per definire quali
tipi di reato debbano vedere determinati atti conseguenziali; noi,
alla fine di una chiusura dei lavori del Consiglio regionale, ci
mettiamo a discutere di questi temi, votando un ordine del giorno
che invita coloro che si trovano in queste condizioni a mettersi
una mano sulla coscienza.
Se è questo, ripeto, perso­nalmente mi sentirei - da un punto di
vista provocatorio - di non votare questo ordine del giorno; ma,
capisco, che viviamo in un clima tale di "
dàgli all'untore"
,
che, se per caso il gruppo DC o qualcuno del gruppo DC non dovesse
votare questo ordine del giorno, andremmo a fare della grossa
demagogia, della stru­mentalizzazione. Ci sarebbe "qualche"
giornale di "qualche" partito che in "qualche" angolo o in
"qualche" rubrica particol­are ne farebbe un lungo discorso.
Pertanto, per evitare tutto questo, disconoscendo completamente il
valore di questo ordine del giorno, la DC lo voterà.
Presidente -
Ci troviamo di fronte a due proposte
diverse: quella fatta dal Consigliere Tibaldi che più si discosta
in questo momento dall'ordine del giorno proposto dal Consigliere
Chiarello, in qu­anto l'emendamento proposto dal Consigliere
Ferraris è stato accolto dal Consigliere Chiarello.
Se rimangono le proposte, non posso che passare alla votazione
dell'emendamento proposto dal consigliere Tibaldi.
Nella proposta fatta da Ferraris, accolta da Chiarello, sono
state tolte le parole:
"reati contro la Pubblica
amministrazione"
e vengono citati i
"reati di corruzione,
concussione e finanzia­mento illecito ai partiti".
Ha chiesto la parola il Consigliere Chiarello.
Chiarello (RC) -
Non volevo mettere contro due
ordini del giorno: qui si parla di reati contro la Pubblica
amministrazione, lui parla di delitti. Non sono un avvocato, mi
sembra che dovremmo votare un solo ordine del giorno; se i delitti
rispecchiano queste cose, più o meno è la stessa cosa. Anche qui è
una questione di principio...
Presidente -
Pongo in votazione l'emendamento
proposto dal Consigliere Ti­baldi che recita: sostituire
"reati"
con
"delitti".
Esito della votazione
Presenti: 34
Votanti: 4
Favorevoli: 4
Astenuti: 30 (Agnesod, Aloisi, Bich, Bionaz, Borre, Chenuil,
Chiarello, Collé, Dujany, Ferraris, Lanièce, Lanivi, Lavoyer,
Louvin, Mafrica, Marguerettaz, Parisi, Perrin Carlo, Perrin
G.Cesare, Perron, Piccolo, Riccarand, Rini, Rollandin, Squarzi­no,
Vallet, Vicquéry, Viérin Dino, Viérin Marco, Voyat).
Il Consiglio non approva
Presidente -
Pongo in votazione l'ordine del
giorno nel testo così emendato:
Ordine del giorno - Atteso che il Consiglio regionale, alla
ripresa autunnale dei la­vori, è chiamato a decidere sulla
copertura di numerosi posti in rappresentanza della Regione presso
enti pubblici, o economici di svariata caratterizzazione,
Dal momento che la selezione dei candidati non può essere
de­legata all'appartenenza di una definita area partitica di chi ha
fatto richiesta,
Ritenuto di dover completare la declaratoria dei requisiti
pro­fessionali nelle rispettive leggi di nomina così come già
attuato per una parte di esse,
Considerando significativo in questo momento particolarmente
delicato per la rappresentanza dei pubblici interessi dare dei
precisi segnali alla opinione pubblica sul pronto adeguamento delle
assemblee elettive e legislative a precise scelte
comporta­mentali,
il Consiglio regionale
invita
i candidati o i soggetti in carica che siano rinviati a giudizio
per reati di corruzione, concussione o finanziamento illecito ai
partiti, a rinunciare alla designazione o a dimissionare con
immediata cessazione dalle funzioni qualora già nominati negli
organi degli enti predetti.
Esito della votazione
Presenti: 34
Votanti: 30
Favorevoli: 28
Contrari: 2
Astenuti: 4 (Bavastro, Collé, Marguerettaz, Viérin Marco)
Il Consiglio approva
Presidente -
Questo è il risultato della
votazione. É stato precisato che si votava l'ordine del giorno
presentato da Chiarello con l'emen­damento del Consigliere
Ferraris, mi dispiace ma può capitare di sbagliare.
Ha chiesto la parola il Consigliere Linty.
Linty (LN) -
Chiedo una sospensione e se è
possibile sentire la resoconta­zione registrata, per sentire se era
stato detto che veniva posto in votazione l'ordine del giorno con
l'emendamento.
Presidente -
Se i consiglieri sono d'accordo,
visto che c'è questo tipo di pro­blema, posso rimettere in
votazione l'ordine del giorno, anche se è stato precisato che
veniva posto in votazione il testo emen­dato.
Ha chiesto la parola il Consigliere Collé.
Collé (DC) -
Per dire che questa votazione la si
considera valida per l'emen­damento e per chiedere di rifare la
votazione sul testo generale.
Presidente -
Se il Consiglio è d'accordo, chiedo
di rifare la votazione così co­me era stato d'altra parte
precedentemente: sul testo proposto da Chiarello ed emendato dalla
proposta fatta dal Consigliere Ferraris.
Pongo in votazione l'ordine del giorno nel testo emendato come
sopra detto.
Esito della votazione
Presenti, votanti e favorevoli: 34
Il Consiglio approva all'unanimità
Presidente -
Si passa alla votazione dei membri
del Co.re.co. Ricordo al Consiglio che si votano tre nominativi
effettivi e tre supplenti.
Pongo in votazione i nominativi proposti.
Esito della votazione
consiglieri presenti e votanti: 34
Hanno riportato voti:
quali membri effettivi:
- Viberti Aldo: 22
- Crétier Raffaele: 19
- Monami Luigi: 18
- Lustrissy Ferruccio: 15
- Bois Anna Maria: 6
quali membri supplenti:
- Chuc Remo: 20
- Mazzocchi Emanuele: 20
- Renzulli Raffaele: 20
- Trifone Francesco: 12
- Samaritani Paolo: 8
Presidente -
In base all'esito della votazione
proclamo eletti nella Commis­sione regionale di controllo sugli
atti degli enti locali, i signori Crétier Raffaele, Viberti Aldo,
Lustrissy Ferruccio, Monami Luigi, Bois Anna Maria, quali membri
effettivi, ed i signori Chuc Remo, Renzulli Raffaele, Mazzocchi
Emanuele, Trifone Francesco, Samaritani Paolo, quali membri
supplenti.
I lavori sono conclusi. Il Consiglio è convocato per domani alle
ore 9,15.
La seduta è tolta.
La seduta termina alle ore 20,49.
