Classificazione
AMBIENTE
Inquinamento


Resoconto integrale del dibattito dell'aula
Oggetto del Consiglio n. 993 del 29 novembre 1999 - Resoconto
OGGETTO N. 993/XI Intendimenti in merito a fenomeni
d'inquinamento dell'aria in località La Grenade del Comune di
Sarre. (Interpellanza)
Interpellanza Evidenziato che in località La Grenade del
Comune di Sarre viene segnalato un preoccupante fenomeno di
inquinamento dell’aria, provocato da
un’azienda che si occupa di catrame ed
asfalti;
Ritenuto essenziale tutelare la salute dei cittadini e
necessario impedire esalazioni dannose per gli abitanti e
impattanti per l’ambiente circostante;
I sottoscritti Consiglieri regionali
Interpellano
l’assessore competente per sapere:
1) se è a conoscenza del fenomeno e quali accertamenti sono
stati effettuati per valutare l’intensità e la
quantità delle esalazioni inquinanti;
2) quali sono gli intendimenti circa la necessità di evitare o
quantomeno limitare significativamente la fonte inquinante.
F.to: Curtaz - Squarzino Secondina
Président
Les conseillers renoncent à leur
intervention.
La parole à l'Assesseur à la santé, au bien-être et aux
politiques sociales, Vicquéry.
Vicquéry (UV)
In merito alla questione che è stata posta,
e cioè alla segnalazione di possibile inquinamento acustico ed
atmosferico inviata dal Comune di Sarre in data 29 giugno 1998,
l'assessorato ha incaricato in data 10 luglio 1998 l'ARPA ad
eseguire le verifiche ritenute necessarie.
In data 8 novembre 1999 l'ARPA ha trasmesso all'assessorato la
relazione tecnica inerente gli accertamenti effettuati presso la
ditta La Grenade da cui risulta che l'azienda non rispetta il
limite definito dall'autorizzazione alle emissioni in atmosfera
rilasciata con deliberazione della Giunta regionale n. 1.305 del 9
febbraio 1990, limitata al CO, cioè al monossido di carbonio.
Pertanto la ditta è stata invitata a trasmettere la seguente
documentazione entro 20 giorni: attestato di avvenuta manutenzione
dell'impianto di abbattimento, attestato di revisione completa di
tutte le parti dell'impianto da parte del personale competente,
invio del progetto di modifica per l'adeguamento dell'impianto.
In attesa della comunicazione di avvenuto adeguamento e del
successivo controllo dell'ARPA, l'autorizzazione su indicazione
dell'assessorato è stata sospesa.
Qui ho tutta la documentazione che decorre dal 29 giugno 1998,
data della prima segnalazione del Comune di Sarre, la lettera
d'incarico all'ARPA e la risposta di quest'ultima, che è abbastanza
articolata perché svolge una relazione complessa.
Mi limito a leggere il punto saliente:
"? Dalla nostra
indagine? -
relaziona l'ARPA
- "? risulta che la ditta non
rispetta il limite per il monossido di carbonio, CO. Tuttavia
quest'inquinante non è la causa delle lamentele dei residenti nella
zona limitrofa all'impianto in quanto incolore ed inodore.
L'elevata concentrazione riscontrata può essere indice di una non
corretta regolazione della combustione, rapporto aria/combustibile,
insufficiente preriscaldamento dell'olio combustibile denso, ugello
sporco, logoro o difettoso, cattiva miscelazione aria/combustibile.
Si fa presente che anche se le concentrazioni degli altri
inquinanti sono risultate inferiori ai limiti stabiliti
dall'autorizzazione regionale, l'indagine effettuata da
quest'agenzia è riferita a un preciso momento temporale,
campionamenti discontinui, e non si tratta di un monitoraggio in
continuo, pertanto può verificarsi che in periodi non indagati tali
concentrazioni siano superiori a questi limiti?".
Successivamente l'ARPA spiega tutta una serie di fattori che
possono essere rilevati, fra cui il non corretto posizionamento del
settore che divide la zona di miscelazione da quella di
essiccazione, una scorretta regolazione dell'aspirazione dal
cilindro essiccatore che può provocare un richiamo d'aria, vapori
di bitume dalla zona di miscelazione bitumi inerti - che sembra
essere la causa principale -, un'elevata temperatura all'interno
del cilindro che dà luogo a maggior sviluppo di sostanze volatili
da parte del bitume - citano a questo proposito delle pubblicazioni
scientifiche -, le condizioni microclimatiche e in particolare
l'umidità dell'aria e le precipitazioni meteoriche che richiedono
da un lato un maggior apporto di calore per l'essiccazione degli
inerti e dall'altro una notevole quantità di vapore d'acqua che
causa una maggiore immissione in atmosfera d'inquinanti e un più
rapido esaurimento della capacità filtrante delle maniche.
Spiega ancora l'ARPA che l'impianto in oggetto è ubicato in una
zona in cui, specialmente nella stagione invernale, sono frequenti
le situazioni d'inversione termica. In presenza di uno strato di
aria fredda a contatto con il suolo, alto da qualche decina sino a
qualche centinaio di metri, gli inquinanti emessi dall'impianto non
hanno nessuna possibilità di rimescolarsi e di fondersi
verticalmente e la loro concentrazione tende così a crescere con
conseguente fastidio per la popolazione.
Fa infine presente l'ARPA che le segnalazioni fino ad oggi
pervenutele non riguardano un altro impianto di produzione di
conglomerati bituminosi - di cui evito di citare il nominativo -
che si trova a poca distanza da quello in oggetto.
Per concludere, sulla base di quanto sopra esposto, una
riduzione dell'impatto ambientale e del conseguente fastidio alla
popolazione si potrà ottenere attraverso le seguenti disposizioni:
la periodica manutenzione dell'impianto di abbattimento,
documentabile su richiesta dell'ente di controllo; la revisione
completa di tutte le parti dell'impianto da parte del personale
competente, ad esempio il personale tecnico della ditta
costruttrice, con periodicità commisurata alle condizioni di
esercizio dell'impianto stesso, ad esempio ogni 6 mesi nel caso di
produzione continua, documentabile su richiesta dell'ente di
controllo; la modifica dell'impianto in oggetto in modo tale che la
fase dell'essiccazione degli inerti sia separata da quella di
miscelazione con il bitume. La relazione infine è firmata dall'Ing.
Savoye, eccetera. Questo è quanto ci ha indotto a chiedere tutta
questa documentazione e a sospendere con lettera da me firmata
l'autorizzazione.
La relazione è dell'8 novembre e la lettera a firma mia del 22
novembre, avente per oggetto: autorizzazione, diffida e sospensione
dell'autorizzazione, del seguente tenore:
"A seguito della
comunicazione dell'ARPA in data 8 novembre, allegata, da cui
risulta che l'azienda non rispetta il limite definito
dall'autorizzazione di emissione in atmosfera rilasciata con
deliberazione della Giunta regionale limitatamente al CO, si invita
a trasmettere la seguente documentazione: attestato di avvenuta
manutenzione dell'impianto di abbattimento, attestato di revisione
completa di tutte le parti dell'impianto da parte del personale
competente, invio del progetto di modifica per l'adeguamento
dell'impianto. A tali adeguamenti codesta impresa deve provvedere
entro e non oltre 20 giorni dal ricevimento della presente. In
attesa della comunicazione di avvenuto adeguamento e del successivo
controllo dell'ARPA, l'autorizzazione su indicata è sospesa,
pertanto sino alla data di comunicazione delle risultanze dei
controlli effettuati dall'ARPA non è consentito l'esercizio
dell'impianto a cui detta autorizzazione si riferisce".
Questa è la situazione a tutt'oggi che è la risultanza delle
verifiche che l'ARPA ha effettuato.
Président
La parole au Conseiller Curtaz.
Curtaz (PVA-cU)
L'Assessore Vicquéry ha risposto
all'interpellanza. Devo dire però che il quadro che emerge dalla
sua risposta è preoccupante e preoccupante è un eufemismo perché
l'Assessore Vicquéry ha detto che l'ARPA nel giugno 1998, quindi un
anno e mezzo fa, aveva verificato che a La Grenade a Sarre...
Vicquéry
(fuori microfono)
? no?
Curtaz (PVA-cU)
? allora non ho capito? ma c'erano dei
dati? ecco, il comune aveva denunciato questa questione...
Vicquéry
(fuori microfono)
? e aveva incaricato
l'ARPA nel luglio 1998.
Curtaz (PVA-cU)
Questo non cambia di molto il ragionamento
che volevo fare. Questa situazione va avanti da un anno e mezzo,
sappiamo che questa ditta inquina non solo per i fumi e gli odori
che si vedono, ma per un fenomeno inquinante particolarmente
pericoloso - sono dati forniti dall'Assessore - e viene preso un
provvedimento il 22 novembre 1999, cioè dopo un anno e mezzo, devo
ritenere dopo che è stata letta l'interpellanza dei Consiglieri
Curtaz e Squarzino.
Potrei anche felicitarmi del fatto che dopo che è stata
depositata l'interpellanza dei Consiglieri Curtaz e Squarzino
l'Assessore finalmente ha adottato un provvedimento, ma come
cittadino sono preoccupato che, di fronte a dati inquinanti che
datano un anno e mezzo, nessuno si sia preso la briga di chiedere
all'azienda la documentazione che solo oggi viene richiesta ed
eventualmente di sospendere la concessione o non so quale
provvedimento amministrativo che le consentiva di operare.
Uno potrebbe dire in altri ambiti: meglio tardi che mai, ma in
questi casi il tardi non va assolutamente bene.
È certo meglio che mai, ma credo di poter invitare l'Assessore e
l'ARPA a un maggior controllo su questi fenomeni perché con le
strutture che abbiamo noi, con un territorio particolarmente
limitato, con le poche aziende che fanno questo tipo di lavoro,
credo che le verifiche debbano essere fatte non dico
quotidianamente, ma almeno periodicamente.
Non possiamo aspettare un anno e mezzo per poi verificare che
respiravamo tutti veleni nella zona e magari non solo nella zona,
ma anch'io che sto di là dalla Dora vicino a La Grenade.
Quindi credo che si debba chiedere come minimo all'assessorato,
in particolare all'ARPA, una maggiore vigilanza su questo tema,
altrimenti non capiamo neanche certi organismi di cosa si
preoccupano.
Siamo di fronte a un caso eclatante perché posso capire quando
ci sono certi fenomeni inquinanti non visibili, ma lì il fumo lo
vedevano tutti tant'è vero che c'erano proteste in continuazione,
riprese anche dalla stampa, e oggi scopriamo che non solo queste
proteste erano fondate, ma che si sapeva già da un anno e mezzo che
c'erano dei prodotti, invisibili ed inodori, particolarmente
inquinanti, e nessuno si era preso la briga d'intervenire.
Mi dichiaro quindi insoddisfatto rispetto alla questione nel suo
insieme anche se voglio riconoscere che, seppure molto
tardivamente, i provvedimenti che sono stati adottati negli scorsi
giorni appaiono idonei alla gravità della situazione.
