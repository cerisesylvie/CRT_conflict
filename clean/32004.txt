Classificazione
CASA DA GIOCO



Oggetto del Consiglio n. 850 del 4 novembre 2009 - Resoconto
OGGETTO N. 850/XIII - Interpellanza: "Tempi e modalità
riorganizzative della società di gestione del Grand Hôtel
Billia".
Interpellanza
Considerata la delicata situazione e le difficoltà che stanno
attraversando sia il Casinò de la Vallée sia la STV;
Preso atto delle risposte fornite recentemente dal Presidente
della Regione in merito all'interpellanza del nostro gruppo
consiliare sulla riorganizzazione societaria del complesso Grand
Hôtel Billia e Casinò;
i sottoscritti Consiglieri regionali
Interpellano
il Presidente della Regione affinché illustri:
1) con quali tempi e modalità operative intende procedere in
merito all'obiettivo descritto in premessa;
2) se, nell'ipotesi di riorganizzazione societaria, sono già
state individuate figure amministrative e dirigenziali idonee, dal
punto di vista delle competenze professionali, delle esperienze
maturate e del gradimento politico, a concretizzare il fine
esplicitato, in particolare per il livello apicale;
3) a quanto ammontino i maggiori oneri conseguenti al nuovo
assetto societario per effetto dell'accorpamento del personale in
un'unica società;
4) quali sono le valutazioni sull'attuale gestione
amministrativa e commerciale del Grand Hôtel Billia e infine se i
lavori nella sala multiuso più volte annunciati sono ad oggi
iniziati.
F.to: Chatrian - Louvin
Président
- La parole au Vice-président Chatrian.
Chatrian (VdAV-R)
- Merci, M. le Président. Un mese fa,
Presidente, lei ci portò a conoscenza (e sopratutto ci disse) che
entro la fine dell'anno un soggetto unico avrebbe gestito il Casino
de la Vallée, il Grand Hôtel Billia e le proprietà regionali
annesse già a queste proprietà. La nostra iniziativa mira a
conoscere, non chiedo in dettaglio, ma quanto meno a grandi linee
quali siano i percorsi da tracciare e quali sono quelli
tracciabili, in quali tempi, con quali modalità, in quale maniera.
D'altra parte lei ci disse che la situazione era una situazione
difficile, ci fece anche degli esempi molto chiari, esempi di
difficoltà di intersecazione a livello immobiliare, a livello di
proprietà. Ci fece un esempio sul salone delle feste, ci fece
l'esempio sulla centrale termica e ci disse che ci sono delle
difficoltà solo nel richiedere un titolo abilitativo per una
procedura urbanistica, e di conseguenza di ottenere un
riconoscimento o un permesso per avviare i lavori.
La nostra iniziativa chiede una serie di tempi e di dettagli e
poi in ultimo le valutazioni sulla gestione amministrativa e
commerciale del Grand Hôtel Billia, se i lavori della sala multiuso
sono finalmente iniziati. Vorremmo anche capire - forse sono solo
delle voci che circolano o dei
tam tam
grandi o piccoli poco
importa - se ci sono degli accordi di gradimento di tipo politico,
oppure no, legati ad un eventuale super manager diciamo di livello
apicale. Vorremmo sapere da lei se questo gradimento è da
ricondursi a voci che lasciano il tempo che trovano o se hanno un
fondamento concreto.
Président
- La parole au Président de la Région,
Rollandin.
Rollandin (UV)
- Grazie, Presidente. La richiesta di
chiarimenti in merito a quello che era stato affermato in aula il 7
ottobre credo sia giustificata, anche perché i processi sono
sicuramente importanti: quelli legati al discorso del Grand Hôtel
Billia e del casinò. A questo proposito, avevamo anticipato
l'intenzione di semplificare il quadro generale del complesso
costituito da Grand Hôtel Billia e Casinò, al fine di dare
unitarietà di indirizzo e di gestione alle due attività attraverso
l'incorporazione della società Servizi turistici valdostani (STV)
nella società Casinò.
Le modalità operative per addivenire a questa incorporazione
prevedono i seguenti passaggi:
- trasferimento della partecipazione di STV detenuta al 100 per
cento da Finaosta in gestione speciale alla Regione senza alcun
onere finanziario, in quanto tale partecipazione venne acquisita da
Finaosta con risorse finanziarie regionali;
- successivamente approvazione di una legge, già in
preparazione, e di una delibera del Consiglio regionale che
provvedono a modificare rispettivamente la legge regionale n.
36/2001, istitutiva della Casino de la Vallée, e lo statuto della
società, prevedendo in particolare l'ampliamento dell'oggetto
sociale e la possibilità di attivare aumenti di capitale mediante
conferimenti in natura;
- assunzione da parte dell'Assemblea della Casino de la Vallée
di una delibera di aumento del capitale di importo pari al valore
del patrimonio netto della STV e conferimento da parte della
Regione della totalità delle azioni della STV;
- predisposizione da parte della STV e Casino de la Vallée,
quale unico proprietario della STV degli atti previsti dal Codice
civile per addivenire alla fusione per incorporazione della prima
nella seconda, con riferimento in particolare all'approvazione del
progetto di fusione;
- decorsi i termini per il deposito degli atti societari e
quelli previsti per eventuali opposizioni, si addiverrà alla
stipula dell'atto e delle firme.
Il termine per completare tutta l'operazione si può ipotizzare
in 5-6 mesi, considerando però che gli effetti della fusione
possono essere stabiliti retroattivamente al 1° gennaio 2010.
Seconda domanda:
"se, nell'ipotesi di riorganizzazione
societaria, sono già state individuate figure amministrative e
dirigenziali idonee, dal punto di vista delle competenze
professionali..."
, posso rispondere che al momento si sta
lavorando alla predisposizione degli atti necessari per arrivare a
seguire la scaletta che ho detto e null'altro, questi sono gli
impegni che verranno presentati in Consiglio quanto prima e che
potrebbero completare questa fase entro la fine dell'anno.
"A quanto ammontino i maggiori oneri conseguenti al nuovo
assetto societario per effetto dell'accorpamento del personale in
un'unica società"
: gli effetti della fusione per incorporazione
della STV nella Casino sono attualmente in fase di valutazione
nell'ambito della predisposizione del progetto di fusione. Per
quanto riguarda l'accorpamento del personale in un'unica società,
ciò non comporterà in linea generale maggiori oneri, in quanto le
modificazioni a cui si fa riferimento per la legge n. 36/2001 e per
lo statuto della Casino saranno volte, tra l'altro, ad esplicitare
nell'oggetto sociale dell'azienda la possibilità di esercitare
attività plurime con autonomia tecnica e di produzione, con la
conseguente applicazione di distinti contratti collettivi di lavoro
riferiti al personale della casa da gioco e al personale della casa
alberghiera. Ci sarà quindi la possibilità di mantenere lo
status
che hanno oggi, sia quelli della Casino S.p.A., sia
quelli della STV, per evitare che ci siano problemi nella
successiva fusione.
"Quali sono le valutazioni sull'attuale gestione
amministrativa e commerciale del Grand Hôtel Billia e infine se i
lavori nella sala multiuso più volte annunciati sono ad oggi
iniziati"
: per quanto riguarda l'attuale gestione
amministrativa e commerciale, l'attuale consiglio di
amministrazione della società, nominato nel settembre 2008, ha
improntato la sua attività al rilancio della ricettività
alberghiera e congressuale sulla base della strategia di rilancio
impostata successivamente all'acquisizione del complesso
alberghiero avvenuta nel 2006. I risultati della gestione sono
stati peraltro penalizzati dalla situazione di crisi generale
economico-finanziaria tuttora in atto a livello internazionale, che
ha pesantemente interessato soprattutto il settore congressuale,
che è quello che ha più penalizzato l'attuale situazione del
Billia. Al 30 settembre 2009 la situazione registra un netto calo
rispetto allo stesso periodo del 2008 delle presenze: oggi 2.306
presenze contro 3.337, circa il 30 per cento in meno, e delle
camere relative all'attività congressuale: 1.619 contro 2.500,
circa il 37 per cento in meno. Nello stesso periodo, peraltro, sono
nettamente migliorate le presenze e le camere relative all'attività
alberghiera. Le presenze sono passate da 4.085 nel 2008 a 6.400
registrate nel 2009, con un aumento del 58 per cento e le camere
sono passate da 2.498 a 3.621 nel 2009, con un aumento di circa il
45 per cento. Il rendiconto al 30 settembre 2009 pertanto evidenzia
una diminuzione dei ricavi pari a 253.000 euro: nel 2008 sono stati
7.152.000 euro e nel 2009 6.898.000 euro, pari a meno 3,5 per
cento; mentre i costi sono passati da 10.155.000 euro a 9.396.000
euro, con un minor costo del 7,5 per cento; il margine operativo
lordo al 30 settembre 2009 è positivo per 506.000 euro, più 16,5
per cento...
(interruzione del Vicepresidente Chatrian, fuori
microfono)
...è chiaro, il riferimento è annuale, ho detto le date.
Per quanto riguarda i lavori della sala multiuso della Casino,
sono state ottenute tutte le autorizzazioni di legge, il progetto
esecutivo è stato consegnato entro i termini stabiliti e sono in
fase di perfezionamento tutti gli atti amministrativi necessari e
l'inizio dei lavori è da considerarsi imminente. Come lei sa,
quando c'è la consegna del progetto, c'è la valutazione di tutto
l'elaborato, l'elaborato definitivo, tutte le procedure
amministrative che sono obbligatorie, che durano mesi, per ottenere
le liberatorie e tutte le autorizzazioni e soprattutto le
certificazioni necessarie per le ditte interessate. Credo che
conosca bene queste procedure, che hanno portato a mantenere i
tempi, quindi è stato rispettato... e dovrebbe esserci la consegna
dei lavori a giorni, perché sono arrivate tutte le autorizzazioni
necessarie.
Penso di aver risposto a tutte le domande, se ci sono richieste
di chiarimenti, sono disponibile.
Président
- La parole au Vice-président Chatrian.
Chatrian (VdAV-R)
- Merci, M. le Président. Grazie,
Presidente, delle risposte, sopratutto delle risposte dettagliate.
Chiederei, se fosse possibile, soprattutto in risposta al punto n.
1, "
modalità operative, procedimenti e tempi
" che sono stati
esplicitati da lei, d'informare la commissione competente sul
prosieguo dei lavori... Consiglio, commissione che sia, per seguire
i lavori. Questo è un fermare la pallina fondamentale, questa
sarebbe una svolta... positiva o negativa non mi è dato saperlo al
momento, ma si andrebbe a tracciare totalmente un nuovo percorso
mai tracciato e si andrebbe ad impostare un qualcosa di
importante.
Lei ci aveva già parlato un mese fa di una nuova società
apicale, una società ancora più importante legata al fatto che ci
sono delle difficoltà di intersezione fra lavori e proprietà e non
solo. Noi chiederemmo che il fatto di apportare (un po' come nella
precedente nostra iniziativa inerente Vallée d'Aoste Structure)
un'eventuale modifica di legge, il fatto di un'ulteriore
semplificazione, da una parte societaria e dall'altra gestionale,
possa comunque e debba comunque permettere un'importante e grande
trasparenza, grande trasparenza legata al confronto e al dibattito,
ma soprattutto alla conoscenza dei ruoli e dei passaggi che
verranno fatti.
Per quanto riguarda il secondo punto, lei ci ha detto che al
momento non c'è nessuna scelta: prendiamo atto.
Per quanto riguarda il terzo punto, lo
status
rimarrà
inglobato all'interno di questa nuova società.
Per quanto riguarda la sala multiuso, lei ha detto che noi
conosciamo gli iter amministrativi; sì, li conosciamo, ma non siamo
stati noi a scrivere nero su bianco sui piani di sviluppo, sulle
varie relazioni che ad inizio estate 2009 "
finalmente alla sala
multiuso sarebbero iniziati i lavori
". Quindi se tutte le volte
chiediamo informazioni è perché qualcuno, più titolato di noi ha
messo nero su bianco che nel mese di maggio 2009 i lavori sarebbero
iniziati, questo nel mese di gennaio 2009; quindi non è che
vogliamo essere pedanti e chiedere tutte le volte le stesse cose.
Conosciamo gli iter amministrativi e burocratici, però i mesi
passano e lei oggi ci ha detto:
"è in fase di
perfezionamento"
, i lavori inizieranno! Ma è una frase che
sentiamo troppe volte. Grazie.
