Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2194 del 23 maggio 1991 - Resoconto
OGGETTO N. 2194/IX Concessione di un contributo economico
straordinario di lire 15.000.000 a favore dell'Associazione ARCI
Donna di Aosta.
Presidente Do lettura del testo della delibera:
Delibera Il Consiglio delibera
1) di approvare la concessione di un contributo economico
straordinario di lire 15.000.000 a favore dell'Associazione Arci
Donna di Aosta nelle spese che sosterrà per l'ospitalità in Valle
d'Aosta di venti bambine palestinesi e quattro accompagnatrici per
il periodo dal 1° al 30 luglio 1991;
2) di approvare ed impegnare la spesa di complessive Lire
15.000.000 (quindicimilioni) da imputare al Capitolo 61160
"Contributi, sovvenzioni e sussidi ad enti, istituzioni e
fondazioni assistenziali" del bilancio di previsione della Regione
per l'anno 1991, che presenta la necessaria disponibilità;
3) di stabilire che alla liquidazione della spesa provveda
l'Ufficio di Ragioneria dell'Assessorato alla Sanità ed Assistenza
Sociale, direttamente all'Associazione Arci Donna - Corso
Battaglione Aosta 13/A - Aosta - c.f. 91014160070 - con quietanza
della coordinatrice Sig.a Maria Pia Simonetti, ai sensi dell'art.
58 della legge regionale 27 dicembre 1989, n. 90;
4) di stabilire che al pagamento provveda l'Assessorato alle
Finanze, ai sensi dell'art. 59 della legge regionale
sopracitata.
Presidente
Ha chiesto di parlare l'Assessore alla
Sanità e Assistenza Sociale Beneforti, ne ha facoltà.
Beneforti (DC)
Con questo provvedimento la Giunta
propone al Consiglio di approvare la concessione di un contributo
di quindici milioni all'ARCI Donna nelle spese che sosterrà per
ospitare nella nostra Regione venti bambine palestinesi con quattro
accompagnatrici, per il periodo dal primo al trenta luglio.
Dal primo al dieci luglio queste bambine restano in Valle, dal
dieci al trenta luglio vanno a Cervia, nella colonia Città di
Aosta.
La spesa che sostiene l'ARCI è di lire 28.853.000; ha chiesto un
contributo e la Giunta ha deciso di dare 15 milioni per permettere
a queste venti bambine di passare un mese di serenità.
Si invita il Consiglio ad approvare il provvedimento.
Presidente
Pongo in votazione la delibera in
oggetto:
Esito della votazione
Presenti, votanti e favorevoli: 28
Il Consiglio approva all'unanimità
