Classificazione
ACQUE
Acque pubbliche
ENERGIA
Energia idroelettrica


Resoconto integrale del dibattito dell'aula
Oggetto del Consiglio n. 458 del 24 febbraio 1999 - Resoconto
SÉANCE DU 24 FÉVRIER 1999 (APRÈS-MIDI)
OGGETTO N. 458/XI Subconcessione, per la durata sino al 31
dicembre 2044, decorrente dalla data del decreto di autorizzazione
all'aumento della portata, alla C.V.A. S.p.A. di derivazione
d'acqua dal torrente Evançon, in Comune di Challand-Saint-Victor,
ad uso idroelettrico.
Deliberazione Il Consiglio
Premesso che:
- che con domanda in data 26.01.1987, l'Ente Nazionale per
l'Energia Elettrica - E.N.E.L., ha chiesto, ai sensi del combinato
disposto dall'articolo 25 del T.U. 11.12.1933 n. 1775 e
dall'articolo 9 del D.P.R. 18.03.1965 n. 342, di subentrare nella
concessione di derivazione d'acqua a scopo idroelettrico dal
torrente Evançon in comune di Challand-Saint-Victor e con centrale
in comune di Verrès della potenza nominale media di Kw 7.908,
assentita alla S.A.D.E.A. S.p.A. con RR.DD. 08.04.1929 n. 667,
26.07.1935 n. 6636, con D.M. 05.04.1973 n. 1376 e scaduta il
08.04.1989;
- che la S.A.D.E.A. S.p.A., avvalendosi delle norme della legge
n. 529 del 07.08.1982, in data 21.09.1982, ha comunicato al
Ministero dell'industria, del Commercio e dell'Artigianato,
all'Amministrazione della Regione Autonoma della Valle d'Aosta ed
all'ENEL, che in conformità all'articolo 2 quarto comma della legge
medesima, riteneva l'impianto di Verrès suscettibile di interventi
atti a consentire un aumento di produttività di energia e/o di
potenza;
- visto il Decreto del Presidente della Giunta regionale n. 979
in data 05.10.1987 con il quale la titolarità della concessione di
cui si tratta veniva attribuita alla Deltacogne S.p.A. dopo essere
passata dalla S.A.D.E.A. S.p.A. alla Nuova Sias e successivamente
alla Deltasider S.p.A.;
- che con voto n. 200 in data 20.04.1989 il Consiglio Superiore
dei Lavori Pubblici ha espresso il parere che, ai sensi del quinto
comma dell'articolo 2 della legge 07.08.1982, n. 529, possa essere
accolta la domanda in data 29.12.1988 della Deltacogne S.p.A. di
autorizzazione all'esercizio provvisorio dell'impianto
idroelettrico di Verrès con derivazione dal torrente Evançon in
comune di Challand-Saint-Victor subordinatamente all'osservanza
degli obblighi prescritti nei RR.DD. 08.04.1929 n. 667, 26.07.1935
n. 6636, nel D.M. 05.04.1973 n. 1376 e nel D.P.G.R. 05.10.1987 n.
979 e relativi disciplinari, nonché del T.U. 11.12.1933 n. 1775 e
successive modifiche, del regolamento approvato con R.D. 14.08.1920
n. 1285 e della legge di nazionalizzazione 06.12.1962 n. 1643 e
relative norme di attuazione;
- che con Decreto del Presidente della Giunta regionale n. 310
in data 11 marzo 1991 la Ilva Centrali Elettriche S.p.A., con sede
legale in Aosta, via Paravera n. 16, è stata autorizzata, in via di
sanatoria, all'esercizio provvisorio dell'impianto idroelettrico
denominato di Verrès;
- che con domanda di variante 27.04.1993, della Ilva Centrali
Elettriche S.p.A., ora Compagnia Valdostana delle Acque S.p.A.,
alla concessione assentita alla S.A.D.E.A. S.p.A. con R.D. n. 667
del 08.04.1929, scaduta il 08.04.1989, ed in corso di rinnovo, ha
chiesto l'aumento di portata massima derivabile da 50 a 65 moduli,
limitatamente al periodo estivo, ad uso idroelettrico;
- che con atto n. 3736/541 di rep. in data 23.05.1995, a rogito
notaio Francesco SAIA di Aosta la Ilva Centrali Elettriche S.p.A,
ha modificato la denominazione sociale in "Compagnia Valdostana
delle Acque S.p.A." in francese "Compagnie Valdoôaine des Eaux
S.A.", trasferito la sede sociale da Aosta, Via Paravera n. 16, in
Aosta Corso Battaglione Aosta n. 24 e soppresso la sede secondaria
di Genova, Via Ilva n. 1;
- che con istanza 27.07.1995 la Compagnia Valdostana delle Acque
S.p.A., con sede legale in Aosta, Corso Battaglione Aosta n. 24, ha
chiesto il riconoscimento della titolarità dell'autorizzazione
all'esercizio provvisorio della derivazione ad uso idroelettrico
dal torrente Evançon, denominata impianto di Verrès rilasciata alla
Ilva Centrali Elettriche S.p.A. con D.P.G.R. n. 310 in data
11.03.1991;
- che con D.P.G.R. n. 1108 in data 09.11.1995 la C.V.A. S.p.A. è
stata riconosciuta titolare dell'autorizzazione alla continuazione
dell'esercizio provvisorio dell'impianto idroelettrico di Verrès
oggetto del D.P.G.R. n. 10 dell'11.03.1991.
Precisato che la domanda, corredata dal relativo progetto a
firma ing. Giorgio Chieu e successive integrazioni a firma Ing.
Serafino Pallù e Geol. Fabrizio Gregori, prevede il potenziamento
dell'impianto di Verrès mediante l'esecuzione di opere migliorative
alle varie componenti idrauliche ed elettromeccaniche.
Tenuto presente che:
Con deliberazione della Giunta regionale n. 960 in data
01.03.1996 è stata espressa la valutazione positiva condizionata
sulla compatibilità ambientale del progetto di realizzazione
dell'impianto idroelettrico di cui si tratta, subordinatamente
all'osservanza della seguente condizione:
- sopra la nuova copertura del canale si provveda al riporto di
terreno vegetale ed al suo successivo inerbimento;
- Il Magistrato per il Po di Parma, con nota prot. n. 12817 in
data 24.08.1995, ha rilasciato il proprio nulla-osta nei riguardi
idraulici per l'ammissione ad istruttoria della domanda di cui si
tratta;
- l'Autorità di Bacino del fiume Po di Parma, con nota prot. n.
3731 in data 06.07.1995 e successiva nota prot. n. 5578 del
17.10.1995, ha espresso parere favorevole, ai sensi dell'articolo 3
del D.L. 12.07.1993 n. 275;
- l'E.N.E.L., Compartimento di Torino, con nota prot. n. 1937 in
data 29.11.1995 ha comunicato che l'incremento della portata
massima derivabile non dovrà in alcun modo vincolare o variare
l'esercizio della propria centrale di Isollaz;
- l'Assessorato dell'Industria Commercio ed Artigianato con nota
prot. n. 3640/5 IND in data 23.04.1997 ha comunicato che la
derivazione in oggetto appare economicamente ammissibile;
- l'avviso di presentazione della domanda di variante 27.04.1993
della C.V.A. S.p.A. è stato pubblicato sul Foglio Annunzi Legali
della Valle d'Aosta n. 11 in data 17.04.1996 e riprodotto nel n.
120 della Gazzetta Ufficiale della Repubblica Italiana (foglio
inserzioni) in data 24.05.1996, senza dar luogo alla presentazione
di domande incompatibili e concorrenti;
- con ordinanza n. 201 in data 11.07.1996 dell'Assessore ai
Lavori Pubblici, è stato disposto il deposito della domanda e del
relativo progetto presso l'Ufficio Concessioni Acque di questo
Assessorato per 15 giorni consecutivi, decorrenti dal 22.07.1996 a
disposizione di chiunque intendesse prenderne visione nelle ore
d'ufficio;
- copia dell'ordinanza è stata affissa per il predetto periodo
di 15 giorni all'Albo Pretorio dei comuni di Verrès e
Challand-Saint-Victor e copia della medesima è stata inviata al
Consorzio per la Tutela, l'Incremento e l'Esercizio della Pesca in
Valle d'Aosta; al Magistrato per il Po di Parma; al Ministero dei
LL.PP.; alla Sezione Idrografica del Po di Torino; all'Associazione
d'Irrigazione Est-Sesia di Novara; all'Associazione d'Irrigazione
dell'Agro all'Ovest del Sesia di Vercelli; all'Assessorato
dell'Agricoltura e Forestazione, Servizi S.I.D.S. e Forestazione;
all'Assessorato dell'Ambiente, Servizio Tutela dell'Ambiente; alla
Prima Direzione del Genio Militare di Torino; all'E.N.E.L.
Compartimento di Torino; all'Assessorato del Turismo, Ufficio
Sovraintendenza; all'Assessorato dell'Industria e Commercio,
Servizio Energia; all'Autorità di Bacino del fiume Po di Parma ed
alla Compagnia Valdostana delle Acque S.P.A.;
- la pubblicazione presso i comuni di Verrès e
Challand-Saint-Victor, come risulta dal referto in calce
all'ordinanza è avvenuta regolarmente ed ha dato luogo alla
presentazione, da parte delle Associazioni Irrigue Est-Sesia di
Novara ed Ovest-Sesia di Vercelli, di due esposti, datati
18.07.1996 e 07.08.1996 con i quali, a salvaguardia delle dotazioni
idriche dei canali Naviglio d'Ivrea, Depretis e Farini, derivati
dalla Dora Baltea, della quale il torrente Evançon è tributario, le
Associazioni Irrigue chiedono che nel disciplinare di
subconcessione vengano inserite le seguenti precisazioni:
a) nell'impianto idroelettrico di cui trattasi non si potranno
realizzare bacini di invaso;
b) il manufatto per la derivazione dell'acqua dovrà essere
dotato di apposito edificio idoneo alla misurazione della portata
assentita;
c) le manovre di invaso e di svaso del canale di carico della
centrale dovranno essere attuate con una gradualità tale da evitare
ogni e qualsiasi turbamento del regime idraulico del corso d'acqua
interessato.
Visto altresì che la visita locale d'istruttoria è regolarmente
avvenuta in data 28.08.1996 ed alla medesima oltre ai funzionari
dell'Ufficio Concessioni Acque dell'Assessorato dei Lavori
Pubblici, sono intervenuti i signori: Vassoney Ing. Franco,
Presidente della C.V.A. S.p.A.; Tedesco dott. Fernando,
responsabile di produzione ed impianti della C.V.A. S.p.A. e Meynet
Siro in rappresentanza dell'ENEL.
I funzionari dell'Ufficio Concessioni Acque hanno reso noto che
in data 27.08.1996 è pervenuta, a questa Amministrazione, la nota
prot. n. 990 del Consorzio regionale Pesca con la quale chiede il
mantenimento delle condizioni di cui alla convenzione stipulata tra
il Consorzio stesso e la Delta Cogne S.p.A. in data 01.08.1988.
Il sig. Meynet Siro, per conto dell'ENEL, ha ribadito che
l'incremento della portata massima derivabile non dovrà in alcun
modo vincolare o variare l'esercizio della centrale di Isollaz,
ferme restando le condizioni tuttora vigenti e stabilite dalla
convenzione con la C.V.A. S.p.A..
In riferimento alle richieste formulate dalle Associazioni
Irrigue Ovest-Sesia di Vercelli ed Est-Sesia di Novara si precisa
che il canale di derivazione, come stabilito nel disciplinare di
subconcessione, dovrà essere dotato di paratoie regolate in modo
tale da garantire che non entri nella derivazione una quantità
d'acqua superiore a quella subconcessa, inoltre, l'impianto di cui
si tratta è del tipo ad acqua fluente in quanto la vasca di carico
serve esclusivamente alla regolazione della portata ed è di
dimensioni modeste, per cui non sono da temere turbamenti al regime
idraulico del corso d'acqua interessato. Comunque, a maggior tutela
delle dotazioni idriche preesistenti, poste a valle della
derivazione in oggetto, le precisazioni richieste dalle
sopraccitate Associazioni Irrigue sono state inserite nel
disciplinare di subconcessione.
In merito alle osservazioni formulate dal Consorzio regionale
pesca e dall'ENEL apposite clausole sono state inserite nel
disciplinare di subconcessione.
Tenuto inoltre presente che:
- l'opera di presa, ristrutturata, posta a quota 652,29 m.s.m.,
consentirà l'incremento della portata massima derivabile da 50 a 65
moduli, nel periodo dal 1° maggio al 31 agosto di ogni anno;
- l'acqua, una volta derivata, viene convogliata dapprima ad una
vasca di calma ed in seguito, tramite il canale derivatore delle
dimensioni di mt. 1,80x2,15 della lunghezza di mt. 1913,
opportunamente adeguato all'incremento della portata massima
derivabile, alla vasca di carico della capacità di mc. 5.400,
oggetto di manutenzione straordinaria;
- la condotta forzata in acciaio, dello sviluppo complessivo di
mt. 685 e del diametro interno di mm. 1.400, verrà posata sulle
selle della condotta di diametro mm. 1.200, adeguatamente
ristrutturate;
- l'edificio di produzione, all'interno del quale verrà
installato un nuovo gruppo da 2.500 Kva da affiancare a quelli già
esistenti dei quali è previsto l'ammodernamento, la manutenzione
straordinaria e la loro automazione, rimane quello già
esistente;
- dopo l'utilizzazione le acque verranno integralmente
restituite attraverso il canale di scarico nuovamente nel torrente
Evançon a quota 400 m.s.m.;
- il dislivello tra il pelo morto dell'acqua nella vasca di
carico ed il pelo morto dell'acqua nel canale di restituzione, a
valle dei meccanismi motori risulta essere di metri 248,18.
In conseguenza, la potenza nominale media annua dell'impianto,
sulla portata di moduli medi 15 per quattro mesi all'anno (dal 1°
maggio al 31 agosto) che corrispondono a moduli medi annui 5
(15x123/365=5,05 arrotondato a 5) è pari a: 500x248,18:102=kw
1216,57.
Rilevato, quindi, in considerazione di quanto sopra esposto
che:
1) la derivazione appare tecnicamente ed economicamente
ammissibile;
2) la quantità d'acqua da derivare, nella misura di moduli
massimi 65 si può subconcedere, avendo riguardo delle condizioni
locali, delle utenze preesistenti e della specie di derivazione
realizzata;
3) le opere di presa e le successive condotte, tenuto conto
delle clausole imposte nel disciplinare di subconcessione a tutela
dei diritti dei terzi, sono tecnicamente approvabili e sono innocue
agli interessi pubblici;
4) la restituzione delle acque avviene integralmente senza
pregiudizio dei diritti dei terzi;
5) il minimo deflusso vitale è stato correttamente calcolato
sulla base dei criteri e delle prescrizioni di cui alla
deliberazione del Consiglio regionale n. 1193/X in data 22.02.1995
ed ammonta a 843 litri/sec.;
6) la derivazione corrisponde alla razionale utilizzazione del
torrente Evançon ed è compatibile con il buon regime idraulico,
senza che occorrano, oltre a quelle inserite nel disciplinare di
subconcessione, speciali garanzie a tutela di detto regime;
7) per l'uso della derivazione non è temibile alcun inquinamento
delle acque e quindi non occorrono particolari cautele al
riguardo.
Visto il Voto n. 92 in data 12.03.1998 del Consiglio Superiore
dei Lavori Pubblici;
Vista la nota n. 12377/98 del 22.07.1998 con la quale il
Magistrato per il Po di Parma ha rilevato che l'istruttoria è stata
espletata ed ha espresso parere favorevole all'accoglimento della
richiesta di subconcessione;
Vista la nota prot. n. 232/FT/cv in data 06.08.1998 della C.V.A.
S.p.A. con la quale la medesima ha comunicato che il rialzo della
traversa, previsto dal progetto originario, non sarà più
realizzato;
Visto lo Statuto Speciale per la Valle d'Aosta, promulgato con
legge Costituzionale n. 4 del 26.02.1948 e successive norme di
attuazione;
Vista la Legge regionale n. 4 del 08.11.1956;
Vista la Legge n. 529 del 07.08.1982;
Vista la Legge n. 36 del 05.01.1994;
Viste le deliberazioni del Consiglio regionale n. 1193/X in data
22.02.1995 e n. 2333/X del 18.12.1996 ed in esecuzione delle
medesime;
Visto l'articolo 8 del decreto legislativo 22 aprile 1994, n.
320, come modificato dall'articolo 1 del decreto legislativo 16
febbraio 1998, n. 44, in ordine alla sottoposizione dell'atto a
controllo;
Richiamata la deliberazione della Giunta regionale n. 2 in data
11.01.1999 concernente l'approvazione del bilancio di gestione per
l'anno 1999 e per il triennio 1999/2001, con attribuzione alle
strutture dirigenziali di quote di bilancio e degli obiettivi
gestionali correlati e di disposizioni applicative;
Visto il parere favorevole rilasciato, in vacanza del posto di
Direttore dell'Assetto del Territorio e Risorse Idriche, dal
Coordinatore del Dipartimento Territorio e Ambiente
dell'Assessorato Territorio, Ambiente e Opere Pubbliche, ai sensi
del combinato disposto dagli articoli 13, comma l, lettera e) e 59,
comma 2 della legge regionale 23 ottobre 1995, n. 45, sulla
legittimità della presente deliberazione;
Visto il parere della IV Commissione consiliare permanente;
Delibera
1) di subconcedere, sino al 31.12.2044, data della scadenza
della concessione novantanovennale rilasciata gratuitamente dallo
Stato alla Regione Autonoma della Valle d'Aosta, alla C.V.A. S.pA.,
giusta la domanda di variante presentata in data 27.04.1993, di
derivare, per il periodo dal 1° maggio al 31 agosto, di ogni anno,
a quota 652,29 m.s.m., dal torrente Evançon, in comune di
Challand-Saint-Victor, moduli max. 65 (litri al minuto secondo
seimilacinquecento) e medi 37,5 (litri al minuto secondo
tremilasettecentocinquanta) anziché moduli max. 50 (litri al minuto
secondo cinquemila), come stabilito nell'originaria concessione
assentita con R.D. n. 667 in data 08.04.1929, di acqua per produrre
sul salto di metri 248,18, la potenza nominale media annua di Kw
1216,57. In conseguenza la potenza nominale media annua che si
otterrà a seguito degli interventi previsti passerà da kw 7.908 a
kw 9.124,57 (7.908+1216,57);
2) di approvare l'allegato schema di disciplinare di
subconcessione;
3) di autorizzare l'emanazione del decreto di subconcessione da
parte del Presidente della Giunta regionale, previa sottoscrizione
del disciplinare da parte del legale rappresentante della C.V.A.
S.p.A.;
4) di ordinare ed accertare l'introito delle seguenti somme, da
versare presso la tesoreria dell'Amministrazione regionale:
a) lire 13.185.795
(tredicimilionicentottantacinquemilasettecentonovantacinque) pari a
mezza annualità del canone, ai sensi dell'articolo 11 del T.U.
11.12.1933 n. 1775, a titolo di cauzione, somma che verrà
restituita, ove nulla-osti, al termine della subconcessione;
b) lire 622.200 (seicentoventiduemiladuecento) pari ad un
quarantesimo del canone, per gli scopi di cui all'articolo 7 del
T.U. 11.12.1933 n. 1775, somma da introitare al capitolo 08800
della parte ENTRATE del bilancio preventivo della regione per il
corrente esercizio finanziario (Canoni per concessioni e
subconcessioni di acque pubbliche e miniere);
c) lire 2.500.000 (duemilionicinquecentomila) quale somma a
disposizione dell'Amministrazione regionale (Ufficio Concessioni
Acque dell'Assessorato dei Lavori Pubblici) per spese di
sorveglianza, esperimenti di portata, collaudo, registrazioni di
atti, eccetera somma da introitare al Capitolo 13500 della parte
ENTRATE del bilancio preventivo della Regione per il corrente anno
finanziario (Gestione Fondi per conto terzi per istruttoria domande
e pratiche varie);
5) di stabilire, come specificato nell'articolo 11 del
disciplinare di subconcessione, in lire 26.371.590
(ventiseimilionitrecentosettantunmilacinquecentonovanta) il canone
annuo da versare anticipatamente alla Regione, anno per anno, a
decorrere dalla data del decreto di autorizzazione alle varianti,
somma da introitare al Capitolo 08800 della parte ENTRATE del
bilancio preventivo della Regione per il corrente anno finanziario
(canoni per concessioni e subconcessioni di acque pubbliche e
miniere).
Allegato
(Omissis)
Président Je soumets au vote l'objet n° 31:
Conseillers présents et votants: 27
Pour: 27
Le Conseil approuve à l'unanimité.
