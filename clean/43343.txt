Classificazione
ASSISTENZA SOCIALE
Disabili
Famiglia, tutela dell'infanzia



Oggetto del Consiglio n. 744 del 24 giugno 2021 - Resoconto
OGGETTO N. 744/XVI - Interpellanza: "Potenziamento dei
servizi a favore delle famiglie con figli disabili nel periodo
estivo".
Bertin (Presidente) -
Punto n. 37 all'ordine del giorno.
Per l'illustrazione consigliere Lavy.
Lavy (LEGA VDA) -
Trattiamo ora un tema che magari non
riguarderà centinaia e centinaia di famiglie, però è un tema che
per le famiglie coinvolte direttamente è molto importante: quello
delle occupazioni per i bambini e per i ragazzi disabili durante il
periodo estivo. Già per le famiglie che non hanno ragazzi disabili
il periodo estivo ovviamente può essere un problema, proprio perché
non c'è più la scuola, quindi bisogna trovare un'occupazione e per
ovviare a questo genere di problema sono stati creati giustamente
anche dei centri estivi in cui mandare i bambini.
Questo non è sempre possibile, anzi, è raramente purtroppo
possibile in Valle d'Aosta per i bambini e i ragazzi disabili,
proprio perché tanti centri estivi qui in Valle d'Aosta sono
gestiti da enti privati, quindi anche per loro è antieconomico
assumere degli operatori in più che possano seguire magari uno, due
o tre bambini disabili. Questi ragazzi devono per forza in qualche
maniera stare a casa e questo però porta a degli ulteriori
problemi, perché magari uno dei due genitori deve smettere di
lavorare durante il periodo estivo proprio per stare con i ragazzi
disabili.
So che ci sono degli enti del terzo settore che si stanno
occupando e si sono occupati di creare delle possibilità per avere
dei centri estivi per bambini e ragazzi disabili. Il problema è che
credo non si debba lasciare solamente al mondo del volontariato
questo
atout
, proprio perché ci dovrebbe essere magari un
cappello sovraregionale che possa dare delle possibilità alle
famiglie con ragazzi e bambini disabili di avere dei centri estivi
in cui mandare i propri figli.
Ci sono credo diversi tipi di soluzione. Una che potrebbe essere
interessante e che è già presente in altri comuni, mi viene in
mente l'esempio del Comune di Bolzano, è quella magari dei
voucher
, per cui le famiglie possono "assumere" degli
operatori, magari anche della società di servizi che durante il
periodo estivo forse hanno meno lavoro da fare, proprio per seguire
i propri bambini e i propri ragazzi. Altrimenti dei voucher sempre
per assumere delle persone che possono poi seguire i ragazzi nei
centri estivi, perché un grave problema è quello dell'inclusione e
un altro grave problema è quello che magari il ritmo di vita dei
bambini disabili non può essere paragonato con quello degli altri
bambini, per cui devono essere assolutamente seguiti in maniera
molto maggiore.
Quindi le chiedo, Assessore, quali siano a oggi le misure a
sostegno delle famiglie con figli disabili durante il periodo
estivo e se si ha intenzione di istituire o potenziare i servizi
durante l'estate a favore delle famiglie con figli disabili, magari
proprio con lo studio dell'introduzione di voucher che possano dare
un pochino di fiato alle stesse famiglie con minori disabili.
Presidente -
Per la risposta l'assessore Barmasse.
Barmasse (UV) -
Come noto, l'organizzazione dei servizi
estivi a favore dei minori compete agli enti locali, in particolare
all'Unité des Communes che devono altresì favorire la
partecipazione dei minori con disabilità garantendone una adeguata
assistenza. Per tali finalità il Dipartimento politiche per la
famiglia della Presidenza del Consiglio dei ministri mette a
disposizione dei finanziamenti per gli enti locali, che per l'anno
2021 saranno erogati direttamente agli stessi. Al fine di
determinare l'entità del citato finanziamento, il Dipartimento
politiche per la famiglia ha richiesto la collaborazione del
Dipartimento politiche sociali dell'Assessorato, al fine di
effettuare una ricognizione dei Comuni che non intendono attivare i
centri estivi, in modo da poter ripartire le relative risorse del
fondo nazionale, ammontante a 135 milioni di euro, tra i Comuni
interessati. I Comuni che in Valle d'Aosta hanno comunicato di non
avere intenzione per il 2021 di organizzare centri estivi sono
otto.
Informo inoltre che, nell'ambito dei fondi statali destinati
alla promozione di attività di interesse generale da parte delle
associazioni di volontariato e di promozione sociale e delle
fondazioni del terzo settore, il Dipartimento delle politiche
sociali ha in corso la relativa coprogettazione con gli enti del
terzo settore, che tra le altre iniziative vede quest'anno anche
l'organizzazione nei centri estivi di attività ludico-ricreative in
favore di minori anche di età compresa tra i 13 e i 15 anni. Tali
attività prevedono la possibilità di accogliere anche minori con
disabilità, sostenendo gli eventuali costi aggiuntivi connessi
all'assistenza, e vedranno la partenza nel prossimo mese di luglio.
Accanto a questa iniziativa, messa in campo nell'ambito della
citata coprogettazione, vi sono anche iniziative di altri soggetti
del terzo settore, in particolare cooperative sociali che nel
periodo estivo promuovono varie iniziative ludico-ricreative,
centri estivi in cui accolgono anche soggetti con disabilità.
Per quanto riguarda invece la domanda sui
voucher
, con
riferimento all'indicazione di introduzione di un voucher per
l'acquisto di servizio o per l'assunzione di personale di cura, il
piano politiche del lavoro 2021-2023 recentemente approvato da
questa assemblea, prevede l'istituzione del voucher di
conciliazione, uno strumento pensato per favorire l'acquisto di
servizi alla persona, al fine di promuovere la conciliazione tra
vita familiare e professionale, contribuire a creare nuove
opportunità occupazionali e contrastare il lavoro sommerso in
quest'area. In tale ambito il Dipartimento politiche del lavoro e
della formazione per l'anno 2021 intende sperimentare, per le
famiglie di lavoratori che hanno a carico nel nucleo familiare un
disabile minore, l'erogazione di un voucher per la frequenza di
centri estivi.
Presidente -
Per la replica il consigliere Lavy, ne ha
facoltà.
Lavy (LEGA VDA) -
Devo dire che sono soddisfatto, perché
si va incontro finalmente a quello che è un annoso problema proprio
per le famiglie che hanno a carico dei bambini e dei ragazzi
disabili. Il discorso era proprio quello, non si può lasciare in
mano al terzo settore l'organizzazione di questi centri estivi e
comunque l'organizzazione dell'inclusione dei bambini disabili. E
altresì, bisogna magari dare un occhio agli enti locali, affinché
si occupino dell'inclusione anche dei ragazzi disabili, perché qui
è un ragionamento che magari su altri temi, per esempio il
trasporto disabili, è stato portato a un livello superiore che è
quello regionale.
La ringrazio per la risposta e le chiedo comunque di
interfacciarsi anche con le varie associazioni del territorio che
si occupano della cura dei ragazzi disabili, proprio per rendere
nel caso un servizio ancora più efficiente.
