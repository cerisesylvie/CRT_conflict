Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2765 del 22 aprile 1987 - Resoconto
OGGETTO N. 2765/VIII - INCARICO DI COORDINATORE
AMMINISTRATIVO DELL'U.S.L. DELLA VALLE D'AOSTA. (Interrogazione con
risposta scritta).
PRESIDENTE
: Do lettura dell'interrogazione presentata dal
Consigliere Aloisi:
Interrogazione con risposta scritta
Richiamato il contenuto della interrogazione del Consigliere
regionale Gaetano Baldassarre in data 19 settembre 1984 nella quale
si evidenziava la retrodatazione del conseguimento della qualifica
di dirigente del dipendente dell'U.S.L. Valle d'Aosta Alberto
Morelli dall'11 febbraio 1979 all'11 febbraio 1980;
richiamato il contenuto della interrogazione del sottoscritto in
data 31 dicembre 1984 con la quale si segnalava che il predetto
dipendente, malgrado la CO.RE.CO. avesse annullato la deliberazione
dell'U.S.L. dell'affidamento dell'incarico di Coordinatore
amministrativo, continuava, e ciò senza averne titolo, a
sottoscrivere provvedimenti vari inclusi quelli previsti ai sensi
dell'art. 16 del D.L. 12 settembre 1983, n. 463, convertito nella
legge 11 novembre 1983, n. 638;
richiamato il contenuto dell'interpellanza del sottoscritto in
data 24 febbraio 1987 con la quale, dato il rinvio a giudizio del
dipendente Alberto Morelli per falso materiale in atto pubblico e
falso ideologico commessi da pubblico ufficiale, si chiedevano
precisazioni circa i provvedimenti amministrativi sottoscritti dal
predetto dipendente nonchè quelli assunti dal Presidente
dell'U.S.L. Valle d'Aosta in conseguenza dei gravissimi reati
contestati al suddetto;
Visto l'articolo 38 dello Statuto Speciale della Valle
d'Aosta;
Visto l'articolo 168 del Decreto del Ministero della Sanità del
30 gennaio 1982 in applicazione dell'art. 12 del D.P.R. 20 dicembre
1979, n. 761;
Vista la circolare del Ministero del Tesoro del 20 gennaio 1986,
n. 2 che è stata indirizzata ai rappresentanti del Tesoro in seno
alle CO.RE.CO e al Collegio dei Revisori dei Conti delle U.S.L. e
dell'Ispettorato Generale di Finanza al fine di verificare la
legittima applicazione della normativa vigente relativamente alla
disciplina giuridica e al trattamento economico del personale delle
U.S.L.;
Interroga
l'Assessore alla Sanità ed Assistenza Sociale per conoscere:
a)
la data e il numero della deliberazione
del
Comitato di gestione U.S.L. - Valle d'Aosta di affidamento di
incarico di Coordinatore amministrativo al dipendente Alberto
Morelli, dato che lo stesso con "notevole disinvoltura" continua ad
adottare provvedimenti ed a partecipare - in tale veste - a tutte
le sedute del Comitato di Gestione come risulta da tutte le
deliberazioni stesse;
b)
la data di approvazione
di detta
deliberazione da parte della CO.RE.CO;
c) se l'affidamento dell'incarico di Coordinatore amministrativo
è stato subordinato al preventivo accertamento della conoscenza
della lingua francese;
d) se il Collegio dei Revisori dei Conti ha provveduto a
trasmettere "circostanziate segnalazioni" al Ministero del Tesoro
nonchè al Ministero della Sanità ed alla Procura generale della
Corte dei Conti su tutti i provvedimenti emessi in materia di stato
giuridico e di trattamento economico del personale U.S.L. non
conformi, quindi di contrasto, con la normativa vigente.
PRESIDENTE
: È stata data risposta scritta con lettera 478
in data 30 marzo 1987.
