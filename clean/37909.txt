Classificazione
FINANZA REGIONALE E LOCALE
Partecipazioni azionarie regionali
SPORT E TEMPO LIBERO
Sport invernali
TRASPORTI E VIABILITÀ
Impianti a fune



Oggetto del Consiglio n. 1556 del 4 novembre 2015 - Resoconto
OGGETTO N. 1556/XIV - Interpellanza: "Iniziative per il
rilancio della società Monterosa Ski".
Président
- La parole au Vice-président Rosset.
Rosset (UVP) -
Grazie Presidente.
Abbiamo attivato quest'interpellanza a seguito della riunione
del 19 ottobre, che ha visto in II Commissione l'audizione del
Consiglio di amministrazione della Monterosa, audizione che ha
evidenziato tutta una serie di problematiche, che in parte già si
conoscevano, ma anche molte criticità, criticità che vanno dalle
difficoltà finanziarie ai difficili rapporti interni, hanno portato
a dimissioni...alle dimissioni del Direttore amministrativo, hanno
evidenziato una difficile gestione del personale e conseguentemente
- è ordine di questi giorni - le dimissioni dell'intero Consiglio
di amministrazione.
L'ordine del giorno che noi avevamo votato e sostenuto aveva
l'obiettivo di mettere in discussione soprattutto il sistema
organizzativo. Ora, preso atto della situazione economica
deficitaria di 1,7 milioni, peggiorando il deficit del 2014 quando
si era assestato su un milione e 200 mila, e considerato che, per
far fronte ad opere non procrastinabili che potrebbero
compromettere e portare il rischio...compromettere la stagione
2015-2016, si è fatto ricorso a fondi in gestione speciale,
Finaosta, per l'impossibilità di coprire la quota parte della
società del 30 percento.
Ora, ho fatto una breve cronistoria di quanto è avvenuto in
audizione, tutto questo preoccupa, ma ancor più preoccupa che, al
di là del Consiglio di amministrazione, è emerso che figure di
riferimento all'interno del Consiglio remano contro, figure che
hanno portato, a quanto detto dai componenti del Consiglio di
amministrazione, a difficoltà di confrontarsi e a difficoltà di
interfacciarsi portando alle dimissioni del Direttore
amministrativo, questo soggetto oltretutto è una figura che da
tempo opera nel settore con un guadagno non indifferente di 220
mila euro. Questo ci preoccupa ed è questo il motivo della nostra
interpellanza, per capire in effetti quali siano gli orientamenti,
quanto intenda procedere nel rilancio di questa società.
Grazie.
Presidente
- Grazie collega Rosset. La parola
all'Assessore Marguerettaz.
Marguerettaz (UV)
- Grazie Presidente.
Credo che l'interpellanza sia stata predisposta prima di una
serie di fatti, quali la decadenza del Consiglio di amministrazione
a seguito delle dimissioni di alcuni componenti. Ora, credo sia
chiaro a tutti che questa situazione come probabilmente anche parte
delle risultanze dell'audizione in Commissione hanno fatto emergere
una serie di rapporti difficili all'interno del Consiglio di
amministrazione. Ora, se è vero questo, è vero che proprio il
sottoscritto ha raccolto la testimonianza del Collegio sindacale
che una serie di attività erano state messe in atto da questo nuovo
Consiglio di amministrazione, in particolare il Collegio sindacale
evidenziava l'approvazione di un regolamento degli acquisti, un
regolamento per acquisire forniture nei confronti della società che
avevano tolto tutta una discrezionalità, rendendo più rigorosa la
selezione dei fornitori dell'azienda.
Devo dire che se è vero che la situazione ultimamente ha avuto
una serie di problemi da un punto di vista dei rapporti, è vero
anche che il Consiglio di amministrazione ha portato avanti un
certo lavoro e questo è stato evidenziato dall'organo di controllo,
per cui riteniamo che il lavoro fatto, quelle parti di lavoro fatto
nella direzione giusta non vadano sprecate, che vada ricostituito
al più presto un Consiglio di amministrazione con tutte le
competenze e le professionalità del caso, che si prosegua in questa
direzione e soprattutto si cerchi di individuare quelle figure
professionali e in particolare la figura del Direttore generale,
che è una figura importante nell'ambito di questa società, che dà
continuità all'attività aziendale, oltre al tema che abbiamo già
avuto modo di affrontare del Direttore di esercizio. Dopodiché
sapete tutti che la Monterosa è una società particolarmente
complessa, con biglietterie sparse adesso su tre vallate: la Valle
di Gressoney, la Val d'Ayas, e la valle di Champorcher, quindi i
temi sul tavolo sono molto importanti. Al di là dei meri numeri, un
certo percorso era stato avviato, io credo che vada allargato il
tavolo di confronto con albergatori, operatori, Enti locali, perché
non possiamo disconoscere il ruolo della Monterosa per lo sviluppo
di quelle tre vallate. È impensabile che una società così
importante, al di là della cifra, della perdita di esercizio, non
abbia una certa continuità e non svolga correttamente il suo
lavoro. C'è un indotto che è importantissimo, sono numerosi
dipendenti, le attività che gravitano, per cui sul deterioramento
dei rapporti personali non possiamo intervenire, non è nostra
facoltà, ma sugli indirizzi rinnoveremo gli intendimenti che
Finaosta aveva dato al Consiglio di amministrazione e si procederà
entro il 16 novembre al rinnovo del Consiglio di amministrazione
con questi intendimenti.
Presidente
- Grazie Assessore. La parola al
Vicepresidente Rosset.
Rosset (UVP)
- Grazie Assessore.
È indubbio che quest'interpellanza è stata fatta dopo
l'audizione, quindi in tempi...
(interruzione di un Consigliere, fuori microfono)
...esatto, nessuno mette in dubbio le difficoltà, in effetti non
solo della zona, della società, ma lo abbiamo fatto con lo scopo di
avere chiarezza e di avere una forte attenzione proprio per la
situazione difficile. D'altronde la politica è e resta
l'affermazione delle proprie speranze, se non avessimo speranze,
sarebbe finito e per questo non dobbiamo mai fermarci nello sforzo
di elaborare delle idee e quindi ogni consiglio di amministrazione
- questo sarebbe il terzo - deve sugli errori del passato
reinventare il proprio futuro, ma non è solo questo l'auspicio:
l'auspicio è che questo Consiglio, questa maggioranza è in un
momento cruciale della scelta degli assetti istituzionali ed è per
questo che deve fare molta attenzione, ma non solo, soprattutto
anche le linee organizzative di questi assetti istituzionali,
affinché non si ripropongano situazioni e episodi difficili, come
sono emersi nelle audizioni, perché se i consigli di
amministrazione sono importanti, credo che l'aspetto organizzativo
sia fondamentale, ma se nell'assetto organizzativo abbiamo soggetti
che creano seri problemi al sistema, allora dobbiamo cominciare a
pensare in modo diverso. Grazie.
Président
- La parole au Conseiller Gerandin.
Gerandin (UVP)
- Merci Président.
Volevo partire dalle ultime considerazioni che ha fatto
l'Assessore Marguerettaz, nel senso che ci tenevo a sottolineare il
ruolo vitale che Monterosa Ski ricopre per quella realtà, che è la
realtà diciamo della valle del Lys, della valle di Champorcher e
della valle d'Ayas e questo è fondamentale per quello che è il
futuro turistico e il futuro occupazionale. È la più grande
impresa, la più grande fonte di occupazione sul territorio, per cui
noi faremo di tutto per difenderla.
Detto questo, due brevi considerazioni. È chiaro - l'ha già
detto il mio collega - quest'interpellanza è nata prima delle
dimissioni, e questo è palese, ma dopo anche l'audizione. Noi in
quella audizione abbiamo sottolineato come ci fossero stati degli
sforzi importanti ultimamente nella riconversione di quello che era
il mutuo in capitale sociale...all'ultimo finanziamento...legato ad
un modello che vede il totale finanziamento in gestione speciale
Finaosta rispetto alle altre modalità di finanziamento agli altri
impianti. Noi - e l'abbiamo detto in Commissione - siamo felici che
si vada in questa direzione perché questa società avrà sempre delle
difficoltà visto che è una società che è diffusa sul territorio e
con tante piccole stazioni, su questo non c'è dubbio. Sinceramente
però quello che a noi ci è parso come poco comprensibile e poco
condivisibile è quanto è emerso all'interno del Consiglio di
amministrazione, nel senso che le dimissioni erano il percorso più
ovvio e più logico perché non si poteva pensare di andare avanti
così, ma neanche nel futuro si può pensare di continuare ad andare
avanti in questo modo, nel senso che sono state manifestate
pubblicamente in audizione tutta una serie di ingerenze (io le
chiamo ingerenze per non dire altro). Io ho chiesto se c'era la
politica che faceva ingerenze, mi è stato risposto di no, ho
qualche dubbio però mi è stato detto che ci sono ingerenze
territoriali, allora non è - e termino - a nostro parere,
perseguibile un modello in cui ci debba essere un direttore
generale, un direttore amministrativo, un presidente, un consiglio
di amministrazione...e ci è stato detto che probabilmente è
necessaria una terza figura per controllare chi non è
controllabile. No, siamo veramente alla follia, non può essere
questo il momento...il modello che possiamo perseguire...per cui
nel futuro noi veramente speriamo che ci sia un modello snello in
cui chi si prende delle responsabilità ne risponda, ma ne risponda
senza creare un chissà che tipo di meccanismo incontrollabile.
Grazie.
Presidente
- Grazie collega. Punto 28.01 all'ordine del
giorno.
