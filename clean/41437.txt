Classificazione
DEMANIO E PATRIMONIO REGIONALE



Oggetto del Consiglio n. 566 del 4 aprile 2019 - Resoconto
OGGETTO N. 566/XV - Interpellanza: "Destinazione della
palestra di regione La Rochère in comune di Aosta".
Rini (Presidente)
-
Punto n. 32 dell'ordine del
giorno. Pour l'illustration, la parole au collègue Bertin.
Bertin (RC-AC)
- Con questa interpellanza si riprende un
argomento che è stato oggetto di molte iniziative in questo
Consiglio relativamente alla mancanza di palestre nella città di
Aosta: una problematica seria, ormai annosa e che vede ancora oggi
circa 600 studenti non in grado di avere una palestra all'interno
della struttura scolastica, in effetti sono spostati da una
struttura all'altra con un disagio per la qualità dell'insegnamento
ma anche con dei costi per l'Amministrazione, che deve comunque
sobbarcarsi le spese di trasporto di questi alunni che devono
essere spostati da un posto all'altro. Proprio in relazione a
questa mancanza di palestre, ci chiedevamo quali erano le
intenzioni del Governo regionale riguardo alla palestra La Rochère
di via Bich, nel quartiere di Saint-Martin, una palestra che è
abbandonata da anni, che in un primo momento vedeva una sua
ristrutturazione fra i progetti, in seguito nel 2016 è stata
inserita tra i beni alienabili da parte dell'Amministrazione
regionale; tra l'altro, è abbandonata, come dicevo, da diversi anni
e nel 2017, se non mi sbaglio, ha avuto pure un incendio con tanto
di intervento dei pompieri e ha fatto oggetto anche di articoli di
cronaca. Fatto sta però che questa palestra è di fatto abbandonata
da moltissimo tempo nonostante la carenza di palestre nella città
di Aosta soprattutto relativamente agli studenti delle scuole medie
superiori. In questa interpellanza si chiede innanzitutto da quando
questa struttura è chiusa e abbandonata; i motivi che l'hanno
portata a inserirla nel piano di alienazione e di valorizzazione e
in generale quali sono gli intendimenti dell'Amministrazione
regionale riguardo a questa struttura.
Présidente
- Pour la réponse, la parole à l'Assesseur
Testolin.
Testolin (UV)
- In premessa solo due osservazioni: una in
merito al fatto che la presentazione dell'iniziativa è stata più
che altro incentrata sulla mancanza di palestre sul territorio del
comune di Aosta, il che presupporrebbe una risposta non dal
sottoscritto ma da altri, ma, considerato poi le domande e
l'attività che è stata avviata in merito a questo edificio, la
trasversalità dell'interesse fa sì che, in qualità di responsabile
del dicastero del patrimonio, spetti a me di cercare di illustrare
un percorso e le intenzioni solo per correttezza.
In merito alle domande circa la data di chiusura della palestra
La Rochère in Comune di Aosta, "
i motivi che hanno determinato
l'inserimento della palestra nell'elenco dei beni immobili che si
intendono avviare prioritariamente al procedimento di alienazione;
quali siano, ad oggi, gli intendimenti in merito alla destinazione
dello stabile
", si può dire che il fabbricato sito in località
La Rochère di Aosta si riferisce appunto alla palestra utilizzata
precedentemente sia dalla Scuola media Cerlogne, sia da terzi e non
più utilizzata dal secondo semestre del 2004 in corrispondenza
della chiusura dell'allora anno scolastico. Nel 2007 è poi stato
affidato il servizio per la redazione delle fasi di progettazione
per la messa a norma dell'edificio da recuperarsi e utilizzarsi
sempre come palestra. Successivamente, già nel 2008, tale percorso
non ha poi avuto seguito per carenza di risorse. Nel 2016 lo
stabile è stato inserito nel piano di alienazioni e valorizzazioni
immobiliari anche in considerazione del suo inutilizzo e della
necessità, in caso di volerlo riutilizzare, di intervenire sullo
stesso mediante un'importante ristrutturazione con intervento di
capitali importanti. Durante l'iter di approvazione del piano di
dismissioni, a seguito di un emendamento, il suddetto bene poi è
stato espunto dall'elenco, così come risulta dall'atto definitivo
approvato dal Consiglio con propria deliberazione n. 1851 del 25
febbraio 2016. L'esclusione dell'immobile dal piano dismissioni, a
seguito di un emendamento, è stata conseguente alla specifica
richiesta dell'
Institut agricole régional
,
che ha
chiesto di valutare la possibilità di ristrutturare l'attuale
palestra ricavandone aule scolastiche al fine di poter ampliare
presso la propria sede principale gli spazi convittuali.
L'iniziativa è stata inserita nel 2017 dall'allora Giunta regionale
tra gli interventi di valorizzazione e riqualificazione del
patrimonio immobiliare regionale e previsti dal piano scuola per il
quale, sulla base delle informazioni fornite dagli uffici
dell'Assessorato opere pubbliche, territorio ed edilizia
residenziale pubblica, risultano attualmente assegnati i fondi per
1,4 milioni di euro, attualmente disponibili per l'avvio dell'opera
di ristrutturazione.
Alla luce di quanto sopra e sentiti anche i colleghi competenti
per materia, si conferma l'intendimento di procedere con la
riconversione della palestra in aula e a supporto dello IAR, e
questo intervento dovrà essere ribadito nell'aggiornamento del
piano di edilizia scolastica che dovrà essere presentato a
breve.
Présidente
- Pour la réplique, la parole au collègue
Bertin.
Bertin (RC-AC)
- Assessore, come può ben capire, vi è un
nesso tra l'esistenza di una palestra abbandonata e la mancanza di
palestre nella città di Aosta. Tra l'altro, questa struttura, come
diceva anche lei, è ormai abbandonata da ben 19 anni ed è utile che
si intervenga rapidamente, anche perché, come spiegavo in
precedenza, ormai si sta degradando, c'è stato anche un intervento
dei vigili del fuoco in seguito a un incendio due anni fa e, come
tutti gli immobili abbandonati, ovviamente diventa un problema. È
stato inserito prima nel piano di alienazione, poi è stato tolto,
poi è stato reinserito; era per capire quali erano i reali
intendimenti da parte del Governo regionale riguardo a questa
struttura. Oggi ci evidenzia che si vuole intervenire, io mi auguro
che si intervenga in tempi brevissimi, tenuto conto che, come
dicevo, sono 19 anni che questo immobile è abbandonato e che
diventa francamente un problema. Il fatto che si intervenga tramite
l'
Institut agricole
può essere interessante, l'importante è
che si faccia, perché altrimenti questo immobile - che, tra
l'altro, ha dimensioni decisamente importanti - rischia veramente
di creare dei seri problemi. Resta poi, al di là di questa
struttura, tutto il serio problema di mancanza di palestre, che non
può essere non considerato.
Dalle ore 16:02 assume la presidenza il Vicepresidente
Farcoz.
