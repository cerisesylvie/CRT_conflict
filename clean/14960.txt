Classificazione
CACCIA E PESCA


Resoconto integrale del dibattito dell'aula
Oggetto del Consiglio n. 1425 del 28 giugno 1995 - Resoconto
SEDUTA ANTIMERIDIANA DEL 28 GIUGNO 1995
OGGETTO N. 1425/X Disegno di legge: "Concessione di un
contributo straordinario al Consorzio regionale per la tutela,
l'incremento e l'esercizio della pesca, per la ricostituzione del
patrimonio ittico".
Articolo 1 (Obiettivi)
1. La Giunta regionale è autorizzata a concedere, per l'anno
1995, un contributo straordinario dell'entità massima di lire
50.000.000, a favore del Consorzio regionale per la tutela,
l'incremento e l'esercizio della pesca, per l'attuazione di
interventi straordinari di ricostituzione del patrimonio
ittico.
2. Gli interventi di cui al comma 1, pari al quindici per cento
della spesa prevista per la realizzazione del programma generale di
ripopolamento ittico per l'anno 1995 elaborato dal Consorzio
regionale per la tutela, l'incremento e l'esercizio della pesca,
prevedono l'immissione di materiale ittico adulto nei corsi d'acqua
maggiormente danneggiati dagli eventi alluvionali degli anni
scorsi.
Articolo 2 (Criteri e modalità per la concessione ed erogazione
del contributo)
1. Il contributo è concesso e liquidato in una o più soluzioni,
con provvedimenti della Giunta regionale da adottarsi, previa
verifica dell'attuazione degli interventi di cui all'articolo 1 da
parte del Servizio forestazione e risorse naturali dell'Assessorato
dell'agricoltura, forestazione e risorse naturali, che è
responsabile del procedimento ai sensi della legge regionale 6
settembre 1991, n. 59 (Norme in materia di procedimento
amministrativo, di diritto di accesso ai documenti amministrativi e
di autocertificazione), sulla base delle spese effettivamente
sostenute e documentate, entro trenta giorni dall'effettuazione
delle verifiche suddette.
Articolo 3 (Disposizione finanziaria)
1. Alla copertura della spesa di lire 50.000.000 si provvede
mediante lo stanziamento iscritto al capitolo 40420 (Contributo
straordinario al Consorzio regionale pesca per la difesa del
patrimonio ittico) del bilancio di previsione per l'anno 1995.
Presidente Passiamo alla votazione dell'articolo 1.
Presenti, votanti e favorevoli: 27
Presidente Passiamo alla votazione dell'articolo 2.
Presenti, votanti e favorevoli: 27
Presidente Passiamo alla votazione dell'articolo 3.
Presenti, votanti e favorevoli: 27
Presidente Passiamo alla votazione della legge nel suo
complesso.
Presenti, votanti e favorevoli: 28
Il Consiglio approva all'unanimità
