Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 137 del 30 settembre 1993 - Resoconto
OGGETTO N. 137/X - Nomina di rappresentanti della Regione in
seno al Con­siglio di amministrazione del Centro di ricerche per la
viticoltura montana (CERVIM).
Presidente -
Tre sono i consiglieri da nominare e
tre sono i candidati: Char­rère Costantino, Duverney Claude,
Follioley Giulio.
Si procede alla votazione per schede.
Votazione per schede segrete
Esito della votazione
Presenti: 26
Votanti: 23
Astenuti: 3 (Bavastro, Linty, Tibaldi)
Hanno ottenuto voti:
- Claude Duverney: 23
- Giulio Follioley: 23
- Costantino Charrère: 22
Deliberazione - Il Consiglio
Premesso che:
? la legge regionale 27 marzo 1991, n. 12, disciplina le nomine
e le designazioni di competenza regionale e in particolare
all'arti­colo 2 ? primo comma ? stabilisce che le nomine dei
componenti degli organi collegiali di amministrazione, dei sindaci
o revisori dei conti di enti od istituti di diritto pubblico e
privato, aziende, società, fondazioni, comunque spettanti alla
Regione, sono at­tribuite alla competenza del Consiglio
regionale;
? l'articolo 4 della legge regionale 28 luglio 1987, n. 56
prevede che il Consiglio di Amministrazione del Centro di Ricerche
per la Viticoltura montana sia composto anche da tre membri esperti
in viticoltura ed enologia nominati dalla Regione;
? il Consiglio di Amministrazione del CERVIM è scaduto il 5
aprile 1992 per compiuto triennio di carica;
Considerato che la Commissione per le nomine, a seguito della
pubblicazione nel Bollettino Ufficiale della Regione n. 13 del 23
marzo 1993 dell'elenco delle nomine in scadenza nel primo se­mestre
dell`anno 1993, nella riunione del 28 luglio 1993, ai sensi
dell'articolo 6 della legge regionale 27 marzo 1991, n. 12, ha
ritenuto formalmente ammissibili le proposte di candidatura di cui
all'allegato prospetto;
Ritenuto necessario provvedere alla nomina di tre
rappresen­tanti della Regione in seno al Consiglio di
Amministrazione del CERVIM per la durata del mandato in corso che
scadrà il 5 aprile 1995;
Visto il parere favorevole rilasciato dal Dirigente del Servizio
Affari Generali della Presidenza del Consiglio, ai sensi del
combinato disposto dell'articolo 72 della legge regionale n. 3/1956
e successive modificazioni, e dell'articolo 21 della legge
regionale n. 18/1980 e successive modificazioni, in ordine alla
legittimità della presente deliberazione;
Richiamate le leggi regionali 28 luglio 1987, n. 56 e 27 marzo
1991, n. 12;
Delibera
1) di nominare quali rappresentanti della Regione in seno al
Consiglio di Amministrazione del Centro di Ricerche per la
Vi­ticoltura montana, per la durata del mandato in corso che
sca­drà il 5 aprile 1995, i Signori Costantino Charrère, residente
ad Aymavilles, Fraz. Moulin n. 33, Claude Duverney, residente ad
Aosta, Reg. La Rochère n. l/a, e Giulio Follioley, residente a
Donnas, Via Rondevacca n. 71;
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 1 del
decreto Iegislativo 13 febbraio 1993, n. 40 e di darne
esecuzione.
