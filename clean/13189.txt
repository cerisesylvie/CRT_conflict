Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 4166 del 28 gennaio 1993 - Resoconto
OGGETTO N. 4166/IX Rinvio oggetti.
Bich (Presidente)
Siamo al punto 43 dell'ordine
del giorno: Proposta di legge statale n. 11, presentata dal
Consigliere regionale Roberto Gremmo: "Tutela del diritto alla casa
per gli anziani ed i grandi invalidi".
Il proponente chiede il rinvio, pertanto questo punto viene
rinviato a successivi Consigli.
Passiamo al punto 44: Proposta di legge n. 455, presentata dal
Consigliere regionale Elio Riccarand: "Norme in materia di risorse
finanziarie dei comuni e delle comunità montane della Valle
d'Aosta". Su questa proposta di legge mancano i pareri delle
Commissioni.
Ha chiesto di parlare il relatore, Consigliere Viérin, ne ha
facoltà.
Viérin (UV)
Au cours du dernier Conseil on avait
déjà demandé de renvoyer ce point à l'ordre du jour, et ce en
accord avec le Conseiller qui a proposé le projet de loi, M.
Riccarand, compte tenu de l'engagement que le Gouvernement avait
pris, de présenter un projet de loi spécifique également sur ce
problème.
Il y a eu à cet effet une rencontre la semaine dernière avec les
représentants des communes et des communautés de montagne; demain
après-midi il y aura une dernière rencontre et à la suite de cette
rencontre la semaine prochaine il y aura l'approbation de la part
du Gouvernement d'un projet de loi, qui sera soumis aux
Commissions.
Je demanderais donc encore une fois à M. Riccarand de bien
vouloir reporter l'examen de son projet de loi, afin de pouvoir le
discuter avec celui qui sera présenté par le Gouvernement.
Presidente
Ha chiesto di parlare il Consigliere
Riccarand.
Riccarand (VA)
È un argomento importante e credo
sia opportuno che anche la Giunta presenti il suo disegno di
legge.
Per non iscriverlo inutilmente al Consiglio, chiederei se fosse
possibile prevedere una iscrizione al primo Consiglio del mese di
marzo, in modo che questa proposta di legge torni comunque in
Consiglio.
Presidente
Il Consigliere Riccarand chiede di
rinviare la proposta di legge al primo Consiglio del mese marzo;
siamo d'accordo?
Si passa al punto 45 dell'ordine del giorno: Proposta di legge
n. 454, presentata dal Consigliere regionale Elio Riccarand: "Norme
per la protezione della fauna selvatica e per il prelievo venatorio
nella Regione autonoma Valle d'Aosta".
Ha chiesto di parlare il relatore, Consigliere Aloisi, ne ha
facoltà.
Aloisi (PSI)
Siccome non c'è ancora il parere
della commissione su questo disegno di legge, avevamo chiesto
l'audizione congiunta della III Commissione con la II Commissione,
pertanto si chiede il rinvio.
Presidente
Il Consiglio è concorde sulla richiesta di
rinvio? Allora il punto 45 viene rinviato all'esame delle
Commissioni consiliari permanenti II e III.
Si passa all'esame del punto 46 all'ordine del giorno: Proposta
di legge regionale n. 460, presentata dai consiglieri regionali
Liborio Pascale, Bruno Milanesio e Domenico Aloisi: "Misure urgenti
per fronteggiare la crisi occupazionale derivante dall'abbattimento
delle barriere doganali all'interno del Mercato Comune
Europeo".
Ha chiesto di parlare il Consigliere Pascale, ne ha facoltà.
Pascale (PSI)
C'è una intesa con il Presidente della
Giunta, di esaminare in dettaglio questo disegno di legge, dopo che
il Governo nazionale abbia assunto i provvedimenti di sua
competenza riguardo agli ammortizzatori sociali.
Cosa che dovrebbe avvenire domattina, se verrà approvato quel
decreto legge che è stato più volte rinviato; e io mi auguro che
venga approvato.
Se sarà così, chiederò al Presidente della IV Commissione di
riunire la commissione già la settimana prossima, per decidere
quale può essere l'intervento integrativo dell'amministrazione
regionale nei confronti di questi lavoratori. Chiederei il rinvio e
l'iscrizione al prossimo consiglio regionale di questo
provvedimento.
Presidente
Il punto 46 viene rinviato al prossimo
Consiglio regionale.
Si passa all'esame del punto 47 all'ordine del giorno: Proposta
di legge n. 461, presentata dai consiglieri regionali Gianni
Bondaz, Valerio Beneforti, Raffaele Ricco e Antonino Chiofalo:
"Modificazioni alla legge regionale 7 maggio 1975, n. 16, recante
norme sui referendum previsti dallo Statuto speciale per la Valle
d'Aosta e sull'iniziativa legislativa del popolo valdostano, come
modificata dalla legge regionale 21 aprile 1981, n. 22".
Ha chiesto di parlare il Consigliere Bondaz, ne ha facoltà.
Bondaz (DC)
Per questa legge il Gruppo della
Democrazia Cristiana è disponibile ad un rinvio al prossimo
Consiglio, a condizione peraltro che la Commissione consiliare
competente provveda ad esaminarla.
Siccome purtroppo il Presidente della Commissione non l'ha mai
messa all'ordine del giorno, facciamo ancora questo tentativo,
sperando che in questi venti giorni ci sia la possibilità di
esaminarla in I Commissione, dopo di che andremo comunque alla
discussione.
Presidente
Chiederò che qualcuno si faccia
interprete verso il Presidente della I Commissione, perché convochi
la Commissione.
