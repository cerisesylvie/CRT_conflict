Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 4195 del 16 febbraio 1993 - Resoconto
OGGETTO N. 4195/IX Riapprovazione ai sensi dell'ultimo comma
dell'articolo 31 dello Statuto speciale, della legge regionale
concernente Disciplina dei controlli sugli atti degli Enti Locali
(Testo risultante dalla fusione della proposta di legge n. 247 e
del disegno di legge n. 281).
Presidente
Il Consigliere Louvin ha chiesto di illustrare
la proposta di riapprovazione in oggetto, iscritta al punto 26
dell'ordine del giorno; ne ha facoltà.
Louvin (UV)
Ce n'est pas la première fois,
Monsieur le Président, collègues conseillers, que nous parlons de
cet argument. Le projet de loi 247, réunifié au projet de loi n.
281 présenté par le Gouvernement de l'époque, a, en effet, déjà été
voté deux fois par l'Assemblée et deux fois rejeté par la
Commission de Coordination.
Nous avions accueilli, au moment de la deuxième approbation de
ce projet de loi, un certain nombre de remarques venant de l'organe
de contrôle. Sur les remarques, par contre, qui n'avaient pas été
accueillies, le Président de la Commission de Coordination a estimé
opportun renvoyer à l'examen du conseil ce texte de loi.
Or, après une longue discussion au sein de la première
Commission, tout en ayant évalué point par point les remarques de
l'organe de contrôle, nous avons estimé utile et nécessaire de
réapprouver presque entièrement, aux termes de l'article 31 du
Statut, le projet de loi en question.
Nous avons quand même cru bon d'accueillir l'une des remarques
présentées par l'organe de contrôle et notamment celle qui concerne
la majorité qualifiée par laquelle la Commission de contrôle doit
être recomposée.
Or, si vous me permettez j'essaierai très rapidement de passer
en revue les différents points qui ont été soulevés par l'organe de
contrôle afin d'exprimer les raisons pour lesquelles nous avons cru
nécessaire de maintenir le cap dans la direction qui avait déjà été
décidée auparavant.
D'abord, quant à l'article 4, premier alinéa, les remarques
concernant le choix des composants de la Commission limité aux
seuls résidents dans la région depuis au moins 3 ans et le choix
parmi les catégories d'experts qui se différencient partiellement
par rapport à celles qui sont indiquées par la loi 142, ces
remarques nous ont paru limiter la puissance législative accordée
et reconnue, en tant que concurrente, à cette région.
Nous avons quand même estimé que les critères adoptés par le
projet auraient garanti suffisamment le professionnalisme des
membres de cet organe et qu'ils auraient également permis d'avoir
une connaissance suffisante de la réalité locale.
Ce que nous n'avons pas cru nécessaire a été l'inscription au
tableau de certaines professions, étant donné que les tableaux de
ces mêmes professions sont chez nous extrêmement réduits, ce qui
aurait énormément conditionné le choix du conseil régional.
D'ailleurs, l'expérience d'autres régions, comme le Frioul Vénétie
Julienne, nous a indiqué que cette voie était praticable et qu'elle
n'avait pas rencontré d'obstacles au niveau des organes de contrôle
de l'Etat.
L'observation de l'article 4, troisième alinéa, a été, comme je
le disais tantôt, accueillie et, donc, c'est une majorité qualifiée
des trois cinquièmes des membres de ce conseil qui est considérée
nécessaire pour le renouveau de cet organe. Une majorité qualifiée
mais non pas trop rigide et non pas telle à conditionner
négativement la recomposition de l'organe.
A l'article 6, nous n'avons pas prévu l'incompatibilité entre
les membres de la Commission et ceux qui ont été administrateurs
dans les communes et dans les collectivités locales dans l'année
précédante le renouveau de la commission.
Nous n'avons pas cru utile de nous priver de l'apport
d'expériences que peuvent fournir les administrateurs locaux,
surtout les meilleurs d'entre eux, en venant éventuellement faire
partie, vers la fin de leur mandat d'administrateurs, d'une
Commission chargée de l'examen de légalité.
Quant à l'article 8, l'observation qui le concerne étant
étroitement liée à celle de l'article 4 peut se considérer
absorbée.
Quant à l'article 16, la remarque concernant l'indemnité des
membres de la commission touche purement le fond et non pas la
légalité de ce choix et, donc, nous avons estimé de voir réaffirmer
la position précédemment indiquée.
Quant aux articles 22 et 24, ils concernent les délais pour
l'exercice du contrôle. Ces délais sont, d'après notre prévision,
plus rapides et permettent donc, tout au bénéfice des collectivités
locales, d'exercer cette fonction d'une façon plus rapide et donc
nous maintiendrons, là aussi, les déterminations préalablement
assumées.
Je ne dirai pas grand-chose des observations finales qui sont
rajoutées non pas en tant que remarques de légalité mais plus en
général en tant que indications d'opportunité. D'abord, nous
n'estimons pas partager ce que nous a signalé l'organe de contrôle
quant à la nature mixte de l'organe. Nous estimons que, étant du
ressort de la région, nous pouvons constituer un organe à
composition purement régionale. La prévision de 5 membres
remplaçants au lieu de 3 ne contraste pas avec les principes de la
loi et quant à l'observation suivant laquelle le renvoi au
renouveau du prochain conseil de la recomposition de l'organe qui
aurait pu retarder l'application de la loi, étant donné que nous
sommes très près nous aussi de l'échéance de ce Conseil, cette
remarque est dans les faits largement dépassée.
C'est donc sur la base de ces raisons, collègues conseillers,
que la première commission, sur la demande du gouvernement régional
et des proposants du projet de loi, a estimé utile de demander à
l'assemblée de réapprouver, aux termes de l'article 31, ce projet
de loi.
Presidente
Ringrazio il Consigliere relatore e
dichiaro aperta la discussione generale.
Trattandosi di riapprovazione del testo della legge, vengono
esaminati l'articolo 4 e l'emendamento finanziario all'articolo
38.
Come bene ha detto il relatore, per la validità della votazione
del Consiglio è necessaria la maggioranza qualificata.
Se nessuno chiede la parola, passiamo all'esame
dell'articolato.
Do lettura dell'articolo 4 comprensivo delle modificazioni
proposte dalla I Commissione consiliare permanente d'intesa con la
Giunta regionale.
Articolo 4 Scelta ed elezione dei componenti la
Commissione
1. I componenti effettivi, eletti dal Consiglio regionale,
devono essere scelti, uno per categoria, fra i cittadini iscritti
nelle liste elettorali dei comuni della Valle d'Aosta, residenti
nella regione da almeno tre anni, appartenenti alle seguenti
categorie:
a) un esperto in materie giuridico-amministrative in possesso
della laurea in giurisprudenza;
b) un esperto in materie economico-finanziarie in possesso della
laurea in economia e commercio;
c) uno scelto tra chi abbia ricoperto per almeno cinque anni la
carica di parlamentare nazionale, di consigliere regionale, di
sindaco o di componente della Commissione regionale di controllo
sugli atti degli enti locali;
d) uno scelto tra i funzionari in quiescenza dello Stato, della
Regione Valle d'Aosta, dei comuni e degli altri enti locali e
pubblici con qualifica non inferiore a quella di dirigente, vice
dirigente od equiparata;
e) uno scelto tra i segretari comunali in quiescenza.
2. I membri supplenti devono avere gli stessi requisiti di cui
al comma uno.
3. Il Consiglio regionale elegge, a maggioranza dei 3/5 dei suoi
componenti, entro sessanta giorni dalla data di elezione del
Consiglio stesso, in due votazioni separate, i componenti effettivi
ed i componenti supplenti. In entrambe le elezioni almeno uno degli
eletti deve essere designato dalla minoranza.
Presidente
Se nessuno chiede la parola, pongo in
votazione l'articolo 4 testé letto.
Esito della votazione
Presenti, votanti e favorevoli: 25
Il Consiglio approva all'unanimità
Presidente
Do lettura dell'articolo 38 comprensivo
delle modificazioni proposte dalla I Commissione consiliare
permanente d'intesa con la Giunta regionale.
Articolo 38 Norme finanziarie
1. L'onere derivante dall'articolo 16, previsto in complessive
lire 205 milioni per il 1993, grava sugli stanziamenti già iscritti
nel bilancio di previsione della Regione, rispettivamente al
capitolo 20350 per lire 200 milioni, e al capitolo 20360 per lire 5
milioni, che presentano la necessaria disponibilità e sui
corrispondenti capitoli dei futuri bilanci.
2. Il capitolo 20350 assume la seguente denominazione "Indennità
spettante ai componenti della Commissione regionale di controllo
sugli atti degli enti locali. Legge regionale n. "; il capitolo
20360 assume la seguente denominazione "Rimborso spese di viaggio e
spese di funzionamento della Commissione regionale di controllo
sugli atti degli enti locali. Legge regionale. n. ".
3. A decorrere dal 1994 gli oneri necessari saranno determinati
con la legge di bilancio ai sensi dell'articolo 15 della legge
regionale 27 dicembre 1989, n. 90 ("Norme in materia di bilancio e
di contabilità generale della Regione Autonoma Valle d'Aosta").
Presidente
Se nessuno chiede la parola, pongo in
votazione l'articolo 38 testé letto.
Esito della votazione
Presenti, votanti e favorevoli: 25
Il Consiglio approva all'unanimità
Presidente
Do lettura del testo della legge nel
suo complesso.
Capo I Disposizioni preliminari
Articolo 1 Svolgimento delle funzioni regionali di controllo
1. La Regione esercita, nell'ambito del proprio territorio e nei
limiti, con le modalità e a mezzo dell'organo di controllo previsto
dalla presente legge, le funzioni di controllo ad essa attribuite
dall'articolo 43 dello Statuto speciale per la Valle d'Aosta nei
confronti dei comuni, delle comunità montane, dei Consorzi dei
comuni, delle Consorterie e loro Consorzi, del Consorzio regionale
per la pesca, del Comitato regionale per la caccia, delle Aziende
di promozione turistica, delle istituzioni pubbliche di assistenza
e beneficienza, dell'Istituto autonomo case popolari, dell'Istituto
regionale Bartolomeo Gervasone, dell'Institut valdôtain de
l'artisanat typique nonché degli enti locali disciplinati dalla
legge regionale o statale.
2. Le norme della presente legge si applicano anche ai controlli
sugli atti degli enti locali inerenti a funzioni delegate.
Capo II Dell'organo regionale di controllo
Articolo 2 Organo regionale di controllo
1. All'esercizio dei controlli stabiliti dalla presente legge
provvede la Commissione regionale di controllo sugli atti degli
enti locali (in seguito denominata Commissione).
Articolo 3 Costituzione e composizione della Commissione
1. La Commissione è costituita e insediata con decreto del
Presidente della Giunta regionale. Tale decreto fissa anche la data
della prima riunione della Commissione.
2. La Commissione è composta da cinque membri effettivi e cinque
supplenti, eletti dal Consiglio regionale.
3. La Commissione elegge il Presidente ed il Vicepresidente,
scegliendoli fra i membri effettivi. In caso di assenza o
impedimento del Presidente e del Vicepresidente, la Commissione è
presieduta dal membro effettivo più anziano di età.
4. Le funzioni di segretario della Commissione sono espletate
dal dirigente del Servizio rapporti con gli enti locali e gestione
segretari comunali e affari di culto della Presidenza della Giunta
regionale o, in sua assenza od impedimento, da un vicedirigente
dello stesso servizio; in caso di assenza o impedimento di tutti i
funzionari sopraindicati, le funzioni di segretario della
Commissione sono attribuite dal Presidente della Giunta regionale
ad un altro funzionario del predetto servizio.
Articolo 4 Scelta ed elezione dei componenti la Commissione
1. I componenti effettivi, eletti dal Consiglio regionale,
devono essere scelti, uno per categoria, fra i cittadini iscritti
nelle liste elettorali dei comuni della Valle d'Aosta, residenti
nella regione da almeno tre anni, appartenenti alle seguenti
categorie:
a) un esperto in materie giuridico-amministrative in possesso
della laurea in giurisprudenza;
b) un esperto in materie economico-finanziarie in possesso della
laurea in economia e commercio;
c) uno scelto tra chi abbia ricoperto per almeno cinque anni la
carica di parlamentare nazionale, di consigliere regionale, di
sindaco o di componente della Commissione regionale di controllo
sugli atti degli enti locali;
d) uno scelto tra i funzionari in quiescenza dello Stato, della
Regione Valle d'Aosta, dei comuni e degli altri enti locali e
pubblici con qualifica non inferiore a quella di dirigente, vice
dirigente od equiparata;
e) uno scelto tra i segretari comunali in quiescenza.
2. I membri supplenti devono avere gli stessi requisiti di cui
al comma uno.
3. Il Consiglio regionale elegge, a maggioranza dei 3/5 dei suoi
componenti, entro sessanta giorni dalla data di elezione del
Consiglio stesso, in due votazioni separate, i componenti effettivi
ed i componenti supplenti. In entrambe le elezioni almeno uno degli
eletti deve essere designato dalla minoranza.
Articolo 5 Componenti supplenti
1. I componenti supplenti intervengono alle sedute in caso di
assenza o impedimento dei componenti effettivi.
2. La supplenza viene effettuata di norma dai componenti
supplenti appartenenti alle stesse categorie dei componenti assenti
o impediti.
Articolo 6 Incompatibilità
1. Non possono far parte della Commissione:
a) il parlamentare europeo, il senatore e il deputato eletti
nella regione;
b) i consiglieri regionali della Valle d'Aosta;
c) i consiglieri dei comuni della Regione e gli amministratori
degli altri enti soggetti al controllo della Commissione;
d) coloro che si trovano nelle condizioni di ineleggibilità alle
cariche di cui alle lettere b) e c);
e) i dipendenti e i contabili della Regione e degli enti
soggetti al controllo della Commissione nonché i dipendenti dei
partiti presenti nei consigli degli enti locali della regione;
f) coloro che ricoprono incarichi direttivi o esecutivi nei
partiti o movimenti politici a livello regionale o nazionale;
g) i componenti di altro comitato regionale di controllo o delle
sezioni di esso;
h) coloro che prestano attività di consulenza o di
collaborazione presso la Regione o enti sottoposti al controllo
regionale;
i) coloro che hanno parte, direttamente o indirettamente, in
esazioni, servizi, somministrazioni ed appalti dei comuni e degli
altri enti soggetti al controllo o in società, imprese, aziende ed
istituti sovvenzionati dai comuni e/o dagli enti stessi;
l) coloro che hanno liti pendenti con i comuni e con gli altri
enti soggetti al controllo;
m) coloro che avendo un debito liquido ed esigibile nei
confronti dei comuni e degli altri enti soggetti al controllo siano
stati legalmente messi in mora.
Articolo 7 Sede della Commissione
1. La Commissione ha sede in Aosta, presso la Presidenza della
Giunta regionale.
2. Per l'esercizio delle sue funzioni la Commissione si avvale
del Servizio rapporti con gli enti locali, gestione segretari
comunali e affari di culto della Presidenza della Giunta regionale
e, in caso di necessità, degli altri servizi ed uffici regionali, i
cui funzionari possono essere chiamati a riferire alla
Commissione.
Articolo 8 Durata del mandato della Commissione, permessi,
aspettative
1. Il Consiglio regionale procede all'elezione dei componenti la
Commissione entro il sessantesimo giorno dalla data delle elezioni
del Consiglio regionale.
2. La Commissione resta in carica per la durata della
legislatura e cessa dal mandato con l'insediamento della nuova
Commissione, che deve avvenire entro trenta giorni dall'elezione
dei suoi componenti.
3. Ai componenti la Commissione si applicano le norme relative
ai permessi e alle aspettative previste per gli amministratori
locali.
Articolo 9 Decadenza dei componenti la Commissione
1. Il componente la Commissione che non interviene alle riunioni
per cinque sedute consecutive senza giustificato motivo decade
dalla carica.
2. Le cause di sopravvenuta incompatibilità comportano l'obbligo
di opzione entro venti giorni dal loro verificarsi.
3. In caso di mancato esercizio dell'opzione il componente
decade dalla carica di componente la Commissione.
4. La decadenza è dichiarata dal Consiglio regionale su proposta
del Presidente della Commissione, di ciascuno dei suoi componenti o
di un consigliere regionale.
Articolo 10 Sostituzione dei componenti la Commissione
1. Quando si verificano vacanze per dimissioni, decadenza o
altri motivi tra i componenti la Commissione, il Consiglio
regionale provvede alla sostituzione nella prima seduta successiva
la verificarsi della vacanza.
Articolo 11 Competenza della Commissione
1. La Commissione è competente all'esame degli atti degli enti
indicati nell'articolo 1 della presente legge, secondo quanto
disposto dagli articoli 17 e 18.
Articolo 12 Competenza del Presidente della Commissione
1. Spetta al Presidente della Commissione:
a) convocare la Commissione e dirigerne i lavori;
b) ripartire tra i componenti i compiti e le attribuzioni
attinenti l'istruttoria e la relazione su ciascun atto sottoposto
al controllo, avendo riguardo a determinate materie o a gruppi di
materie;
c) vigilare sull'osservanza delle leggi e dei regolamenti;
d) adottare i provvedimenti indispensabili per il regolare
svolgimento dei compiti della Commissione e per la esecuzione delle
sue deliberazioni.
Articolo 13 Convocazione della Commissione
1. Le convocazioni della Commissione sono effettuate mediante
comunicazione scritta ai singoli componenti almeno ventiquattr'ore
prima dell'adunanza.
Articolo 14 Sedute e deliberazioni della Commissione
1. Le sedute della Commissione sono valide se è presente la
maggioranza dei componenti.
2. Le deliberazioni sono assunte a maggioranza dei presenti. In
caso di parità di voti prevale quello del Presidente o di colui che
ne fa le veci.
3. Le deliberazioni sono sottoscritte dal Presidente, dal
relatore e dal segretario.
4. Le notificazioni delle deliberazioni della Commissione sono
eseguite a cura del segretario.
Articolo 15 Diritto di accesso
1. Chiunque vi abbia interesse per la tutela di situazioni
giuridicamente rilevanti ha diritto ad ottenere copia dei
provvedimenti della Commissione che lo riguardano.
2. Le modalità di pubblicazione periodica delle decisioni della
Commissione, nonché le modalità di esercizio del diritto di
accesso, vengono disciplinate con regolamento approvato dal
Consiglio regionale entro sei mesi dall'entrata in vigore della
presente legge.
Articolo 16 Indennità dei componenti la Commissione
1. Ai componenti effettivi della Commissione è corrisposta una
indennità lorda mensile pari al 35 percento dell'indennità
spettante ai consiglieri regionali ai sensi delle vigenti leggi
regionali.
2. Per il Presidente della Commissione l'indennità prevista per
i componenti effettivi è maggiorata del 25 percento.
3. Ai componenti supplenti è corrisposta, per ogni giornata di
seduta, un'indennità lorda pari ad un decimo dell'indennità mensile
spettante ai componenti effettivi.
4. Ai componenti effettivi viene detratto dall'indennità mensile
un importo uguale a quello indicato al comma tre per ogni giornata
di seduta alla quale sono assenti.
5. Ai componenti la Commissione, effettivi e supplenti, che non
risiedono nel comune di Aosta, viene corrisposto, per ogni giornata
di seduta nella Commissione, il rimborso delle spese di viaggio
nella misura prevista per i consiglieri regionali dalle vigenti
disposizioni.
6. Se i componenti la Commissione devono, per ragioni del loro
mandato, recarsi fuori sede, ad essi spetta il trattamento di
missione o, in alternativa, il rimborso delle spese sostenute e
documentate, in conformità a quanto previsto per i dipendenti
regionali di più alto livello funzionale.
Capo III Esercizio dei controlli
Articolo 17 Atti dei comuni soggetti a controllo
1. Sono soggette al controllo preventivo di legittimità:
a) le deliberazioni che la legge riserva ai Consigli comunali
nonché quelle della Giunta che il Consiglio o la Giunta stessa
intendono, di propria iniziativa, sottoporre alla Commissione;
b) le deliberazioni di competenza delle Giunte quando un terzo
dei consiglieri nei comuni nei quali si vota con il sistema
proporzionale ovvero un quinto dei consiglieri dei comuni nei quali
si vota con il sistema maggioritario, con richiesta scritta e
motivata, le ritenga viziate di incompetenza o assunte in contrasto
con atti fondamentali del Consiglio;
c) le deliberazioni di competenza delle Giunte nelle materie
sottoelencate quando un terzo dei consiglieri nei comuni nei quali
si vota con il sistema proporzionale ovvero un quinto dei
consiglieri nei comuni nei quali si vota col sistema maggioritario
ne facciano richiesta scritta e motivata con l'indicazione delle
norme violate:
1) acquisti, alienazioni, appalti, convenzioni ed in generale
tutti i contratti;
2) contributi, indennità, compensi, rimborsi ed esenzioni ad
amministratori, a dipendenti o a terzi;
3) assunzioni, stato giuridico e trattamento economico del
personale.
2. Le deliberazioni di cui alle lettere b) e c) del comma uno
sono sottoposte a controllo nei limiti delle illegittimità
denunciate.
3. Non sono soggette al controllo le deliberazioni meramente
esecutive di altre deliberazioni.
Articolo 18 Atti degli altri enti soggetti a controllo
1. Sono soggetti al controllo di legittimità secondo le modalità
previste dalla presente legge i seguenti atti degli enti di cui
all'articolo 1 diversi dai comuni:
a) bilancio preventivo, variazioni allo stesso e conto
consuntivo;
b) statuto;
c) regolamenti;
d) atti istitutivi di forme collaborative con enti pubblici o
privati;
e) atti di organizzazione degli uffici;
f) atti di disposizione del patrimonio;
g) acquisti, alienazioni, appalti, convenzioni ed in generale
tutti i contratti;
h) atti concernenti la pianta organica, lo stato giuridico e il
trattamento economico del personale.
2. Non sono soggette a controllo le deliberazioni meramente
esecutive di altre deliberazioni.
3. Gli atti delle Aziende di promozione turistica sono soggetti
a controllo di legittimità nei limiti indicati dall'articolo 17
della legge regionale 29 gennaio 1987, n. 9 (Riforma
dell'organizzazione turistica della Regione).
Articolo 19 Pubblicazione degli atti e loro invio alla
Commissione
1. Le deliberazioni dei Consigli e delle Giunte comunali nonché
quelle degli altri enti soggetti a controllo sono pubblicate
all'albo dell'ente entro otto giorni dalla data della loro
adozione.
2. La durata della pubblicazione è di quindici giorni salvo
specifiche disposizioni di legge.
3. Contestualmente all'affissione all'albo le deliberazioni di
competenza delle Giunte dei comuni di cui alle lettere b) e c) del
comma uno dell'articolo 17 sono trasmesse ai capigruppo
consiliari.
4. Entro tre giorni dalla data di scadenza del periodo di
pubblicazione, gli atti di cui al comma uno ed all'articolo 18,
fatta eccezione per quelli urgenti di cui all'articolo 27, sono
trasmessi alla Commissione, con l'attestazione, per ognuno, del
periodo di pubblicazione.
5. Le richieste di cui alle lettere b) e c) del comma uno
dell'articolo 17 devono essere presentate al Sindaco che le
trasmette, unitamente alle relative deliberazioni di Giunta, alla
Commissione entro dieci giorni dalla pubblicazione all'albo della
deliberazione che si intende sottoporre a controllo, unitamente
alle proprie controdeduzioni.
6. Gli adempimenti previsti dai commi uno e tre del presente
articolo devono essere affidati dall'ente al segretario comunale o
ad un funzionario all'uopo designato, il quale ne assume la
responsabilità.
Articolo 20 Osservazioni e reclami avverso gli atti soggetti a
controllo
1. Ogni cittadino può, a titolo di collaborazione, far pervenire
alla Commissione, direttamente o tramite lo stesso ente da cui
promana l'atto soggetto a controllo, entro otto giorni dalla data
di scadenza del periodo di pubblicazione, osservazioni e reclami
avverso l'atto medesimo.
2. Se le osservazioni o i reclami sono inoltrati per il tramite
dell'ente deliberante, è fatto obbligo di trasmettere
immediatamente tali osservazioni o reclami all'organo di
controllo.
3. Il termine di cui al comma uno è meramente ordinatorio e non
impedisce alla Commissione di richiedere le controdeduzioni
all'organo deliberante ove l'atto non sia ancora esecutivo.
Articolo 21 Ricevimento e istruttoria degli atti soggetti a
controllo
1. Del ricevimento degli atti da parte della Commissione è dato
tempestivo avviso all'ente interessato, con l'esatta indicazione
della data di arrivo all'ufficio protocollo; da tale data decorrono
i termini per l'esame da parte della Commissione.
2. La richiesta o l'assunzione diretta di elementi istruttori
sono disposte con ordinanza della Commissione. Tale ordinanza deve
essere immediatamente trasmessa all'ente.
Articolo 22 Termine per l'esercizio del controllo
1. Il controllo va eseguito entro quindici giorni dal
ricevimento dell'atto, salvo quanto previsto dal comma tre
dell'articolo 27 per gli atti urgenti.
2. Il termine di cui al comma uno è elevato a quaranta giorni
per il controllo dei regolamenti e degli statuti.
3. Per il controllo degli atti riguardanti progetti di opere
pubbliche da sottoporre al Consiglio superiore dei lavori pubblici,
il termine di quindici giorni decorre dalla comunicazione del
parere o dallo spirare del termine di cui all'articolo 50 della
legge 8 giugno 1990, n. 142 (Ordinamento delle autonomie
locali).
4. La richiesta o l'assunzione diretta di elementi istruttori
interrompe il termine per una volta sola.
5. Nell'ordinanza di cui al comma due dell'articolo 21 è fissato
il termine, non inferiore a giorni quindici e non superiore a
giorni venti prorogabili con ordinanza motivata del Presidente
della Commissione, decorrente dalla data di comunicazione
dell'ordinanza medesima, entro il quale l'ente deve fornire le
indicazioni richieste o devono essere assunte direttamente le
informazioni.
6. Dalla scadenza del termine di cui al comma cinque ovvero, se
precedente, dalla data del ricevimento della risposta dell'ente,
decorre per l'esercizio del controllo un nuovo termine di giorni
dieci.
Articolo 23 Esercizio del controllo
1. Il controllo di legittimità comporta la verifica di
conformità dell'atto alle norme vigenti nonché alle norme
statutarie dell'ente, esclusa ogni diversa valutazione
dell'interesse pubblico perseguito.
2. La Commissione annulla, con decreto motivato, gli atti
ritenuti illegittimi.
3. Il decreto di annullamento indica, anche con riferimento ai
principi generali dell'ordinamento giuridico, le norme violate.
Articolo 24 Comunicazione e pubblicazione del provvedimento di
annullamento
1. Il provvedimento di annullamento deve essere trasmesso
all'ente che ha emesso l'atto, a pena di decadenza, entro il
termine di giorni quindici dalla data della sua adozione.
2. Se necessario, può essere data comunicazione del
provvedimento a mezzo di telegramma o telefax. In questo caso,
l'invio del provvedimento deve comunque seguire, a pena di
decadenza, entro il termine di giorni quindici dalla data della sua
adozione.
3. Il decreto di annullamento è pubblicato all'albo dell'ente
che ha emesso l'atto annullato per la durata di giorni cinque
decorrenti dal giorno successivo a quello del suo ricevimento. Del
decreto stesso è data, a cura del Sindaco o del Presidente
dell'ente, comunicazione al Consiglio comunale o all'assemblea
corrispondente dell'ente, nella prima seduta successiva alla data
della ricezione del provvedimento di annullamento.
Articolo 25 Esecutività degli atti soggetti a controllo
1. L'atto soggetto a controllo diventa esecutivo:
a) quando la Commissione dà comunicazione di non aver
riscontrato vizi di legittimità;
b) quando siano scaduti i termini stabiliti dai commi uno e due
dell'articolo 22, senza che la Commissione ne abbia disposto
l'annullamento;
c) quando si verifichi la decadenza del provvedimento di
annullamento ai sensi dei commi uno e due dell'articolo 24, o del
comma tre dell'articolo 27.
Articolo 26 Pubblicazione ed esecutività delle deliberazioni non
soggette a controllo
1. Le deliberazioni non soggette al controllo preventivo di
legittimità diventano esecutive dopo il decimo giorno dalla loro
pubblicazione, salvo quanto previsto dal comma uno dell'articolo
17.
Articolo 27 Atti urgenti ed esecutività dei medesimi
1. Nei casi di urgenza le deliberazioni possono essere
dichiarate immediatamente eseguibili con il voto espresso dalla
maggioranza assoluta dei membri in carica dell'organo
deliberante.
2. La trasmissione alla Commissione delle deliberazioni
dichiarate urgenti e sottoposte a controllo ha luogo entro cinque
giorni dall'adozione, a pena di decadenza.
3. Il decreto di annullamento delle deliberazioni di cui al
comma uno pronunciato dalla Commissione è notificato all'ente, a
pena di decadenza, entro dieci giorni dalla data del loro
ricevimento.
Articolo 28 Controllo sostitutivo
1. Qualora da parte di un ente sia omesso o ritardato un atto
obbligatorio per legge, la Commissione, previa diffida dell'organo
responsabile, delibera l'invio di un Commissario per il compimento
dell'atto.
2. Le spese per l'invio del Commissario sono sostenute dall'ente
inadempiente, salvo rivalsa a carico degli amministratori e dei
dipendenti dell'ente eventualmente responsabili.
3. Il termine assegnato non può essere inferiore a trenta
giorni, salvo deroga motivata per i casi di urgenza.
4. I provvedimenti della Commissione ai sensi del comma uno sono
pubblicati all'albo dell'ente per la durata di cinque giorni dal
giorno successivo alla ricezione.
Articolo 29 Definitività dei provvedimenti
1. Le deliberazioni dei comuni e degli altri enti di cui
all'articolo 1, divenute esecutive a norma delle disposizioni di
cui agli articoli 25 e 26, sono provvedimenti definitivi.
2. Sono altresì definitivi i provvedimenti di annullamento
previsti dall'articolo 23.
Articolo 30 Norme per il taglio di boschi
1. Gli enti locali che adottano atti relativi al taglio di
boschi sono tenuti a richiedere, preventivamente, il parere
vincolante del Servizio forestazione e risorse naturali
dell'Amministrazione regionale.
2. Trascorsi sessanta giorni dalla richiesta del parere di cui
al comma uno, il parere si intende favorevole.
Capo IV Esame del bilancio e del conto consuntivo
Articolo 31 Termine per l'esame
1. Il termine per l'esame del bilancio preventivo e del conto
consuntivo da parte della Commissione è di quaranta giorni. Decorso
detto termine le deliberazioni relative diventano esecutive.
Articolo 32 Oggetto del controllo
1. Nell'esame del bilancio e del conto consuntivo il controllo
di legittimità comprende la coerenza interna degli atti e la
corrispondenza dei dati contabili con quelli delle deliberazioni,
nonché con gli elementi giustificativi allegati alle stesse.
Articolo 33 Esame del conto consuntivo
1. La Commissione può indicare all'ente interessato le
modificazioni da apportare alle risultanze del conto consuntivo con
l'invito ad adottarle entro il termine di trenta giorni.
Articolo 34 Giudizio sul conto consuntivo e sulla
responsabilità
1. Qualora le risultanze delle deliberazioni assunte sul conto
consuntivo non siano contestate dal contabile, dagli amministratori
o dai contribuenti e non contrastino con l'esame di legittimità e
di coerenza da essa svolto, la Commissione ne prende atto.
2. La Commissione segnala ai competenti organi giurisdizionali
contabili gli eventuali casi di responsabilità dei contabili e
degli amministrativi.
Capo V Disposizioni finali e transitorie
Articolo 35 Applicazione delle norme sulla composizione della
Commissione
1. Le disposizioni sulla nuova composizione della Commissione si
applicano col primo rinnovo del Consiglio regionale successivo
all'entrata in vigore della presente legge.
Articolo 36 Definizione dei procedimenti di controllo in
corso
1. La presente legge si applica a tutte le deliberazioni
adottate dopo la sua entrata in vigore.
Articolo 37 Abrogazione di norme
1. Sono abrogate, in particolare, le seguenti disposizioni:
a) legge regionale 15 maggio 1978, n. 11, concernente la
disciplina dei controlli sugli enti locali;
b) articolo 39 della legge regionale 22 gennaio 1980, n. 2,
concernente l'organizzazione dei servizi sanitari e
socio-assistenziali della Valle d'Aosta per la costituzione del
servizio socio-sanitario regionale;
c) legge regionale 25 agosto 1980, n. 40, concernente modifiche
alla legge regionale 15 maggio 1978, n. 11;
d) legge regionale 19 giugno 1984, n. 21, concernente modifiche
alla legge regionale 25 agosto 1980, n. 40.
Articolo 38 Norme finanziarie
1. L'onere derivante dall'articolo 16, previsto in complessive
lire 205 milioni per il 1993, grava sugli stanziamenti già iscritti
nel bilancio di previsione della Regione, rispettivamente al
capitolo 20350 per lire 200 milioni, e al capitolo 20360 per lire 5
milioni, che presentano la necessaria disponibilità e sui
corrispondenti capitoli dei futuri bilanci.
2. Il capitolo 20350 assume la seguente denominazione "Indennità
spettante ai componenti della Commissione regionale di controllo
sugli atti degli enti locali. Legge regionale n. "; il capitolo
20360 assume la seguente denominazione "Rimborso spese di viaggio e
spese di funzionamento della Commissione regionale di controllo
sugli atti degli enti locali. Legge regionale. n. ".
3. A decorrere dal 1994 gli oneri necessari saranno determinati
con la legge di bilancio ai sensi dell'articolo 15 della legge
regionale 27 dicembre 1989, n. 90 ("Norme in materia di bilancio e
di contabilità generale della Regione Autonoma Valle d'Aosta").
Articolo 39 Dichiarazione di urgenza
1. La presente legge è dichiarata urgente ai sensi dell'articolo
31 dello Statuto ed entrerà in vigore il giorno successivo a quello
della sua pubblicazione sul bollettino ufficiale della Regione.
Presidente
Se nessuno chiede la parola, pongo in
votazione la riapprovazione del testo di legge testé letto.
Esito della votazione
Presenti, votanti e favorevoli: 25
Il Consiglio approva all'unanimità
