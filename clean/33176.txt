Classificazione
ENERGIA
Risparmio energetico e fonti alternative



Oggetto del Consiglio n. 1615 del 9 febbraio 2011 - Resoconto
OGGETTO N. 1615/XIII - Interpellanza: "Posizione della
Regione in materia di sfruttamento dell'energia nucleare".
Interpellanza
Appreso che nella Conferenza unificata Stato-Regioni del 20
Gennaio 2010, otto regioni hanno espresso parere negativo alla
delibera del Cipe riguardante le tipologie di impianti nucleari
realizzabili sul territorio italiano, mentre il vicino Piemonte ha
dato parere positivo;
Tenuto conto che la Regione Valle d'Aosta, in quella sede,
non ha espresso alcun parere;
il sottoscritto Consigliere regionale
Interpella
il Governo regionale per conoscere quale sia la sua posizione
in merito allo sfruttamento dell'energia nucleare.
F.to: Donzel
Président
- La parole au Conseiller Donzel.
Donzel (PD)
- Egregio Presidente, cari colleghi, c'è
stata di recente, nella Conferenza unificata Stato-Regioni, una
riflessione che ha riguardato un argomento che è già stato trattato
in quest'aula in modo efficace grazie ad un'interpellanza della
collega Morelli, a cui - devo riconoscere - il Presidente della
Giunta aveva dato una risposta molto esaustiva.
Due elementi si sono però aggiunti dopo quella riflessione: uno,
un'importante sentenza della Corte costituzionale che riconosce la
necessità di acquisire preventivamente il parere delle Regioni
interessate all'eventuale installazione di un impianto e credo che
per una Regione autonoma come la nostra sia un elemento sempre di
attenzione e di riguardo portare in questa sede un dibattito che
vede, sebbene non direttamente nei nostri confronti, crescere in
generale un'attenzione al ruolo delle Regioni all'interno del
nostro sistema statale, e quindi almeno, sebbene questo parere non
sia vincolante, è la necessità di un confronto fra Stato e Regioni
prima di prendere decisioni che sono di estrema importanza. Quindi
una battuta di arresto rispetto ad un certo modo di procedere del
Governo, che riconosce alle Regioni un ruolo fondamentale.
L'altro elemento su cui attiro l'attenzione è un elemento di
contenuto. Alcune Regioni hanno espresso dei giudizi rispetto alla
questione del nucleare; devo dire che la maggioranza delle Regioni,
sia amministrate dal centro-sinistra, sia amministrate dal
centro-destra, hanno dato un parere negativo, altre invece hanno
dato un parere positivo. Fra le Regioni che hanno dato un parere
positivo c'è il Piemonte, che è a due passi da noi, e che ci
coinvolge nella sua decisione, perché sappiamo che impianti come
quelli nucleari sono impianti di una delicatezza estrema e quindi
necessitano di una chiara presa di posizione da parte dei governi
regionali. Vorrei citare in questa sede il parere di un autorevole
governatore di una Regione, che ha detto sì al nucleare: la Regione
Lombardia, oltre il Piemonte. Il Presidente Formigoni dice che si
rallegra anche lui del fatto che le Regioni possano esprimere
finalmente un parere: la nostra posizione è chiarissima, riteniamo
che l'Italia abbia bisogno di colmare il gap con i paesi moderni e
deve dotarsi di 4-5 centrali nucleari. Poi però precisa: per quanto
riguarda la Lombardia siamo in autosufficienza energetica e non
vedo neanche siti adeguati per realizzare centrali nucleari, un
bijou
...cioè dice: facciamo le centrali, ne facciamo quattro
o cinque in Italia, però non fatele in Lombardia!
Non vorrei che anche la posizione della Valle d'Aosta, visto che
autorevoli esponenti dell'Union Valdôtaine sono usciti sui giornali
a dichiarare "sì" al nucleare, fosse che...sì, vogliamo le centrali
nucleari, però fatele il più possibile lontano dalla Valle d'Aosta!
Che non è propriamente un modo corretto di porre la questione, ma
il modo corretto di porre la questione per un governo regionale,
non era il Governo regionale che si è espresso... a mio avviso, ci
si aspetta che un governo regionale dica, in sostanza, quello che
già lei aveva accennato l'altra volta, Presidente, nella risposta
alla collega che ragiona sulla sua realtà e dice: nella mia realtà
ci sono le condizioni, non ci sono le condizioni per realizzare
questi impianti...non è che dice: nella mia realtà ci sono le
condizioni per realizzare gli impianti nelle altre regioni!
Ogni Regione si assume le sue responsabilità; Formigoni dovrebbe
parlare della Lombardia e non della Puglia, o del Piemonte, o del
Veneto, e io mi aspetto che la Regione Valle d'Aosta dica: Stato
italiano, in Valle d'Aosta per tutte le ragioni che lei,
Presidente, citava nella sua risposta e che avevo apprezzato, non
ci sono le condizioni per fare un impianto in Valle d'Aosta.
Dopodiché saranno le altre Regioni che valuteranno se nella loro ci
sono le condizioni; personalmente però, come valdostano, ci tengo
che il mio Governo abbia una posizione che non sia: è bellissimo
avere le centrali nucleari in Veneto perché è un luogo molto
lontano, o in Sicilia, o in Sardegna, perché servono! Fra l'altro,
non è una posizione ideologica, perché so benissimo cosa ha detto
il prof. Veronesi; la professoressa Hack, che è un esponente non di
centro-destra, ma della sinistra - se vogliamo radicale -, è
favorevolissima alle centrali nucleari. Personalmente ritengo che
bisogna sviluppare ulteriormente gli studi in quel settore, quindi
non c'è una posizione ideologica, però c'è la necessità che, come
altre Regioni hanno espresso la loro posizione (dico la Sardegna,
la Sicilia, la Toscana, l'Emilia) dicendosi contrarie, altre hanno
detto di essere favorevoli...ecco, non vorrei che la Valle d'Aosta
fosse "quel favorevole" - come ho intuito sentendo alcuni
autorevoli esponenti dell'Union Valdôtaine - a che lo si faccia
altrove.
La domanda è: siamo favorevoli al fatto che lo si faccia in
Valle d'Aosta? questo è il punto: sì o no? E il Governo sa qual è
la posizione della Regione Valle d'Aosta rispetto al nucleare. Poi
possiamo dire che siamo favorevoli alle ricerche, alle energie
alternative, eccetera... perché è sul proprio territorio che
bisogna dare le risposte, noi lo abbiamo visto per quanto riguarda
le politiche energetiche...tutte le sollecitazioni che sono state
fatte, stressando anche l'Assessore Pastoret rispetto
all'eolico...sembra cosa abbastanza banale prendere una
posizione...perché non è che basta dire: "sono favorevole alle
energie pulite"...poi bisogna dire: "sono favorevole alle energie
pulite sul mio territorio", e stiamo scoprendo che tutta la
passione verso le energie pulite si sta trasformando in: "sono
favorevole agli impianti solari, ma non sulla collina di Aosta",
oppure: "sono favorevole alla pala eolica, ma non nel mio
comune"...
Anche qui, lo dico fuori da ogni concetto di tipo ideologico,
sulla politica energetica in generale bisogna che si chiarisca
meglio la posizione del Governo regionale, che nelle sedi
autorevoli, quando escono fuori i pareri delle altre Regioni, ci
sia il parere della nostra Regione, sereno, non legato a questioni
ideologiche, ma legato al territorio della Valle d'Aosta... il
nostro territorio si presta o non si presta all'impianto
nucleare?
Si dà atto che, dalle ore 11,43, assume la presidenza il
Vicepresidente André Lanièce.
Presidente
- La parola al Presidente della Regione,
Rollandin.
Rollandin (UV)
- Grazie Presidente.
Credo che come ha correttamente detto il collega, questo
argomento era già stato trattato in altre sedute e altrettanto
correttamente ha messo l'accento sul fatto che su questo tema c'è,
a livello politico, una certa trasversalità di valutazioni anche di
tecnici qualificati, che sicuramente mettono in evidenza le
tematiche su cui non sono in grado di pronunciarmi, perché
obiettivamente ho sempre saputo e ho anche partecipato, in alcune
situazioni con il prof. Veronesi, ad incontri pure molto accesi sul
nucleare; devo dire che alle volte è difficile seguirlo in tutte le
sue proiezioni. È un po' come le posizioni di Veronesi sugli OGM:
lui ha una posizione del tutto avanzata, particolare, poi fissa dei
paletti, però per dire che su questo c'è un intervento molto
ampio.
Sappiamo che ci saranno di nuovo dei referendum sul nucleare,
perché nel momento in cui le Regioni sono state chiamate ad
esprimersi sul progetto - poi diventato legge - per
l'individuazione di un percorso per il nucleare in Italia; su
questo, proprio all'agenzia per il nucleare, che ha come Presidente
Veronesi, c'è una discussione aperta. C'era stata l'impugnativa e
la decisione della Corte costituzionale nei confronti del ruolo
delle Regioni, che ha ribadito in modo inequivocabile che è
obbligatorio - seppure non vincolante - sentire la Regione, e mi
sembra una cosa corretta, quindi il ruolo delle Regioni sicuramente
c'è.
Per quanto ci riguarda, per non scimmiottare l'effetto "nimby":
va bene fare i rifiuti, però portali dall'altra parte, oppure va
bene fare il piazzale, ma fallo vicino a casa tua, va bene fare
l'esproprio, ma possibilmente un po' più in là, perché lì ho
qualche problemino di famiglia... e così si allunga sempre per cui
tutti gli interventi vanno da Carema in giù e per il Piemonte vanno
dalle zone limitrofe alla Liguria, eccetera. È vero anche che su
questo abbiamo cercato di evitare questa posizione di chiusura, e
sotto questo profilo voglio dire che anche alcuni colleghi che lei
richiamava, quando hanno espresso il loro parere positivo, se si fa
in generale, ma non a casa loro, perché anche il Veneto ha cambiato
idea e dirà "no" alle centrali nucleari, mentre prima era partito
in pompa magna... fra l'altro, era il Ministro Zaia e oggi sta
dicendo il contrario...ma questo è legittimo e non entro nel
merito.
Noi riconfermiamo la nostra posizione, che è quella di tenere
nella dovuta considerazione quello che succede in Valle: in Valle
non ci sono le condizioni per creare i presupposti per una
qualsiasi produzione del nucleare. Vorrei ancora precisare perché
il collega Donzel ha detto correttamente che anche sulle altre
energie alternative c'è da fare chiarezza: ebbene, su questo, a
livello regionale abbiamo fatto chiarezza;
sull'idroelettrico...credo che si stia applicando la legge sul
minimo deflusso vitale e su quello che è necessario per produrre
sull'idroelettrico. Poi sull'eolico abbiamo detto quali sono le
condizioni: in un primo tempo, quando volevamo fissare dei
parametri, la legge nazionale lo ha bloccato, per cui noi abbiamo
dovuto recedere a fronte di quell'impegno, quindi lì c'è una
volontà, oggi, di andare a regolamentare, però non lo si fa
mettendo in difficoltà le realtà locali. Sul fotovoltaico diciamo
che non è immaginabile che succeda quello che stava cominciando ad
avvenire anche in Valle d'Aosta, che il fotovoltaico ci sta bene a
condizione che si mantenga, come citato in delibera, nell'utilizzo
e nel coinvolgimento di capannoni, di case, dove c'è la possibilità
di utilizzare al meglio le superfici già esposte, oppure di farlo
in zone che non coinvolgano le zone coltivate...non è che lo fai su
una bella vigna, ci installi sopra un ettaro di fotovoltaico,
dopodiché la vigna è sotto, come sta avvenendo nelle colline del
Piemonte!
Su questo abbiamo le idee abbastanza chiare, che sono
corrispondenti alla sensibilità generale. Poi c'è una zona
assolutamente non utilizzata, una pietraia particolarmente ben
esposta, si fa un progetto che non sia devastante sotto il profilo
ambientale...benissimo, siamo dell'idea che il fotovoltaico può
essere una soluzione per completare l'offerta delle energie
pulite.
Questa è la nostra posizione che rinnoviamo ancora oggi.
Président
- La parole au Conseiller Donzel.
Donzel (PD)
- Sono molto lieto di questo tipo di
risposta, ringrazio il Presidente, era quello che avevo capito
nella precedente risposta della collega.
Mi piacerebbe che nelle sedi deputate uscisse chiaramente il
parere della Valle d'Aosta: "no" al nucleare in Valle d'Aosta, per
le condizioni ambientali di insediamenti dei nostri paesini nel
fondovalle, uno vicino all'altro, in questo senso. Poi se vuole le
aggiungo anche che il Piemonte, che ha espresso un gran parere
favorevole, ha messo una piccola nota "parere favorevole, ma
impianti di terza generazione", cioè non quelli che vorrebbe
installare il Governo nazionale; per cui, tanto per chiarirci,
neanche il Piemonte è d'accordo al nucleare che vuol fare il
Governo nazionale. Tanto vale che la Valle d'Aosta sia chiara come
lo è stato lei, oggi, anche nelle sedi deputate; siamo un piccolo
territorio, ma è giusto che si sappia che qui da noi non si possono
realizzare questi tipi di impianto e preciso che anche il Piemonte
è già intervenuto per fermare la costruzione del fotovoltaico su
zone agricole di pregio, altrimenti andiamo incontro alla
distruzione di patrimoni ambientali e culturali insieme, quindi da
questo punto di vista si è aperto un discorso. Peccato, l'unica
nota negativa è che quando avevamo cominciato a sollecitare queste
cose sull'eolico...sarebbe necessario alle volte arrivare prima che
arrivare dopo.
Un'ultima nota per far rilevare come su questa strada dobbiamo
impegnarci a fondo perché si possano trovare - adesso che ci sono
nuove tecnologie - soluzioni tali che consentano di sfruttare
meglio anche impianti, visto che nel nostro territorio non si può
installare un impianto nucleare. Bisogna però andare verso una
politica energetica migliore: là dove vincoli paesaggistici e di
tutela dei beni ambientali impongono delle limitazioni all'utilizzo
del fotovoltaico, dobbiamo studiare tecnicamente come si possono
sfruttare al massimo le superfici, cosa che, invece...adesso
abbiamo dei vincoli, mi permetto di farlo notare, che ci
impediscono di sfruttare appieno alcune superfici e non è detto che
siano così dannose dal punto di vista paesaggistico urbanistico.
Faccio notare questa cosa. Grazie.
