Classificazione
SANITÀ VETERINARIA E ZOOTECNIA
Zootecnia


Resoconto integrale del dibattito dell'aula
Oggetto del Consiglio n. 1860 del 21 febbraio 2001 - Resoconto
OGGETTO N. 1860/XI Intendimenti per la privatizzazione della
Centrale del latte. (Interpellanza)
Interpellanza Considerate le risposte fornite
nell’ultima seduta del Consiglio regionale
dall’Assessore Perrin ad una nostra precedente
interpellanza sul processo di privatizzazione della Centrale del
latte regionale;
Evidenziato il perdurare di una critica situazione economica e
finanziaria;
Al fine di chiarire il quadro occupazionale dei dipendenti;
Considerata la tempistica di valutazione dei progetti
industriali dei possibili partners indicata da Finaosta;
il sottoscritto Consigliere regionale
Interpella
l’Assessore competente al fine di conoscere quali
offerte sono giunte al vaglio della Giunta per la possibile
privatizzazione e quale offerta si ritiene più idonea per la
soluzione del quadro economico-finanziario e occupazionale della
Centrale del latte regionale.
F.to: Lattanzi
Président
La parole au Conseiller Lattanzi.
Lattanzi (FI)
Voglio esprimere il mio imbarazzo a dover
ripresentare l’argomento, un imbarazzo che è dettato
dal fatto che l’Assessore sa che nei confronti suoi
per quanto mi riguarda c’è la massima stima su tutto
quello che è il suo operato. Certo è che questa è una vicenda che
non possiamo per i reciproci ruoli che ci competono non portare in
questo Consiglio perché è uno dei temi importanti della politica
economica valdostana.
Per introdurre questa interpellanza non sprecherò troppe parole
se non per dire che nell’ultimo Consiglio,
occupandoci della centrale del latte, avevamo ricevuto
dall’Assessore i tempi di una valutazione da parte
di Finaosta che scadevano il 19 febbraio e che in quel mese, dal 19
gennaio al 19 febbraio, la Finaosta aveva dato
l’indicazione che lì in questo mese si sarebbero
trovare le condizioni per il partenariato e la privatizzazione
della centrale del latte.
Non introduco altre considerazioni perché attendo
dall’Assessore di conoscere qual è la situazione per
poi, come ha anticipato il nostro gruppo, procedere in una serie di
valutazioni di tipo politico e gestionale.
Président
La parole à l’Assesseur à
l’agriculture et aux ressources naturelles,
Perrin.
Perrin (UV)
Le Conseiller Lattanzi pratiquement propose la
même interpellation d’il y a quinze jours.
S’il avait la patience d’attendre
quelques jours, peut-être j’aurais pu lui donner des
réponses un peu plus exhaustives.
Lors de ma réponse j’avais été très clair et
j’avais cité justement la date du 19 janvier,
dernier délai fixé aux intéressés à présenter des plans industriels
à Finaosta.
La semaine suivante nous avons eu une rencontre avec Finaosta;
lors de cette rencontre nous avons décidé de demander un
approfondissement pour disposer d'ultérieurs éléments
d’évaluation soit des plans que de la solidité
économique des proposants.
A partir de cette date le délai c’était
d’un mois. C’est question de quelques
jours, Finaosta ces prochains jours nous soumettra les résultats de
l’analyse.
Nous sommes donc à la conclusion de la phase de recherche et
d’évaluation technique. Les choix politiques ne
pourront qu’être réalisés après la conclusion de
cette phase.
Voilà pourquoi aujourd’hui je n’ai
pas de conclusions politiques à faire étant donné que je ne connais
pas encore les dernières évaluations de Finaosta, mais
j’assure le Conseiller Lattanzi que les choix
politiques viseront à choisir un partenaire qui puisse garantir une
solution définitive ainsi que dans le plus bref délai.
Président
La parole au Conseiller Lattanzi.
Lattanzi (FI)
L’interpellanza presentava
due domande, Assessore. Una chiedeva qual era
l’offerta che si riteneva più idonea e qui
evidentemente c’è una scelta politica che posso
anche comprendere ovvero che a distanza di tre giorni dalla
conclusione del periodo di presentazione delle proposte possa
essere qualcosa di imbarazzante da considerare perché il tempo
trascorso è troppo poco e qui accetto il rilievo di eccesso di
tempestività per quanto riguarda le risposte.
Per cui, per quanto riguarda la seconda questione
dell'interpellanza, posso anche accettare la posizione
dell’Assessore che ci chiede di portare un po' di
pazienza perché se il sottoscritto avesse aspettato, ma mi auguro
il Consiglio tutto, avrebbe potuto conoscere qual è la scelta
politica definitiva che l’Assessore ha garantito
verrà resa nota nel più breve tempo possibile. Ripeto stima massima
e onestà intellettuale riconosciuta.
Però mi perdoni: quali offerte sono giunte a Finaosta in questo
periodo, quindi entro il 19, credo che questo sia un dato che
questo Consiglio può essere in grado di conoscere oggi, cioè quante
offerte: una, tre, venticinque perché la situazione trascinandosi
da molti mesi ha creato una serie di condizioni di estrema crisi
per quanto riguarda la centrale del latte.
Ricordiamoci che la centrale del latte ci è costata decine di
miliardi, ci è costata in questi anni miliardi di ripianamenti di
bilancio, il 2000 ha già presentato dei conti in rosso, il 2001 non
è iniziato nel migliore dei modi, questa situazione di instabilità
sicuramente si ripercuote sia sotto l’aspetto
gestionale, di conseguenza finanziario e occupazionale.
Allora io credo che lei oggi alla domanda quali offerte sono
giunte al vaglio della Finaosta poteva dare una risposta.
Volevo sollevare una preoccupazione: in questo anno e mezzo, da
quando abbiamo cominciato, anche sotto sollecitazione di Forza
Italia, a parlare seriamente in questo Consiglio di privatizzare la
centrale del latte, abbiamo sentito tutta una serie di interessi di
aziende piuttosto che di altre. Io non sono sereno. Le esprimo la
nostra preoccupazione come gruppo perché le considerazioni che
stanno circolando in questi giorni ci fanno pensare che anche la
possibile privatizzazione, che come sistema metodologico e
gestionale potrebbe essere quello risolutivo per i problemi
economici e finanziari della centrale del latte, se gestita in
maniera anomala o difforme potrebbe causare addirittura un danno
più grave e più grande di quello che è già una gestione pubblica
della centrale del latte. E mi spiego.
Siamo sufficientemente stupiti del fatto che Finaosta non abbia
mai comunicato a questo Assessorato, altrimenti lei lo avrebbe
detto a questo Consiglio in risposta alle numerose interpellanze,
cosa è stato fatto di concreto per far conoscere a tutte le grandi
aziende che producono latticini, aziende di fama internazionale,
questa iniziativa di privatizzazione. Perché la domanda che ci
sorge spontanea è: ma le grandi imprese italiane ed europee sono
state informate e coinvolte e interessate e come? È stata fatta
proposta che c’è un sito in Valle
d’Aosta di altissimo livello industriale avanzato
che è a disposizione di chi ha delle capacità e delle iniziative
commerciali utili al prodotto valdostano?
Abbiamo la percezione che questa ricerca del partner di livello
nazionale e internazionale non sia stata fatta con la volontà di
individuare un ampio raggio per andare a cercare il miglior partner
che poi la politica possa andare a scegliere. Perché quello di cui
si è sentito parlare è di una ricerca che alla fine, lo voglio
anticipare, creerà più problemi di quelli che non abbiamo già con
la gestione pubblica, una ricerca che potrà avere una forma
privatistica, ma non privata, un po' come il collega Tibaldi
sosteneva riferendosi alla gestione del Casinò oppure privata sì,
ma fatta con il denaro pubblico che è cosa completamente
diversa.
Noi solleviamo questa preoccupazione e invitiamo
l’Assessore a chiedere conto ai dirigenti di
Finaosta, che stanno lavorando per conto di questa amministrazione,
di quello che hanno fatto, di chi hanno contattato per dialogare di
una possibile privatizzazione della centrale del latte perché se
dovessimo scoprire, come immaginiamo si verificherà, che Finaosta
si è limitata a uno o due nomi, perché già indirizzata a valutare
una proposta piuttosto che altre, noi ricadremmo dalla padella alla
brace.
Questa è la prima preoccupazione che le solleviamo. Auspichiamo
che la procedura per la ricerca del miglior partner si sia svolta
nel più ampio raggio possibile senza andare a creare condizioni di
sfavore per la centrale del latte e per il prodotto caseario
valdostano. Quando poi conosceremo i nomi dei possibili partner
potremo fare una valutazione più precisa in questo senso.
Seconda preoccupazione: i mesi già passati sono tanti,
l’Assessore dice che nel più breve tempo possibile
arriveremo ad una scelta ottimale per la centrale del latte. Questa
cosa ce la siamo detti anche qualche mese fa e qui ormai le
condizioni sono così gravi che anche solo qualche mese, uno, due,
tre, quattro mesi di attesa di un nuovo partner, di una serie di
procedure amministrative che immagino dovranno essere completate,
possono mettere in ginocchio definitivamente la centrale del latte
se non addirittura mettere in condizione la Regione di dover
ripianare buchi dalle voragini profonde.
Lei sa che a questa interpellanza è collegata una mozione che ha
un senso molto preciso, mozione che alla luce delle sue risposte
presenteremo perché siamo preoccupati e riteniamo che questo
Consiglio abbia il dovere di preoccuparsi che nella fase di
valutazione delle procedure e dei tempi che si stanno allungando
questa centrale possa avere una gestione ottimale della sua
attività anche in una fase così transitoria.
Non è possibile lasciare la centrale del latte in una situazione
di sbando commerciale e gestionale come è quella che sta vivendo.
In più lei sa che ci sono preoccupazioni forti sotto
l’aspetto occupazionale, ci sono dei nodi che non si
possono sciogliere se non in un ambiente sereno che aspetti
serenamente la conclusione della procedura di privatizzazione e di
scelta del nuovo partner.
Ribadiamo che alla luce delle sue risposte, ma non perché non ci
fidiamo dei tempi brevi, come lei li ha citati, ma perché riteniamo
che le procedure per quanto possano essere brevi prenderanno ancora
qualche mese, le chiediamo di valutare con estrema attenzione la
mozione che andremo a presentare alla fine di questo dibattito per
avere qualcuno che si occupi della gestione commerciale di questa
impresa.
Le cito un caso soltanto, lei lo potrà verificare personalmente
come utente del latte valdostano: provi ad andare nei ristoranti e
nei bar di Aosta e di verificare quanti locali valdostani
utilizzano il latte valdostano per fornire il servizio agli utenti.
Scoprirà con amarezza, come penso avrà già avuto modo di scoprire,
che purtroppo il latte valdostano distribuito dalla centrale del
latte non raggiunge neanche Piazza Chanoux per non dire il bar di
fronte al Palazzo regionale o il bar di fronte alla centrale del
latte stessa. Siamo in una situazione di crisi gestionale perché
mancano totalmente le scelte strategiche, economiche e commerciali
di questa impresa.
Chiediamo un immediato commissariamento della gestione, la messa
in opera immediata di un manager che possa per i prossimi mesi dare
un minimo di garanzia di gestione di questa impresa che in questo
momento è allo sbando. La sollecitiamo a riflettere sulla mozione
che presenteremo fra qualche minuto, la ringraziamo per le risposte
confidando che la sua fiducia nei brevi tempi sia in sintonia con
la nostra, che non abbia tempi diversi da quelli che abbiamo in
mente noi.
Si dà atto che, dalle ore 18,04, presiede il Vicepresidente
Viérin Marco.
