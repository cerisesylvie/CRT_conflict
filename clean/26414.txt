Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 25 del 30 gennaio 1973 - Resoconto
OGGETTO N. 25/73 - Esame della bozza del Piano Urbanistico
Regionale. (Approvazione di ordine del giorno).
Montesano (P.S.D.I.)
- Siccome io penso che la
discussione sull'oggetto n. 6 debba considerarsi esaurita, e adesso
deve seguire la replica dell'Assessore al Turismo, io prego
l'usciere di cercare l'Assessore al Turismo per poter dare inizio
ai lavori del Consiglio di questo pomeriggio.
Consigliere Tonino, lei vuol intervenire sul... benissimo,
allora la parola al Consigliere Tonino, poi il Consigliere Dayné.
Chi si iscrive ancora a parlare sull'argomento che è stato già
affrontato questa mattina cioè la bozza del piano urbanistico?
Allora la parola al Consigliere Tonino.
Tonino (P.C.I.)
- Dunque, sulla bozza di questo piano
urbanistico generale sono d'accordo su quanto è già stato detto
questa mattina dai miei colleghi del gruppo e quindi non entro nel
merito specifico di questo, di questa bozza. Volevo solamente
richiamare l'attenzione della Giunta su un punto che ritengo molto
importante della bozza dove appunto dice che occorre strutturare
l'attività turistica in modo tale che essa costituisca per la
comunità locale una continua fonte di reddito e non soltanto una
rendita "una tantum" cioè l'alienazione dei beni. Purtroppo in
molte zone della Valle siamo molto in ritardo ad applicare tale
sistema, i capitali esterni adoperati a fini di interessi privati e
speculativi sono penetrati un po' ovunque, vedi Courmayeur,
Cervinia, Alpila e altre zone. Gli agricoltori hanno ceduto le loro
proprietà attratti da alcune somme in denaro, in verità misere
somme di denaro in confronto di ciò che si è poi realizzato in quei
terreni per cui oggi come oggi i contadini non hanno più né soldi,
né terreni mentre i grossi speculatori hanno fatto le loro fortune
alle spalle di questa gente. Quindi direi che siamo molto in
ritardo a porre dei rimedi in questo campo, ritengo però che
abbiamo ancora alcune zone da salvaguardare dalla speculazione per
esempio io volevo solo farvi una proposta, noi abbiamo l'intera
zona di Dondeynaz una zona meravigliosa che può prestarsi sia al
turismo invernale che estivo e dove un certo tipo di speculazione
non è ancora arrivato. Cosa intende fare la Giunta di tutta quella
intera zona di Dondeynaz? Io penso che se vogliamo evitare che
anche Dondeynaz venga presa d'assalto da certe speculazioni
private, non possiamo attendere certamente che sia approvato questo
piano, la Regione ha il dovere di fare in modo che Dondeynaz non
diventi un domani una fonte di ricchezza di certi magnati e
speculatori e allora la mia proposta è quella di fare in modo che
la Regione riesca ad acquistare l'intera zona lasciando in
godimento il terreno ai proprietari oppure trovare altre forme che
evitano ciò che è successo in quelle località che ho menzionato
prima, e allora se noi pensiamo che al Dondeynaz ci sono altre
località da aggiungere a Dondeynaz, perché non solo Dondeynaz è in
questa situazione ci sono altre, ci sono ancora altre località da
salvaguardare, bisognerà secondo me studiare un piano di emergenza
che blocchi tutte queste zone che possono prestarsi a prospettive
di sviluppo turistico, ma direi che soprattutto è urgente fare
qualche cosa in questo indirizzo soprattutto oggi per Dondeynaz se
non vogliamo che l'intera zona cada nelle mani del capitale privato
ed è su questo indirizzo che gradirei però avere un giudizio della
Giunta.
Il collega Manganone ha accennato che sulle tavole esposte non
appare quello che è già stato un problema molto discusso in
Consiglio nei primi mesi del 1968 e cioè parlo del Traforo della
Molonia, Gaby, Piedicavallo. Questo traforo che comporterebbe per
quella vallata una notevole incentivazione turistica e commerciale,
sociale, non può essere presa, non può essere presa in
considerazione, in un piano generale di sviluppo economico e
sociale, è inestimabile l'incentivazione che darebbe questo traforo
non solo per la valle di Gressoney ma direi anche per tutti i
Comuni di fondo valle, quindi necessità che su questo piano sia
rivisto questo problema e gradirei sapere anche su questo
dall'Assessore Milanesio il motivo per cui non è stato previsto
nella bozza di piano. Hanno già detto i colleghi comunisti quale
sia la nostra posizione sui contenuti di questo piano regolatore
urbanistico regionale, io ho semplicemente voluto intervenire per
quanto riguarda la prima parte del mio intervento che si riferisce
alle speculazioni che sono state fatte con capitale esterno e si
tende a continuare con queste speculazioni. Ho citato Dondeynaz
perché ritengo che Dondeynaz costituisca ancora una zona vergine,
una zona non deturpata dalla speculazione. Occorre prevedere in
tempo e non solo per Dondeynaz ma per tutte quelle zone per le
quali dalle tavole si presume vi possa essere uno sviluppo
turistico, inoltre vorrei suggerire all'attenzione dell'Assessore
Milanesio di voler consultare gli amministratori comunali di Pont
St. Martin circa una eventuale previsione nel piano di una certa
zona adatta al turismo e sport invernale di massa che verrebbe a
trovarsi fra gli alpeggi di Pont St. Martin a monte della frazione
Ivery e credo che confina addirittura con il biellese questa zona
ecco se possibile consultare gli amministratori comunali di Pont
St. Martin per avere delucidazioni in merito.
Dayné
(U.V.)
- Per conto mio vorrei far rilevare
l'eccessiva rigidità contemplata dalla presente bozza
particolarmente per quanto concerne l'ulteriore sviluppo
dell'edilizia e ciò in modo speciale in merito alle nuove
costruzioni così come è contemplato dalla bozza anziché agevolare
lo sviluppo della Valle lo si frena, però per me ciò che è
soprattutto un controsenso è voler trasformare forse un due terzi
del territorio regionale in parchi di diverso tipo. Ora
l'esperienza insegna e noi abitanti del parco nazionale ne abbiamo
di questa esperienza un po' amara che con l'istituzione di nuovi
parchi bisogna andare molto cauti soprattutto come già detto dal
collega Manganoni ora che sta per andare in discussione in
Parlamento la legge quadro sui parchi e la quale legge quadro anche
i parchi regionali dovrà sottostare alle sue norme e quindi sa
bisogna andare cauti nell'istituzione di parchi, bisogna studiarli
bene, sentire le popolazioni locali e tutto sa, non è una cosa da
prendersi così tanto alla leggera.
Inoltre vorrei fare osservare che la composizione dei
comprensori come previsti a pagina 38 della presente bozza, questi
comprensori dovrebbero essere, come dire, unificati alle comunità
montane perché più o meno le competenze sarebbero le medesime
altrimenti creerebbero solo doppioni, per esempio sia i comprensori
sia le comunità montane devono redigere un piano urbanistico,
allora se i comprensori e le comunità montane non corrispondono
come territori come si può redigere un piano urbanistico? Questo va
da sé tanto più che come previsto a pagina, ancora 38 della bozza,
i comprensori la composizione di questi comprensori sono abbastanza
illogici e il più illogico vorrei dire ne è il n. 6 che, poiché la
medesima bozza definisce i requisiti per definire i comprensori che
corrispondono ad aree di una certa vastità che hanno problemi
comuni sia in termini di attività prevalente che di organizzazione
e gestone dei servizi che di comunicazione, ora vediamo queste
quattro valli valle di Cogne, Valsavaranche, Valle di Rhêmes, nulla
hanno di questi requisiti assolutamente nulla perché problemi
prevalenti non ne hanno salvo l'appartenenza al Parco Nazionale
Gran Paradiso, inoltre non è possibile nessuna organizzazione e
gestione di servizio, assolutamente questo non è possibile e di...
poi non ne parliamo, per esempio la comunicazione più agevole fra
la Valle di Cogne e la Valle di Valsavaranche ne è il colle Lauson
sito a 3.300 metri e tutto il resto è roba da corda, piccozza,
ramponi, quindi comunicazioni non ne possono avere se non
alpinisticamente; ora la composizione di questi comprensori vanno
rivisti, per esempio Cogne deve far capo ai comprensori qui attigui
a Gressan, Jovençan, Aymavilles che ci sono problemi attinenti ma
non con le altre valli assolutamente.
Manganoni (P.C.I.)
- Nel mio intervento di questa mattina
ho già esposto il nostro punto di vista sulla bozza del piano con
gli apprezzamenti e le critiche costruttive di suggerimento quindi
nulla voglio aggiungere, voglio solo fare due precisazioni su
interventi di colleghi che mi hanno seguito. Ora da alcuni colleghi
è stato detto che non bisogna tenere conto del contenuto della
bozza, ora io dissento profondamente da questi punti di vista e
dissento perché, se noi dobbiamo esprimerci solamente se
giudichiamo opportuno la redazione di un piano urbanistico
regionale ed io penso che su questo siamo tutti d'accordo che un
piano urbanistico regionale sia necessario, almeno non mi risulta
che altri colleghi abbiano sollevato delle obiezioni sulla
necessità di un piano generale regionale urbanistico pertanto dato
per scontato che siamo d'accordo su questo piano, qual è la
discussione che deve avvenire in Consiglio? Sul contenuto del
piano, sul come vogliamo mandare avanti e vogliamo redigere questo
piano e per questo a mio parere dobbiamo entrare nel contenuto del
piano, io non dico che dobbiamo entrare in tutti i dettagli perché
se io stamattina fossi entrato in tutti i dettagli manifestando le
mie opinioni e anche nel... io da questa mattina starei ancora
parlandovi, adesso sareste tutti addormentati, però a mio parere
noi dobbiamo entrare precisamente nel contenuto perché, cosa è
risultato dalla discussione di questa mattina? A parte gli
interventi precedenti dove si è detto: no, tutto da buttare via,
no, a parte quelli ma negli interventi di questa mattina abbiamo
notato precisamente il disaccordo su molti punti del contenuto del
piano, quindi gli interventi debbono precisamente riferirsi al
contenuto del piano perché sul contenuto che noi dobbiamo discutere
e quindi sugli orientamenti e quindi sulle direttive, quindi nel
contenuto.
Seconda questione: questo l'ho già segnalato questa mattina
voglio ancora ribadirlo e vorrei sentire il parere della Giunta. In
questa bozza viene praticamente quasi ignorata l'esistenza dei
Comuni perché il problema economico, sociale, urbanistico della
Regione dovrebbe essere di esclusiva competenza prima dei redattori
del piano, ed in secondo luogo da quelle famose commissioni che io
ho elencato e su cui sono assolutamente d'accordo sulla creazione
di questi organismi burocratici escludendo completamente i Comuni.
Ora io penso che i primi interlocutori debbano essere i Comuni e
non solamente il Consiglio regionale, negli interventi poco si è
accennato al fatto dei Comuni, io vorrei sapere dalla Giunta cosa
ne pensa di questo, cioè se accoglie le proposte da noi fatte
questa mattina di sentire, di interpellare, di consultare il Comune
e l'Amministrazione comunale e non di decidere tutto dal vertice,
tutto dal Consiglio regionale perché noi dovremmo essere quelli che
comprendiamo tutto e che sappiamo tutto, i 74 Sindaci, i 74
Consigli comunali quelli non capiscono niente, sappiamo tutto noi!
Quindi io vorrei una precisazione se la Giunta intende seguire
sulle linee enunciate da questo piano cioè ignorando le
Amministrazioni comunali o se intendiamo non solo sentirle perché è
comodo sentirle, ma tenere conto dei loro suggerimenti delle loro
critiche e dei loro pareri.
Montesano (P.S.D.I.)
- Altri interventi? Allora prima di
dare la parola all'Assessore Milanesio io avverto i Signori
Consiglieri che c'è una breve ripresa della televisione austriaca
che è stata già fatta dalla Tribuna e sarà continuata qui in aula
in ogni modo i lavori continuino regolarmente. La parola
all'Assessore Milanesio.
Milanesio (P.S.I.)
- Non sento proprio in questo caso,
sono iniziative assunte dall'Ufficio stampa, non c'entra niente
l'Assessorato al Turismo.
Dunque, questa discussione sulla bozza di piano presentata dalla
Giunta e da me illustrato nella precedente seduta si sta rivelando
tutto sommato più interessante del previsto, con questo non voglio
dire che nella prima giornata gli interventi fossero privi di
significato, voglio semplicemente dire che prevaleva nei primi
interventi, così, una intenzione polemica più che una intenzione
costruttiva e non sono emerse nei primi interventi se non poche
indicazioni, oggi invece ne sono emerse di nuove e l'intenzione
della Giunta in definitiva non era mica quella di farsi rispondere:
brava, brava, hai presentato il piano. L'intenzione della Giunta in
definitiva non era di aprire un discorso e di trovare già una prima
sommaria conclusione a questo discorso qui in aula per poter poi
proseguire gli studi sulla base di indicazioni che però dovrebbero
essere un pochettino precise, un pochettino puntuali. Primo
discorso che è stato fatto da diversi Consiglieri, ma perché la
Giunta regionale non ha presentato un documento completo, un
documento sul quale si potesse semplicemente dire sì o no. Questo
non era possibile, in quanto nessuna Giunta Regionale può nel giro
di un anno, un anno e mezzo, nessun gruppo di lavoro può per
ragioni politiche, non lo può per ragioni democratiche di
opportunità. Qualcuno ha sostenuto che la Giunta ha voluto fuggire
le sue responsabilità presentando al Consiglio un lavoro non
concluso e chiedendo in questa fase, al Consiglio delle
indicazioni, dei suggerimenti. Ecco, qui si apre il primo discorso,
mi pare di avere sentito da tutti i banchi di questo Consiglio e
non voglio definire questi banchi, banchi della opposizione anche
banchi di chi ha sostenuto la maggioranza, di chi la sostiene, mi
pare di aver sentito più volte reclamare la necessità di una
maggiore partecipazione del Consiglio alle cose importanti e mi
pare che quelle del piano urbanistico siano una cosa importante
quindi non c'è abdicazione da parte della Giunta ad un suo dovere,
ad un suo compito, né tantomeno un atteggiamento furbastro come
faceva intendere stamattina il Consigliere Ramera quando parlava di
patata bollente dicendo c'era una patata bollente, questa è stata
gettata prima in mano ai tecnici e poi in mano al Consiglio perché
la Giunta aveva paura di bruciarsi le dita pelando questa patata
bollente. Questo è un argomento indubbiamente molto importante ma
non credo vada considerato una patata bollente, è un problema di
fondo, forse uno dei più importanti che dobbiamo affrontare ed è
proprio perché è importante che non può prestarsi a delle
interpretazioni né personalistiche, né di maggioranza fin quando
sarà possibile evidentemente poter avere un discorso comune, né
tantomeno per discorsi trionfalistici del tipo noi siamo bravi, vi
abbiamo fatto il piano urbanistico, gli altri non l'hanno fatto
ecc... Io ho dato una impostazione mi pare fin dall'inizio
abbastanza serena e per nulla trionfalistica, né ho la pretesa
d'aver detto delle cose nuove in assoluto, di aver inventato
l'acqua calda o il piano inclinato o la polvere da sparo, mi pare
che alcune di queste proposte che sono qui indicate, che sono qui
contenute sono proposte che sono emerse da discussione in questo
Consiglio, qui sono solo raccolte, sistemate in modo un po'
organico cercando di abbracciare l'arco dell'attività economica e
sociale e territoriale e vengono riproposte, quindi non c'è il
copywriter da mettere sopra non chiediamo i diritti d'autore perché
sarebbe ridicolo che dopo 25 anni di autonomia per la prima volta
ci fosse qualcuno che si sveglia e dice delle cose assolutamente
intelligenti mentre quelli che lo hanno preceduto hanno detto
sempre delle stupidaggini, non credo che possa essere così inteso
questo discorso. Abbiamo cercato di raccogliere quelle indicazioni,
quelle intuizioni, quegli orientamenti che sono emersi magari in
modo disorganico ma sono emersi anche nelle discussioni, quindi non
ci sentiamo diciamo così gli autori esclusivi e dà diritto di
autore di questo piano, di questa proposta di piano, quindi non
abbiamo la pretesa della novità e dell'originalità. È difficile
dire delle cose nuove e dire delle cose originali è ancora più
difficile però, consentitemelo, dire delle cose organiche e dire
delle cose che ne escludono altre se si scelgono quelle cose perché
il rischio che abbiamo sempre corso in questo Consiglio e che
continuiamo a correre a mio avviso è che non scegliamo, facciamo
finta di scegliere poi in realtà ci lasciamo aperte sempre tutte le
strade e facciamo delle cose contradditorie poi magari per ragioni
politiche, contingenti, per ragioni polemiche immediate una parte
del Consiglio inveisce contro l'altra perché ha fatto una scelta
che a suo avviso è contradditoria. Contradditoria con che cosa?
Abbiamo un documento fondamentale noi? Non ce lo abbiamo noi un
documento fondamentale, evidentemente non possiamo ispirare la
nostra politica economica o la nostra diciamo così politica
dell'intervento nell'amministrazione solo allo statuto speciale, è
una raccolta di principi, è una raccolta di norme, di leggi però
non dà una indicazione su come si deve governare, sulle cose che si
devono fare. Non esiste un piano di sviluppo approvato, nessun
Consiglio regionale ha mai approvato un piano di sviluppo né
tantomeno ha mai approvato un piano urbanistico. È chiaro che è
difficile introdurre questo discorso, è difficile abbordarlo, è
difficile poter da una discussione, anche se un pochettino
approfondita, trarre delle indicazioni.
Ora, ci troviamo anche ad aver presentato questa bozza di piano
prima ancora che i lavori della programmazione giungessero alla
conclusione, però giungessero alla conclusione nel senso che
giungessero in discussione al Consiglio, in realtà molte
conclusioni che già esistono nelle pubblicazioni che sono state
presentate, se i Consiglieri hanno avuto la bontà di leggerle,
ebbene molte di queste conclusioni sono state assunte come linee di
politica economica, come linea di indirizzo per elaborare questa
ipotesi di piano. Ora, il primo discorso che io vorrei che si
potesse fare e al quale bisognerebbe dare una risposta per fare un
lavoro fattivo e concreto è queste linee, queste indicazioni di
politica economica che devono diciamo così sostenere una scelta
urbanistica e che sono state qui compendiate in brevi affermazioni
che ripeto non vogliono avere il pregio dell'originalità, ecco
queste indicazioni sono o non sono condivise dal Consiglio?
Mi è parso di sentir dire da alcuni Consiglieri che sono
intervenuti, come Manganoni questa mattina, mi pare lo stesso
Chincheré, Pollicini ed altri che queste indicazioni di carattere
economico generale sono condivise e questa è un'affermazione
importante perché? Perché certe affermazioni ne escludono altre lo
abbiamo detto prima, ora non so, sostenere la tesi, facciamo
l'esempio dell'agricoltura, sostenere la tesi che lo sviluppo di
questo settore si pone in termini prioritari per la conservazione
della presenza umana sul territorio da organizzare in termini tali
da consentire agli addetti e alle loro famiglie una occupazione
integrativa in altri settori prevalentemente nel settore turistico,
nello stesso ambito territoriale, questa affermazione per quanto
vaga a questo livello però impone già una scelta mi pare un
principio abbastanza importante, lo stesso per quanto si riferisce
al turismo, scusatemi quando si dice "da organizzare gradualmente
favorendo la partecipazione e la gestione delle forze economiche
sociali locali", occorre strutturare questa attività in modo che
essa costituisca per le comunità locali una continua fonte di
reddito e non soltanto una rendita una tantum derivante
dall'alienazione di beni immobili, mi pare che si fa
un'affermazione di principio abbastanza importante che esclude
altre scelte possibili, scelte che sono già state fatte in questi
ultimi tempi. Quando si dice controllare e finalizzare i grossi
interventi che in tempi brevi comportino la presenza di ingenti
capitali esterni non facilmente controllabili e che tendano a
riesportare il reddito prodotto, quando si continua parlando di
incentivare la ricettività pubblica, che si dice contenere la
proliferazione della ricettività privata, mi pare che si dicano
delle cose precise, si fanno delle scelte cioè si dice in poche
parole cerchiamo di sviluppare l'attività alberghiera e conteniamo
invece la ricettività privata cioè la ricettività condominiale.
Sono indicazioni che evidentemente non possono che essere vaghe a
questo livello però sono delle indicazioni. Io vorrei sapere per
esempio se queste indicazioni sono condivise dal Consiglio, perché
è importante se si vuole procedere in un lavoro di pianificazione
che si conoscano gli orientamenti sia pure sommari del Consiglio su
questi argomenti che sono i presupposti di una politica
territoriale. Questo è il primo discorso e aveva ragione Chincheré
questa mattina quando ha detto che vi erano, che il piano poteva
essere visto in due grossi aspetti: quello dell'affermazione di
principi di carattere generale che sono di politica economica e di
politica urbanistica anche e poi quello invece dell'organizzazione
di questo piano, come si deve articolare come si deve strutturare,
quali sono i suoi rapporti i rapporti fra il piano regionale e i
piani regolatori comunali e quali sono le ipotesi di aggregazione
territoriale che si fanno nel piano stesso. Ecco su questo ad
esempio ho sentito voci discordanti, su queste indicazioni ho
sentito molti Consiglieri intervenire e lamentando delle
preoccupazioni in ordine alla, diciamo così, all'autonomia del
Comune, in ordine al ruolo che il Comune deve continuare ad
esercitare, molti Consiglieri hanno detto: il piano regionale deve
coordinare i piani regolatori comunali. Consentitemi di dire che io
non sono d'accordo su questo, il piano regolatore regionale è
imperativo ad un certo livello, vi sono diversi ambiti noi lo
abbiamo scritto chiaramente, il Consiglio può benissimo contraddire
questa indicazione, può benissimo dire che la proposta che io ho
formulato a nome della Giunta è una proposta da respingere però è
chiara, noi indichiamo tre ambiti, diciamo così, territoriali e tre
livelli decisionali uno è quello regionale l'altro è quello
comprensoriale e l'altro se vogliamo è quello comunale anche se noi
proponiamo al posto di livello comunale un livello diverso, un
livello diciamo così urbanistico che non coincide necessariamente
con il livello comunale però diamo a ciascuno di questi tre livelli
dei compiti decisionali importanti, perché, consentitemi Signori
Consiglieri, è chiaro che ci vuole un'autorità urbanistica. La
formazione, la formulazione di un piano deve essere democratica ma
c'è il momento delle decisioni, attribuire alla Regione il compito
semplicemente di coordinare le indicazioni che provengono dai piani
comunali, a io avviso sarebbe un grosso errore, sarebbe un grosso
errore e non ci porterebbe alla formazione di un piano regionale
cioè la funzione a questo punto della regione sarebbe quella di
fare un collage delle diverse proposte avanzate a livello comunale.
Come è possibile garantire unicità di indirizzo diciamo così una
logica urbanistica a queste proposte che da parte dei Comuni spesso
vengono avanzate in modo contradditorio. Noi sappiamo che il Comune
A molto sovente vuole esattamente il contrario del Comune B che gli
sta di fianco per cui certe proposte di politica urbanistica si
traducono in una discrasia di indicazioni sul piano viabile, sul
piano delle infrastrutture, sul piano delle zone, ora non credo
quindi che sia possibile fare un discorso dove non esiste
l'autorità urbanistica regionale, io sono dell'avviso che occorre
individuare come è stato indicato tre livelli di pianificazione e
tre livelli di responsabilità e di autorità, ma quando dico la
parola autorità non voglio dire la parola incomunicabilità o la
parola assoggettamento cieco e supino alle volontà espresse dagli
organi superiori o dai livelli superiori, è un'esigenza mi pare
però di ordine, un'esigenza pratica che non può essere diversamente
a cui non si può diversamente sopperire.
Quindi io su questo aspetto gradirei che i Signori Consiglieri
fossero un po' più precisi, noi abbiamo fatto delle proposte molto
chiare sia nella bozza che nella relazione che io ho fatto
distribuire, nella relazione scritta, e mi pare che siano, così,
incontrovertibili noi per esempio pag. 18 della relazione, noi vi
diciamo: "I livelli di piano e loro contenuti". Eh, io invito i
Consiglieri a rivedere un attimo questa proposta che, ripeto, può
anche essere disattesa, può anche essere respinta ma ha il pregio
se non altro di essere una proposta chiara almeno in quei termini.
Così a pag. 19 della relazione che ho consegnato, è l'ultima pag.
19, dove dico: "Rapporti fra i diversi livelli di pianificazione",
e qui individuiamo addirittura quali sono i compiti specifici di
questi livelli di pianificazione cioè diciamo cosa aspetta a fare
al piano regionale cosa aspetta a fare al piano comprensoriale, ai
sistemi territoriali, alle unità insediative, ecco si può
contraddire quello che io indico, quello che la Giunta ha voluto
indicare, però io propongo in questo caso un sistema ordinato e
dove ci vuole una manifestazione di volontà, dove questa volontà
deve formarsi deve determinarsi. Fra l'altro, la materia
urbanistica è una materia molto complessa e la cosa peggiore
sarebbe quella di lasciarla in balia a tante forze contrapposte che
poi non decidono niente alla fine, come sta succedendo in questo
momento in realtà quindi non è per venire contro, per andare
all'autonomia de Comuni, non è per fare un discorso di centralismo
regionale ma una autorità urbanistica deve sussistere, deve
sussistere ai vari livelli io ritengo che a livello regionale di
grosse scelte questa autorità non possa che essere la Regione.
Ora, molti altri Consiglieri nell'intervenire hanno lamentato
aspetti diversi mi riferisco ad esempio all'intervento più
diligente e se vogliamo più pregante, quello del Consigliere
Manganoni che certamente tra i Consiglieri è quello che ha
esaminato più da vicino non solo la relazione ma tutte le tavole
perché questo piano, non dimentichiamolo, non si compone solo di un
certo numero di pagine dattiloscritte si compone anche di numerose
tavole che hanno comportato un lavoro non indifferente e un piano è
anche una serie di indicazioni grafiche perché non dimentichiamolo
le soluzioni territoriali sono sempre tradotte in termini grafici
su delle carte in scale diverse. Ora io ho già premesso che il
calore essenziale di questa discussione era accanto delle scelte
fondamentali di simulare delle soluzioni, qualcuno ha voluto fare
dell'ironia sulla parola simulare ed io l'avevo usata in termini
corretti e senza con questo voler essere frainteso, certamente
senza voler prendere in giro nessuno, si dice volo simulato quello
che si fa al centro aerospaziale o al centro aeronautico senza
salire su di un aereo, si dice piano, soluzione simulata quella che
si propone facendo intravedere quello che succederebbe se così si
decidesse, ora mi pare che tutto questo sia corretto e possa
consentire al Consiglio di assumere almeno delle prime decisioni di
fare delle prime valutazioni non di decidere un piano urbanistico,
perché non siamo in grado di approssimarlo sempre di più, di
avvicinarci alla soluzione finale che poi dovrà essere assunta da
questo Consiglio.
Io temo, temo fortemente di essere stato frainteso almeno da
quei Consiglieri che sono intervenuti nella giornata in cui è stato
illustrato il piano e non ho nessuna voglia di polemizzare anche se
forse mi potrebbe fare comodo e il mio temperamento mi porterebbe
alla polemica, non ho nessuna voglia perché credo che in questo
momento il discorso più importante sia quello di uscire da questo
Consiglio con delle scelte con delle indicazioni sia pure
approssimative, sia pure di prima, diciamo così, di prima
approssimazione, quindi io voglio dimenticare quelle cose troppo
polemiche che sono state dette e perché non mi fa comodo tenerne
conto in questa circostanza, non serve alla discussione diciamo
così non serve alla discussione, non serve diciamo così
all'economia del piano della discussione. Ebbene il Consigliere
Dolchi ha fatto un intervento breve incentrandolo sulla questione
di metodo, il Consigliere Pollicini ha dato un'adesione così di
massima alle proposte contenute nel piano insistendo soprattutto
sul fatto che così non erano state date delle indicazioni precise,
io voglio dire che se è vero che indicazioni estremamente precise
non sono date per la parte delle scelte però indicazioni precise
vengono formulate nella prima parte dove si indicano i presupposti
di politica economica che dovrebbero reggere questo piano, che sono
gli stessi presupposti che poi stanno alla base e a fondamento
degli studi della programmazione e che sono tratti dalle
indicazioni che la programmazione ci ha dato. Ora se vogliamo
procedere dobbiamo almeno esprimerci in qualche modo su queste
indicazioni che sono state formulate e che vi prego di credere sono
abbastanza precise. Io non accetto la polemica facile, dice "sono
parole" sì vabbè parole ma attraverso alle parole si arriva alle
decisioni, si arriva ai fatti, incominciamo intanto a fermarci
sulle parole e a dire se vanno bene quelle poche parole che sono
state fatte, che sono state indicate, certo che non è facile poter
entrare nel meccanismo del piano, nel meccanismo che è stato
proposto, non è facile in questa sera, in questa seduta neanche in
un'altra successiva arrivare a delle decisioni però alcuni
Consiglieri hanno già espresso le loro opinioni, le loro riserve e
le loro preoccupazione, è occupazione, questo è stato accuratamente
registrato da, in parte da me e in parte dai funzionari che seguono
questa discussione e questo non era tenuto presente, ma soprattutto
io credo questa sera dovremmo arrivare a decidere quale organo
consiliare, per ragioni di praticità, per ragioni, diciamo così, di
operatività, quale organo consiliare deve poter essere consultato,
badate bene, non è che la Giunta vuole scaricare una
responsabilità, questo in modo più assoluto, quale organo
consiliare può e deve essere consultato affinché sulla base di
scelte generali che faremo oggi la Giunta possa proseguire questi
studi e possa avere un contatto continuo e fecondo con questo
organo consiliare affinché il giorno in cui ci arriverà a
presentare un prodotto più finito, probabilmente non sarà ancora il
prodotto ultimo, ma un prodotto più elaborato il Consiglio non
senta estraneo questo lavoro e non dica: mah, scusatemi, qui ci
mandate della carta da leggere, ci presentate delle tavole, noi
poveretti non abbiamo tempo, non siamo riusciti a capire, avevamo
altre cose da fare e in una discussione di una giornata non si
possono dare delle indicazioni, mancano i tecnici, ecc. ecc.; cioè
io ritengo che sia indispensabile, senza voler fare il gioco dello
scarica barile, sia indispensabile che un organo, che potrebbe
benissimo essere la Commissione che già esiste a tal proposito,
perché voglio ricordare che la prima Commissione, la Commissione
Affari Generali e Finanze è anche diventata urbanistica e
Programmazione per decisione del Consiglio, ora questa Commissione
opportunamente integrata dai Gruppi che possono mancare, dai
rappresentanti dei Gruppi che possono mancare dovrebbe avere, a mio
avviso, il compito istituzionale di seguire questi lavori da vicino
senza con questo sostituirsi a nessun organo esecutivo che è la
Giunta, che è l'Assessorato, senza sostituirsi agli organi tecnici
perché non sarebbe un rapporto corretto questo, ma tanto da far sì
che questo benedetto Piano di questi lavori man mano che proseguono
vengano seguiti e in qualche modo appartengano al Consiglio, ai
Gruppi consiliari, perché vi posso garantire che è abbastanza
desolante venire qui, fare una relazione e così sentirsi dire delle
cose molto generiche sullo stile della relazione o sul lessico,
usato, ma non sentir fare un'osservazione di merito a quello che è
stato fatto, non sentir dire se i comprensori sono una cosa seria,
se i sistemi territoriali devono essere organizzati così oppure non
è il caso di organizzarli così, passare i piani comunali sopra il
Piano regionale, non lo so, io penso che sia desolante fare una
discussione dove alle proposte concrete, ce ne sono anche se non
moltissime ma ce ne sono di proposte concrete, non vengono date
delle risposte concrete o solo da parte, io devo dare atto a
Manganoni e ad altri Consiglieri che hanno dato delle risposte,
alcune di queste io le discuto, però sono risposte concrete, sono
risposte già date ad un livello di esame, almeno del Piano, di
quello che è stato prospettato.
Ora non lo so come proporre di chiudere questa prima
discussione, non lo so perché non voglio e non vorrei proporre
delle cose che il Consiglio non vuole o non può fare; non vorrei
con questo forzare la mano o farmi dare far dare alla Giunta dei
mandati in bianco o cose del genere che potrebbero prestare
polemiche interessate, strumentali.
Io ritengo però che se fosse possibile, e mi affido
evidentemente alla discussione ulteriore e alle intenzioni dei
Gruppi, che se fosse possibile concludere questa prima riunione,
questo primo incontro con i problemi urbanistici della Regione con
un ordine del giorno nel quale si possono fare una certa serie di
affermazioni, io mi auguro che queste affermazioni possano essere
quelle di condividere in linea di massima le indicazioni contenute
nella bozza e nella relazione dell'Assessore e dare mandato alla
Giunta di proseguire su questa strada e di costituire questa
Commissione, che venga periodicamente consultata e tenuta al
corrente degli studi che si portano avanti, una soluzione di questo
genere non credo che sarebbe negativa e darebbe la possibilità di
continuare questi studi sulla base di certe indicazioni che sono
qui contenute.
Ora mi rendo conto che sulla seconda parte del discorso, quella
dei meccanismi del Piano c'è molta incertezza, ci sono opinioni
contrastanti e diverse, quella è la parte che deve più essere messa
a punto, ma dico almeno sulla parte delle premesse, sulla parte
delle considerazioni di carattere economico generale, sulle
volontà, sulle finalità da raggiungere che sono poi quelle della
programmazione, grosso modo, e che sono quelle che io penso il buon
senso dovrebbe ispirarci, se almeno su quello c'è senso, io credo
che gli studi possano proseguire, altrimenti non lo so se sia
utile, se sia opportuno portare avanti degli studi che
mancherebbero di una sufficiente indicazione, mancherebbero di
alcune scelte politiche che devono essere fatte a monte di questi
studi.
Se il Consiglio regionale non è d'accordo sulle proposte,
soprattutto contenute nella prima parte che la Giunta fa, ebbene è
opportuno che lo dica perché va da sé che io personalmente non me
la sentirei più come Assessore di portare avanti uno studio sul
Piano urbanistico regionale non ben definito, non ben identificato
e quindi non vorrei così pestare acqua nel mortaio e far perdere
tempo e soldi all'Amministrazione, così per il piacere di dire un
domani, ah ma io ho fatto una bella monografia sul Piano
urbanistico regionale, c'è il mio nome, ero io l'Assessore; in
questo momento non mi interessano queste cose e forse ho passato la
fase della, diciamo così, della pubblicità gratuita.
Ora Signori Consiglieri io vi prego, se possibile, di dare una
risposta alle richieste che ho formulato, non ho potuto rispondere
espressamente a tutte le richieste che hanno fatto i Consiglieri,
anche perché sono così tante e per dare una risposta più precisa ci
vorrebbero probabilmente qui in quest'aula le carte che invece sono
nell'altra aula, comunque devo dire, per ricordare i principali,
devo dire questo: che ad esempio le considerazioni, alcune
considerazioni svolte da Ramera in ordine alla pianificazione
territoriale, sui problemi generali, in ordine alle proprietà dei
suoli, in ordine alle difficoltà che si incontrano nella
pianificazione, io le condivido, penso che l'unico modo per poter
pianificare il territorio senza incorrere in macroscopiche
pressioni di carattere politico possa essere quello di una legge
evidentemente nazionale che porta all'indifferenza rispetto al
regime dei suoli, questo lo si può fare con una legge che preveda
l'esproprio generalizzato e il compenso diciamo nell'acquisizione
delle aree, fra le aree che hanno una destinazione edificabile, ad
esempio, e quelle che hanno una destinazione a servizi, perché oggi
il Piano regolatore, così com'è concepita l'attuale legislazione,
può essere una cuccagna per alcuni e può essere una punizione per
altri, dove passa una strada può essere una punizione, addirittura
dove c'è un verde pubblico che poi magari non si realizza se non
dopo vent'anni peggio ancora, e invece dove c'è un terreno
edificabile noi vediamo subito che due cittadini che hanno
teoricamente gli stessi diritti vengono colpiti in modo diverso,
toccati diversamente dalla sorte.
Ecco questa è una delle ragioni per cui è difficile fare
dell'urbanistica; bisogna a monte con una legge apposita creare
l'indifferenza rispetto al regime del suolo, non è facile, in certi
paesi sono ricorsi all'esproprio generalizzato e forse anche in
Italia si arriverà; si tratta di individuare, diciamo così, la
corresponsione di una indennità, la mercificazione diciamo così del
bene terreno.
Tonino ha fatto delle richieste precise, ha parlato di
Dondeynaz, per esempio, e noi tutti sappiamo dove si trova e com'è
ancora vergine questa conca e abbiamo fatto degli sforzi per
mantenerla tale, perché già alcune richieste di intervento, alcune
forze economiche si erano già interessate e non proprio per una
valorizzazione nel senso genuino del termine, e di fatti abbiamo
apposto un vincolo come Sovraintendenza, non è molto ma in mancanza
di un Piano almeno i vincoli possono impedire che si faccia il
peggio; certo che questo discorso può essere affrontato solo in un
Piano regionale e anche in un Piano comunale, in un Piano
regolatore, bisogna vedere anche qual è la volontà degli
Amministratori del luogo, che non è ancora abbastanza chiara per il
momento.
La proposta di acquistare l'intera zona è una proposta molto
pericolosa, sarebbe bello poter comprare tutte le zone della Valle
che rivestono un interesse paesaggistico ma sarebbe così costoso,
terribilmente costoso, e non so come faremo con l'erario regionale
a portare avanti una soluzione di questo tipo.
In questo caso la politica del vincolo, tanto deprecata, forse è
la soluzione migliore anche se è quella che può colpire certi
interessi anche legittimi.
Traforo Mologna-Gaby-Piè di Cavallo; non so per quale ragione
non sia comparso nelle tavole, voglio far presente che il Piano
urbanistico, questa bozza di Piano è stata discussa con tutte e 74
le Amministrazioni Comunali della Regione; abbiamo fatto delle
riunioni di comprensorio alle quali hanno partecipato credo tutte
le Amministrazioni, comunque le abbiamo invitate tutte; ora io ho
anche i verbali di queste sedute con i presenti, con l'ordine del
giorno della discussione, con le conclusioni; molte indicazioni che
sono comparse sulle tavole sono indicazioni scaturite, scaturite da
queste riunioni, con questo non significa che il livello di
approssimazione del discorso non sia ancora soddisfacente, anzi
l'ho premesso prima, molte indicazioni devono ancora essere date,
però la consultazione con i Comuni, con le Amministrazioni è stata
fatta, di tutte e 74 le Amministrazioni Comunali.
Dayné ha detto attenzione ai parchi, perché dice noi abbiamo
esperienza di che cosa significa un parco nazionale.
Ecco, noi abbiamo usato l'espressione parco, diciamo così, un
po' impropriamente, abbiamo voluto indicare con parco regionale,
parco dominicale, delle zone che hanno essenzialmente una funzione
e una vocazione agricola e che devono mantenere questa loro
caratterizzazione e diverse possibilità di impiego a fini
turistici, non come una punizione in più da dare a costoro, ma
posto che in qualche modo il paesaggio montano deve essere
mantenuto e che una certa quota di popolazione deve continuare ad
essere popolazione rurale, va da sé che noi dobbiamo anche
organizzare questa attività agricola in modo che si possa
esplicare, se noi consentiamo l'edificazione in tutta la Valle in
modo indiscriminato che cosa succede? Succede che non si può più
fare dell'attività agricola, questa mattina ho sentito fare
l'apologia delle case sparse, mi pare che l'abbia fatto Manganoni,
io mi permetto di contraddirlo, la caratteristica del nostro
paesaggio fino a ieri era delle case concentrate con del verde
attorno d'estate, con delle distanze bianche d'inverno, la
caratteristica del paesaggio valdostano era quella, se guardiamo le
vecchie fotografie, le vecchie cartoline, quella era la morfologia
del paesaggio valdostano; oggi se noi ipotizziamo una scelta
diversa che può essere la scelta svizzera, che può essere la scelta
non lo so io tirolese, va beh, facciamo case da tutte le parti,
piccole casette, ma il regime di proprietà che ci impedisce questo,
tra l'altro, regime di proprietà fondiaria.
Altrove c'è un uso agricolo con una proprietà agricola
abbastanza estesa, allora si giustifica questo spargimento sul
territorio delle costruzioni, qui invece la frammentazione
fondiaria portava a far sì che ci fosse un villaggio, un nucleo
abitato e poi con questa frammentazione era difficile poter
costruire altrove, era anche inopportuno, era anche illogico perché
si raccoglievano in quel centro tutti i servizi principali.
Ora se noi vogliamo modificare il paesaggio, la morfologia del
paesaggio della nostra Regione abbiamo da fare solo la scelta delle
case sparse rispetto al villaggio rispetto alla concentrazione
delle case; questo non ha nulla a che fare col discorso dei
condomini, ecc. ecc., però dico la caratteristica fino ad oggi del
nostro paesaggio era la concentrazione delle costruzioni  in
un luogo e del verde, del mantenimento del verde agricolo della
restante parte, e questa è una caratteristica del paesaggio,
parliamo di difendere il nostro paesaggio, quali sono le
caratteristiche che lo determinano, perché altrimenti il discorso è
un discorso vuoto.
Ora comprensori, comunità montane, sempre nel discorso di
Dayné.
Beh certo che i comprensori dovrebbero coincidere con le
Comunità montane altrimenti si crea così un conflitto; a proposito
però, degli schemi viabili e delle proposte finali del Piano,
perché è stato detto molto su questo, molti Consiglieri hanno avuto
l'occasione di fare una facile polemica sul collegamento
ferroviario, per esempio Aosta-Martigny o su altre indicazioni, beh
io voglio ricordare che tanti anni fa, quando si parlava del
collegamento del Traforo del Monte Bianco o del Traforo del Gran
San Bernardo, tanta gente è stata coperta da insolenze, di insulti,
mi avevano attribuito l'epiteto di visionario o cose del genere, il
Piano, un Piano urbanistico non è mica fatto per domani mattina,
neanche per dopo domani, ci sono dei tempi brevi, delle scelte che
si fanno nei tempi brevi, quelle che si fanno nei tempi medi e sono
delle scelte strategiche dei tempi lunghi, scelte che magari poi
non si verificheranno, però sono delle indicazioni alle quali si
può tendere.
Ora io ritengo che il discorso ad esempio di un collegamento
ferroviario che già esisteva come progetto cento anni fa circa, non
sia una scelta assolutamente da visionario, da delirio tremens, è
una scelta abbastanza logica, tenuto conto che ad esempio nel piano
di sviluppo del Piemonte questa soluzione è prevista e caldeggiata
e sostenuta, e penso che anche autorità elvetiche possano avere un
interesse analogo tenuto conto che da parte loro la linea è già
praticamente finita.
Ma certo questo non va iscritto nell'ordine di priorità, però
precludersi possibilità di questo genere che può radicalmente
modificare la posizione della Valle d'Aosta nei confronti
dell'Europa e poiché un collegamento ferroviario è estremamente più
importante di qualunque collegamento autostradale, io ritengo che
precludersi una scelta di questo genere o una ipotesi di questo
genere sia ridicolo, sia così cinico, perché un piano non è il
libro dei sogni ma è anche il libro delle speranze, delle
aspettative, tutte queste cose vengono messe correttamente in
termini corretti e non in termini trionfalistici, cioè non vorrei
che qui si facesse del cinismo amministrativo, ah dice quand'è che
lo faremo mai col bilancio della Regione? Ma siamo matti! Per
carità, pensiamo a fare le strade quando dobbiamo farle e non
preoccupiamoci delle cose troppo grosse!
Questo è cinismo bello e buono secondo me, cioè bisogna avere
anche il coraggio di andare al di là dei quattro e dei cinque anni
di mandato, dei vent'anni che possono stare ad accampare qualcuno,
anche meno, bisogna cercare di proiettarsi e vedere quale può
essere la funzione della nostra Regione nell'avvenire dell'Europa e
dell'Italia.
Ora Signori Consiglieri io ho risposto ad alcuni dei quesiti che
sono stati posti, la discussione e la mia risposta non poteva che
risentire di come è stata svolta la discussione, che è stata
abbastanza dispersiva, almeno per alcuni interventi, e voglio solo
ricordare ad esempio al Consigliere Manganone che così noi non
abbiamo avanzato pretese di primogenitura, Manganone ha fatto delle
considerazioni alcune valide, io ritengo, altre polemiche forse
perché si trova all'opposizione e bisogna fare della polemica
necessariamente quando si discutono certi argomenti, e quindi io mi
rendo conto che una certa quota di polemica ci deve essere se no
non è più divertente la discussione, però Manganone, alcune cose
che tu hai detto tu lo sai che io le ho sempre condivise, quando si
sosteneva che era necessario in qualche modo rivedere la legge
ponte io ti ho sempre detto sì, ma in un quadro preciso, in un
quadro generale, in un quadro di riferimento che può essere il
Piano urbanistico, se no una revisione a freddo così della legge
ponte porta solo a degli scompensi ulteriori, porta solo a creare
dei problemi, e io ho sempre anche detto in quelle circostanze che
sulle distanze potevamo essere d'accordo, su tante altre cose, ma
sugli standard quelli io li ritenevo abbastanza fissi, soprattutto
per quegli aspetti che, ripeto, costituivano secondo me una scelta
di civiltà.
Ora anche il Consigliere Bancod ha fatto delle osservazioni
abbastanza pregnanti per esempio ha fatto un'osservazione che si
riferisce alla sua zona a proposito del comprensorio di Verrayes e
Comuni limitrofi, dicendo che nel Piano viene indicata una
gravitazione su zone che non sono poi così collegate; a mio avviso
ha ragione il Consigliere Bancod, comunque sono tutti aspetti che
possiamo puntualizzare in discussioni successive, in incontri
successivi a livello di Commissioni più ristrette.
Il Consigliere Caveri ha fatto un discorso molto duro, però non
ha dato delle indicazioni concrete; ha detto semplicemente che il
Piano, che questo che veniva presentato intanto è un espediente
polemico, così propagandistico, io non credo di aver suonato
proprio la grancassa, e poi che era un insieme così di luoghi
comuni, alcune cose erano anche dette bene ma queste cose le aveva
dette anche lui, ma noi non vogliamo dire che non ha detto delle
cose giuste, vogliamo semplicemente dire che abbiamo cercato di
fare uno sforzo di raccogliere certe indicazioni, di proporle e su
queste indicazioni siamo tutti d'accordo.
Che il lessico di queste cose è sempre molto strano,
tecnicistico e lascia così intendere un vuoto pneumatico di idee;
io non credo proprio, c'è un lessico di un certo tipo, non è detto
che ci si debba adeguare a questo lessico, io posso condividere
quelli che lo respingono, però io gradirei che nel respingere
questo modo di presentare i problemi se ne indicasse uno
alternativo, nel respingere certe proposte certi contenuti si
indicassero delle proposte, dei contenuti alternativi, in questo
modo forse riusciremmo a fare del buon lavoro.
Io per il momento credo di dover aver replicato precisando
alcuni contenuti di questo Piano, sono pronto a riprendere la
parola se i Consiglieri hanno delle domande da fare, delle
proposte, delle contro proposte, repliche.
Montesano (P.S.D.I.)
- Di fatti c'è una seconda tornata
di interventi, sono iscritti a parlare il Consigliere Andrione, il
Consigliere Manganone e il Consigliere Bordon.
La parola al Consigliere Andrione.
Andrione (U.V.)
- Mi dispiace di...
Montesano (P.S.D.I.)
- Lei è la terza volta
Manganoni.
Andrione (U.V.)
- No, no io sono alla seconda per...
Montesano (P.S.D.I.)
- Ma lei è la terza... per quelli
che ho nominato, ma non per lei.
Andrione (U.V.)
- E va beh...
Manganoni (P.C.I.)
- ...che quando si è discusso del
bilancio che per me è enormemente meno importante, lei ha
detto...
Montesano (P.S.D.I.)
- Sì, stia tranquillo che vedremo,
vedremo di accontentarla; allora la parola al Consigliere
Andrione.
Andrione (U.V.)
- Mi dispiace di dover rilanciare la
polemica dicendo che dissento totalmente da quanto è stato detto e
forse non solo da quello che ha detto l'Assessore Milanesio, ma
anche da altri Consiglieri che sono intervenuti prima, perché su un
punto fondamentale l'Assessore Milanesio ha avuto ragione, quando
ha detto in una parentesi rivolta a Ramera, che la discussione di
questa sera è una discussione essenzialmente politica, cioè non è
una discussione che riguarda le scelte tecniche di questa bozza di
Piano, ma è una discussione che riguarda il comportamento politico
del Consiglio Regionale nei confronti di un Piano presentato dalla
Giunta, perché noi potremmo venire qui con 35 bozze di Piano, ogni
Consigliere avere la sua, 34 forse perché Maghetti avrebbe quella
di Pedrini, ma dico potremmo venire con 34 scelte, ognuna
avvalorata dai suoi bravi tecnici dietro alle spalle, e fare il
tipo di discussione che abbiamo fatto - e scusatemi Signori
Consiglieri - perfettamente inutile, perché noi abbiamo pestato
acqua in un mortaio facendo delle discussioni che non hanno
riscontro nella realtà attuale in quella che è veramente la
politica amministrativa urbanistica della Valle d'Aosta; quando si
fanno delle cortesi polemiche fra Manganoni e Milanesio per sapere
se bisogna fare i villaggi concentrati oppure separati, ecc... io
mi ero scritta la frase, ma chi è che firma le licenze edilizie?
Manganoni chi è che in realtà ha permesso i condomini ai F.lli
Gambaro o il Piano di Pila? A quale punto arriviamo a crearci dei
Piani che sono poi sostenuti dal corinseo principale Signor
Pollicini che dice ipotesi di lavoro! Ma di quale lavoro? Ipotesi
di lavoro dovrà essere verificata nella realtà non in discussioni
che sono fatte in Consiglio e dove ci si rilancia da una parte e
dall'altra che è meglio fare le entrate a pettine o è meglio farle
a pioggia o è meglio farle per traverso quando in realtà di entrate
non se ne fanno e si fanno solo delle uscite, uscite di licenze
edilizie date solo secondo determinati criteri che non sono
certamente dei criteri sociali!
Allora noi ripetiamo quello che avevamo detto già un'altra
volta, che qui stiamo discutendo di un alibi, perché non è certo a
tre mesi dalla dissoluzione obbligatoria del Consiglio che da
questa bozza di Piano, che come discussione teorica può essere
valida, non è certo a tre mesi che verranno fuori delle indicazioni
concrete e che verrà fuori quel solo piccolo articolo di legge che
potrebbe teoricamente permettere la fine della privatizzazione dei
suoli per fare soltanto un esempio, e allora il Consiglio regionale
avrebbe lavorato, ma noi continuiamo - e chiedo scusa se parlo
particolarmente a Dolchi - noi continuiamo con gli alibi, perché il
n. 5 bis è un alibi, perché certe celebrazioni della Resistenza
fatte con spirito fascista, perché quella motivazione della
medaglia d'oro poteva essere scritta da Storace, quelli sono degli
alibi e quando tu chiedi che si parli della Resistenza nelle
Scuole, facciamo attenzione, perché a parlare in una certa maniera
rischiamo, da parte di quei ragazzi che non sono stupidi perché non
lo sono, di farci pigliare giustamente a calci nel sedere, scusami
l'espressione!
Smettiamola di fare finta di fare della politica e diciamo le
cose così come stanno e in questo momento di politica urbanistica
in Valle d'Aosta non ce n'è, la verità è questa; c'è soltanto un
tentativo, una bozza, uno studio, ma allora io personalmente mi
rifiuto di discutere su questa bozza quando - e sono sicuro -
scusatemi la cattiveria, sono sicuro che molti membri della Giunta
non l'hanno letta perché se no non arrivava così in Consiglio,
perché c'è scritto chiaro e netto che sono mancate le indicazioni
da parte della Giunta, ma se si forma la Commissione tecnica e
dice: signori ad un certo momento , arrivati qui in questa
discussione che così è teorica, dove tutto può essere avanzato, io
tecnico ho dovuto fermarmi perché la Signora Giunta non mi ha detto
che cosa doveva are e siamo noi che veniamo qui e allora Dolchi
difende il traforo passando da Ollomont e io difendo passando, robe
di questo genere, ma ci rendiamo conto di qual è il nostro compito?
Di quali sono gli imperativi immediati? Ai quali noi dobbiamo
rispondere, noi come Consiglio e come Giunta, ma non è certo
facendo una discussione accademica, perché Milanesio ha detto che
lui non era venuto qui a chiedere un bravo bravo da parte del
Consiglio, ma io vorrei fare questa ipotesi ai miei colleghi: se
tutti si fossero alzati e avessero gridato "bravo, bravo",
bellissima questa bozza, splendida, meravigliosa, che cosa sarebbe
cambiato in Valle d'Aosta in materia di urbanistica? Niente, la
verità è questa, la verità - e mi dispiace per Pollicini - è che
questo è semplicemente un alibi, che non risponde a quelli che sono
i bisogni della politica urbanistica in Valle d'Aosta, ed è per
quello che per noi questa discussione, mi permetto di dirlo, è
stata lunga e penosa, perché ancora una volta si è cercato di
prendere il famoso Consiglio regionale per i fondelli.
Montesano (P.S.D.I.)
- La parola al Consigliere
Manganone.
Manganone (D.C.)
- Non volevo intervenire perché la
discussione è stata molto lunga e penosa come ha detto bene il
Consigliere Andrione, ma alcuni fatti mi inducono a prendere la
parola.
Milanesio mi ha tacciato di fare polemica, io non credo di aver
fatto polemica, io ho solo fatto una semplice constatazione, e
quale è stata la mia constatazione? La mia constatazione è questa:
che la Giunta regionale non vuole una legge urbanistica regionale
ma vuole l'applicazione integrale della 765, questa è la verità di
fondo; ma è una verità basata su dei dati concreti, e adesso
l'Assessore Milanesio mi viene a dire che sì le distanze possono
essere modificate, si possono modificare anche gli standard, ma
adesso è troppo tardi, adesso che la patata è diventata non
bollente ma rovente qualcuno cerca di scaricare sul Consiglio la
propria responsabilità, e credo che non son valse le parole del
Consigliere Pollicini, che è un maestro in rocambolesche finzioni,
perché Pollicini vuol sempre farsi vedere quel che non è. Pollicini
stamattina dice: la Giunta ha il senso democratico perché la Giunta
espone al Consiglio queste considerazioni di questa monografia; ma
la Giunta ha il senso democratico perché la Giunta espone al
Consiglio queste considerazioni di questa monografia; ma la Giunta
non ha avuto nessun senso democratico, questa è la verità di fondo,
perché, Pollicini, io ho qui una circolare mandata dal Presidente
di Giunta a tutti i Comuni, datata 29 settembre 1970, in cui si
chiede l'applicazione integrale della 765, questa non è polemica
Milanesio! Ma è una constatazione, un'altra constatazione che non
c'è democraticità in voi è questa: che in tutte le riunioni che
avete fatto con gli esponenti comunali, con i Consiglieri comunali,
non una volta un rappresentante di questo Consiglio è stato
chiamato, almeno non sono mai stati chiamati i Consiglieri della
Democrazia Cristiana, questo è un dato di fondo.
Ed ora adesso, quando il problema scotta, quando le vostre
responsabilità diventano sempre più gravi, cercate a noi di farci
dire delle scelte, e io mi ripeto, ripeto l'intervento che ho fatto
la volta scorsa: noi le nostre scelte le abbiamo fatte, e sempre di
più c'è la conferma che voi per questi ultimi mesi di legislatura
volete l'applicazione integrale della 765, la volete, perché i
piani regolatori sono stati fatti secondo la 765, perché avete
speso malamente i soldi per la redazione di tutti i piani
regolatori di tutti i Comuni della Valle d'Aosta.
Dite che volete favorire l'agricoltura permettendo la
ristrutturazione dei villaggi, Assessore Milanesio; io chiedo: ma è
possibile ricostruire un villaggio? Quando questo villaggio per le
norme della 765 viene classificato zona A) e questo è un dato
inconfutabile e io ho sempre tenuto come esempio la frazione di
Ivery dove non si può neanche fare un modestissimo servizio su un
balcone o dove non si può alzare di cinque cm. e dove noi
Amministrazione regionale non siamo riusciti a fare un piazzale,
questa è la verità di fondo, queste sono considerazioni, sono
esperienze che ha fatto un Consigliere regionale a dispetto della
Giunta, sono considerazioni reali, ecco la realtà, Manganoni, che
si affaccia adesso, ecco il loro spirito conservatore! Questa è la
verità di fondo!
Noi non abbiamo fatto niente e adesso cerchiamo di stendere una
cortina fumogena sugli interventi della Giunta, adesso siamo noi
che veniamo tirati in ballo e noi dobbiamo dare le scelte? Noi le
nostre scelte le abbiamo già date, sono quelle e rimangono quelle,
noi assolutamente non ci esprimiamo su questa bozza di Piano, su
questa monografia di Piano, perché può anche essere ben fatta, però
a noi non dice nulla, nulla di nuovo.
Bordon (D.C.)
- Cosa volete che vi dica, se non avessi
chiesto la parola non incomincerei neanche perché potrei benissimo
dire mi associo non a quello che hanno detto tutti gli altri perché
si erano preparati in questo campo, erano stati pregati da noi di
questo fare, ma potrei dire mi associo a quanto ha detto
ultimamente l'amico Andrione e l'amico Manganone i quali da amici,
ma senza pietà, mi hanno tolto si può dire tutti gli argomenti che
io volevo ricordare qui.
Io vorrei proprio seguire quel tono usato da Milanesio quando
dice se è possibile non facciamo della polemica ma cerchiamo di
fare un discorso costruttivo, perché sono queste le cose che
contano e noi ne siamo perfettamente d'accordo; però naturalmente
non bisogna neanche stupirsi quando vengono fuori certe reazioni,
come abbiamo sentito ultimamente da Andrione e da Manganone, perché
non è che qui si voglia fare della demagogia, ma qualche volta ci
si deve anche difendere perché non vogliamo neanche che ci
gabelliate come un documento serio, non serio per la mancanza di
quello che c'è scritto dentro di serietà, ma un documento che si
possa discutere, e allora come vi ho detto prima, io vi chiedo
scusa se aggiungerò delle altre parole ad altre parole che sono già
state dette prima su un documento che io non so come definire,
perché abbiamo sentito qui chiamare questo documento "bozza" e
abbiamo sentito persone più qualificate di me che hanno detto: non
è una bozza.
Difatti se ci si serve dell'espressione stessa dei redattori di
questo documento, noi sentiamo che ad un certo momento si chiama
questo documento come note, o si chiama con altri nomi e pertanto
si rimane un po' perplessi perché si dice: ma come è arrivato su
questi nostri banchi questo documento? E allora, come dico,
aggiungiamo altre parole a quelle già dette prima, parole che poi
sono veramente qualche volta messe bene, per esempio mi ha colpito:
noi dobbiamo fare una discussione a monte, una discussione
politica, per cui ad un certo momento rimani lì, eh beh sono belle
frasi però! Però rimaniamo un po' nella sostanza del discorso, e
nella sostanza del discorso noi cosa dovremmo dire? Dovremmo
innanzi tutto dire che questo intervento che io faccio in questo
momento, che è di modesta portata, ma che si serve soltanto del
buon senso di tutti noi, è basato su questo argomento; argomento
portato avanti prima dal Consigliere Pollicini e successivamente da
Milanesio perché si è voluto attribuire a questa Giunta delle
critiche, a questo Consiglio, a noi per esempio della Democrazia
Cristiana, delle critiche fatte alla Giunta che non siamo noi che
abbiamo fatto alla Giunta, delle critiche che sono state
eventualmente fatte da altri, e allora fatto questo io vorrei
innanzi tutto con voi, con la massima tranquillità e serenità in
pochi minuti, proprio per non fare della demagogia e proprio per
non servirmi delle mie parole che potrebbero anche essere
demagogiche, ma invece servirmi dei documenti che ho in mano e
vedere insieme un po' come è venuto fuori questo.
Allora io mi sono preso qui alcuni appunti che cercherò di
riordinare perché, come ho detto prima, altri del mio Gruppo
avevano il compito di prepararsi per questo argomento e lo hanno
fatto molto bene, perché si sono preparati, hanno detto le cose con
la massima serenità e tranquillità, e quindi io vi chiederò venia
se non sarò tanto preciso.
Ma come premessa mi sono scritto qui, non so chi siano i tecnici
che hanno predisposto questo malloppo, ma anzi tutto mi compiaccio
con loro per la oro sincerità di professionisti che sanno di non
averci dato solo delle indicazioni perché purtroppo che sanno di
averci dato solo delle indicazioni, perché purtroppo ad essi,
tecnici, sono mancati gli apporti che invece avrebbe dovuto dare
loro la Giunta e la programmazione; ora mi consentirete di seguire
un piccolo momentino un po' questo malloppo che ci siamo riletti
per ben due o tre volte e che abbiamo qui sottolineato, come punti
salienti, e naturalmente io mi servirò soltanto di una prima parte,
perché io non voglio più entrare in merito e allora vi dirò che
certe accuse di patate clade, patate a noi qui, fatte da Ramera e
anche da altri che sono intervenuti prima, non sono mica buttate in
aria, non è niente vero che noi ci siamo serviti di queste battute
per fare della demagogia; ma noi dobbiamo seguire un po' questo
malloppo e vedrete che a pagina uno, per esempio, si dice che
questo rapporto è un rapporto che ci hanno fatto di tanti studi che
hanno tirato fuori e queste note - come dice a pag. 30 - che
avrebbero dovuto queste bozze essere fatte in questo modo, tale
bozza avrebbe, ecco il condizionale continuo, dovuto essere
predisposta, sempre ai termini della delibera della Giunta
Regionale, dall'Ufficio del Piano Regolatore con la nostra
consulenza e con la collaborazione dell'Ufficio della
Programmazione socio-economica regionale; questo dovrebbe, fino a
prova contraria mi prova che questo non è avvenuto, perché dovrebbe
essere stato così, ma invece non lo è.
E allora quali scopi raccoglieva questo? E allora noi andiamo a
vedere a pagina 3, per esempio, e troviamo che a pagina 3 gli scopi
erano di fornire alcune indicazioni per la stesura di una nuova
legge urbanistica regionale e fin lì ci siamo, nella lettera g) di
indicare i punti circa i quali la Giunta Regionale è chiamata ad
operare delle scelte indicando le alternative aperte alla Giunta e
le conseguenze prevedibili di una scelta nell'una piuttosto che
nell'altra direzione.
Quindi quando noi incominciamo a mettere come punto fermo
questo, in base a questo documento sul quale io discuto e del quale
discuto e sul quale non faccio né libri di sogni come è stato
detto, anche se sono state osservazioni giuste, anche se si parla
soltanto di cose che si può portare avanti con la speranza di una
attuazione, ebbene io rimango alla lettera di quello che è scritto
qui e allora proseguo e ci dice: però tutto questo non è avvenuto!
E non è avvenuto, andiamo a vedere a pagina 6 perché non è
avvenuto, perché l'elaborazione della bozza di Piano regolatore
regionale non avrebbe dovuto quindi consistere solo di un lavoro
strettamente tecnico, di approntamento di proposte da sottoporre
solo alla fine alla verifica della Giunta e della collettività, ma
piuttosto avrebbe dovuto identificarsi con il risultato di un
continuo confronto fra indirizzi politici dell'Amministrazione,
ecc. ecc. e fa degli schemi, schemi molto interessanti, dove fa
vedere consultazioni di base, ecc. ecc. e continua.
Ora occorre riconoscere che non tutto si è svolto nella
direzione desiderata, ciò appare della massima importanza, perché
con ogni probabilità la radice di questa parziale incapacità a
mettere in atto una procedura di formulazione partecipata e di una
politica urbanistica e sociale stanno alcuni problemi reali che a
nulla vale sottacere probabilmente sottovalutati dall'inizio di
questa seconda fase di studio; e qui ci fanno vedere come avrebbe
dovuto essere fatto tutto il discorso.
In conclusione però che cosa noi vediamo qui? Che in sostanza
quello che appare più evidente è l'assenza di un dibattito - e qui
c'è una parentesi che salto - di un dibattito con la Giunta
Regionale ed una conseguente assenza di indicazioni politiche da
parte della stessa Giunta.
Ora non sono cose che diciamo noi e che ci inventiamo, le
leggiamo qui, perché ripeto per la seconda volta, questi tecnici
sono stati veramente dei galantuomini, perché hanno detto: noi
portiamo questo, ma vi portiamo quello che le nostre possibilità ci
hanno concesso di portare, perché ci è mancata questa
collaborazione, ci è mancato questo colloquio con la Giunta; quindi
io mi servo di questo come tutti i colleghi che sono qui per
arrivare ad un certo momento a una conclusione che io cerco di
accelerare perché non voglio né tediare voi e neanche tediare me,
perché, dicevo prima, di parole se ne sono dette abbastanza; e
dice: ma altri ostacoli, per esempio la scarsa presenza a fianco
della nostra attività degli uffici della programmazione come la
difendiamo noi! Probabilmente pressati da scadenze dettate da una
logica troppo distante dalla nostra e comunque sempre sfasati nei
tempi rispetto alla nostra attività; poi dice ancora una cosa,
infine è emersa durante la nostra attività l'assoluta necessità che
l'Amm.ne Regionale si doti di strumenti tecnici adeguati agli
obiettivi che persegue, tra parentesi organizzazione degli uffici
tecnici, loro strutture e compiti, ricerche di base, elementi
cartografici di base, per cui io che sono profano e non sono
competente come l'amico Manganone che veramente ha fatto uno studio
e che è in ottima atmosfera in questo momento con l'amico
Milanesio, e questo incontro su un piano urbanistico io mi auguro
che abbia a continuare, almeno solo su quel Piano urbanistico lì,
perché mi fa veramente piacere, ma per chi come me è profano dice
che bisogna che si doti di strumenti, è segno che non ha nemmeno
questi strumenti, questo è il discorso.
E allora finisce dicendo richiameremo questo punto al termine di
questo rapporto.
Ora Milanesio, io non penso di aver detto niente di demagogico,
io mi sono servito di quello che è detto qui, e allora con la
massima tranquillità e cercando di abbreviare e di essere, e di
finirla al più presto possibile, un'altra nota avevo messo a pagina
12, perché me l'hai richiamata tu, in fondo qui non è che si
critichi e ci si serva della parola per fare una critica, ma a
pagina 12 dice questo in fondo, sempre quel tecnico galantuomo di
cui parlavo prima, dice questo simula un qualche cosa che se
andasse bene potrebbe andare avanti; quindi però il problema,
secondo me e secondo noi, indipendentemente da certe impostazioni e
discussioni di merito, io penso che si debba impostare anzi un
altro modo, noi abbiamo sentito per esempio stamattina i nostri
colleghi che ci hanno preceduto, hanno parlato, sono già entrati in
merito, sono entrati nelle zone e hanno fatto molto bene, perché?
Perché effettivamente noi al momento opportuno diremo anche noi la
nostra su queste cose, non perché facciamo solo dell'opposizione
demagogica, ma perché riteniamo che non sia il compito nostro,
perché non abbiamo quegli strumenti di cui parlano i tecnici qui, e
dei quali strumenti loro stessi erano sprovveduti, perché lo dicono
loro, bisogna che la Regione abbia tutto questo materiale per poter
portare avanti questo discorso.
Ora io non so, qui c'è gente che è più portata per una
determinata materia, altri un po' meno, io in questo campo cerco di
adeguarmi e di seguire tutto quello che posso, però io non ho
questo materiale e allora io ho sentito con piacere quello che è
stato detto, abbiamo sentito per esempio stamattina osannare ancora
una volta questi agricoltori che devono vivere in montagna perché
guai se abbandonano la montagna, e le frane e gli smottamenti, ma
questo siamo tutti d'accordo, da tanti anni, ma solo che cosa
accade? Che ad un certo momento poi - e qui non è demagogia, perché
potremmo citare i casi e lo hanno puntualizzato i miei predecessori
qui dentro - se il contadino vuol farsi una casetta o vuol vendere
il pezzettino di casa per fare la casetta suda sette camicie, io ne
sto sudando solo cinque per cercare di essere coerenti, ma quelli
là ne sudano sette e non riescono a fare la casa, e invece guarda
che strano se si uniscono, se formano un comprensorio, passatemi la
parola e spero che sia giusta, Manganone, quando formano un
comprensorio e allora va tutto bene, allora si vedono sorgere i
condomini, ecc. ecc. perché si sono messi insieme quattro o cinque
pezzi di terreno, e vi dirò di più, io qui ho preso nota e vene
faccio grazia, ma io potrei fare il nome di un cittadino di Arvier,
per il quale do atto e sono contento di dare atto, che in seguito
ad un mio intervento presso Milanesio, Milanesio era ben disposto a
vedere questa situazione, ma che non riesca a fare un pezzo di casa
ad Arvier e ha ricevuto una lettera, che se poi avrete piacere io
ve la porto qui, che per noi modesti cittadini, uomini della strada
come dico sempre io, ad un certo momento era incomprensibile, per
cui sono venuto e mi hanno detto no, questa legge consente di fare
questo, di fare questa casa, ma è altrettanto vero che questo
cittadino che ha ricevuto la casa si è presentato al Comune, perché
ci sono tutte lunghe trafile prima, la Regione non centra più
perché ormai il Comune ha già adottato il Piano regolatore e io do
atto perché ci tengo qui dentro, non perché siamo alla vigilia
delle elezioni, perché in mezzo a tante cose che non vanno bene
diamo atto che ci sono anche dei funzionari che sono pieni di
comprensione, altri meno, questo succede nelle collettività, e in
questo caso che io sto citando è stato aiutato, ecc... però la
verità è questa, e la casa non la fa, e penso che venga via da
Arvier e vada a comperare un terreno a St. Pierre per farsela
laggiù, e se avremo poi caso di fare una mozione porteremo anche
questo esempio.
Ma questo che cosa provoca? Manganone mi schiaccia quando lo
sento parlare di quella 765 così con questa padronanza, appunto
l'hai detto tu quindi io non voglio più ripeterlo, perché tu l'hai
detto meglio di quanto lo possa dire io con la tua esperienza qui
in questo settore che io non ho, però è altrettanto vero, ripeto,
che questo povero diavolo qui, questo povero cittadino valdostano
la sua casetta non riesce a farla, e allora tra il palleggiamento
da una parte e l'altra, una storia e l'altra, questo si disamora e
si disgusta; naturalmente abbiamo sentito parlare di altre cose,
abbiamo sentito parlare per esempio di parchi domenicali, ma non
ripetiamo tutto quello che dobbiamo dire perché domani si
potrebbero magari pagare le indennità, determinati appezzamenti che
noi conosciamo e per i quali già questo si sta facendo come al
Castello di Fénis, perché bisogna dare atto di tutto quello che
stanno facendo, perché quando ad un certo momento questi poveri
contadini hanno da raccogliere decine e centinaia di scatole di
sardine e di carta ecc. ad un certo momento non so con quale
soddisfazione possono andare avanti se non hanno certo
risarcimento.
Ma tutto questo noi lo discuteremo, il parco domenicale, ecc...
ma la conclusione della mia chiacchierata troppo lunga, e vi chiedo
scusa per la seconda volta, è questa: e non venite a dirci signori
è tutto per rispetto del Consiglio se noi altri abbiamo fatto e
seguito questo iter, perché di iter si parlava stamattina ad un
certo momento; noi siamo rispettosi del Consiglio, ma noi non
vogliamo per niente inculcare delle idee nostre al Consiglio, noi
abbiamo preso questo materiale e ve lo abbiamo portato lì e noi
signori vi ringraziamo di questa vostra cortesia, è strano che in
tante altre occasioni - e qui faremmo della polemica se le
ricordassimo, perché quando i problemi vengono dibattuti in
Consiglio all'unanimità poi magari si va fuori e si dice che è solo
merito della Giunta - ma questo è un altro discorso, è sempre stato
così, quindi non andiamo a rivangare niente, però è altrettanto
vero che noi di questo massimo rispetto, almeno per chi vi parla,
ne fa a meno, ma perché ne fa a meno? Ne fa a meno perché non ha il
materiale per poter esprimere un giudizio su questo.
E bene ha detto l'amico Andrione, e mi fa piacere che abbia
usato le stesse parole che volevo dire: si è pestata dell'acqua in
un mortaio, perché? Perché arrivati ad un certo momento il buon
Milanesio, - chissà perché probabilmente questa sera non so il
fatto che si avvicinano le elezioni e che pertanto non abbiamo più
bisogno di battagliare tanto se non poi in altra sede mi rende più
buono, migliore mi rende -, io penso che Milanesio stia facendo
tutto quello che può per portare avanti, ma non cerchi di
convincerci così con la sua parlata un po' flautata, quando viene
fuori e dice: ma noi vi chiediamo amici Consiglieri diteci se
condividete o no questo.
Ma io in buona fede mia, io ti dico che condivido no, io non ho
il materiale, io avrei voluto che insieme con questo malloppo che
ripeto per la terza volta perché proprio perché ci sono le elezioni
e lo faccio per questo la demagogia in questo campo, io lo ripeto
per la terza volta, i tecnici sono stati dei galantuomini e hanno
detto tutto quello che dovevano dire, però è altrettanto vero, dico
io, che insieme a questo malloppo io avrei gradito di avere un
pro-memoria che potrebbe essere quello di Milanesio che dice: io vi
faccio una relazione, quindi questo è quanto vi dice la Giunta, ma
io avrei gradito anche - e non è che sia proprio nemico della
programmazione perché io penso che al momento opportuno avevamo se
non sbaglio anche Assessori che siedono lì alla programmazione
quando abbiamo potuto aiutarla l'abbiamo sempre aiutata - ma io
avrei voluto che qui allegato ci fosse anche un malloppo della
programmazione, che dovrebbe avere in mano tutto quel materiale di
tutti gli studi fatti precedentemente che noi non abbiamo, per cui
anche con la buona volontà noi protestiamo perché ci mancano degli
elementi, noi avremmo voluto che la Giunta dicesse: signori, noi
abbiamo esaminato questo, che poi è proprio compito della Giunta
come prima cosa, portare qui delle indicazioni, invece qui si è
ribaltato tutto quanto; quindi senza cattiveria noi ci siamo
trovati di fronte un papiro, un documento e dobbiamo esprimere noi
delle indicazioni, dare i suggerimenti, perché qualora - e qui non
sono d'accordo con Milanesio - qualora questo voi signori
Consiglieri non doveste fare, e allora io rinuncio, mi disgusto -
adesso sono parole mie non tue - la pianto lì, non spendiamo più
milioni, eh no questo non è un discorso, il Consiglio regionale, i
Consiglieri per poter esprimere un parere loro devono avere il
materiale che sia necessario e devono essere tranquillizzati,
perché noi abbiamo letto tutto questo, abbiamo letto le zone, le
zone possono anche andare bene, perché poi qui abbiamo sempre anche
in altra materia discuteremo di nuovo di zone, parleremo di nuovo
di sette zone, sono i sette peccati capitali, ma non è vero, noi
abbiamo la mania del sette perché in Valle d'Aosta avevamo i sette
mandamenti e grosso modo ci leghiamo sempre a questi mandamenti,
perché se non sbaglio sono proprio sette, quindi tutte queste cose,
ma il problema più grave secondo me è ancora un altro, se non
sbaglio voi, tu Milanesio hai interpellato i Sindaci? Li hai
sentiti? Ora neanche questo noi non sappiamo che cosa hanno detto i
Sindaci, se sono d'accordo su questa impostazione ecc. avete già
toccato i piani regolatori dei Comuni e allora non lo diciamo per
cattiveria, anche allora qualcuno aveva fatto presente, forse
faremo dei piani dei Comuni che non vanno più d'accordo col piano
regionale, ad ogni modo questa è acqua passata e cerchiamo di
rimediare.
Quindi io vorrei solo, per quanto mi concerne, che la mancanza
di discussione, di presa di posizione su questo materiale qui, per
quanto mi concerne è dovuto al fatto che io vi ho spiegato prima,
che io ritengo insufficiente l'impegno della Giunta, che la Giunta
non ha collaborato sufficientemente con questi tecnici perché sono
i tecnici che lo dicono e non siamo noi, e nello stesso momento è
mancato uno dei... che io mi auguro sia proprio così quello della
programmazione, perché ripeto quando domani questo dovrà ritornare
io penso che la programmazione dovrà mandare qui un allegato e dire
noi condividiamo questo, invece tu Milanesio - non avertela a male,
mi rivolgo a te in particolare in particolare perché insomma è la
funzione dell'Assessore al turismo - la protesta nostra è solo
questa, che ci manca l'elemento per poter esprimere un giudizio
sereno, tanto più che quelli a monte di noi, come dici sempre tu,
non lo hanno espresso, mentre erano quelli che per dovere lo
dovevano esprimere.
Manganoni (P.C.I.)
- Quello che il Gruppo Comunista ne
pensa di questa bozza l'abbiamo detto questa mattina entrando nel
contenuto, nelle varie branche di attività economiche che in linea
di massima condividiamo ed anche nel campo urbanistico che non
condividiamo.
Non voglio ripetere quanto abbiamo già detto e non voglio
neanche entrare in polemica e non voglio neanche affliggervi con
dei lunghi interminabili interventi, non per mancanza di elementi,
ma per rispetto del Consiglio.
Voglio trattare solo brevemente due punti.
Si è detto qui mancanza di politica urbanistica in Valle, è
vero, questo è vero, noi abbiamo oggi la legge ponte e i piani
regolatori comunali o i regolamenti edilizi con piani di
fabbricazione per i Comuni che li hanno preparati, cosa succede?
Questi piani regolatori o piani di fabbricazione però dormono, chi
da un anno, chi da due anni, un anno e mezzo ecc. perché? Dice la
Giunta: noi per approvare i piani regolatori comunali vogliamo
prima avere un Piano urbanistico regionale no? Poi quando parliamo
del Piano Urbanistico Regionale beh da quanto abbiamo sentito qui
non sembra che ci sia molta volontà di mandarlo avanti.
Allora, io mi chiedo, noi facciamo come il gatto che gira
continuamente appresso alla coda e non riesce mai ad acchiapparla;
non approviamo i piani regolatori comunali perché ci manca il piano
regionale, non vogliamo mandare avanti il Piano regionale e così
abbiamo una buona scusa per non approvare i Piani comunali ed
allora noi continueremo ad avere come strumenti urbanistici queste
leggi nazionali, ciò che è estremamente negativo disporre oggi
solamente di quelle leggi.
Pertanto io sono del parere che questa bozza di Piano, con tutte
le critiche che meritano e che le abbiamo fatto, non respingendo in
blocco ma anche dando atto di quanto c'è di positivo come
obiettivamente abbiamo fatto noi; propone l'Assessore, dice bene
rimandiamo alla Commissione Affari Generali ed Urbanistica, e qui
come al solito ricadiamo nella solita Commissione di categoria A)
dei "big" cioè alla Commissione dei grandi, i quali grandi
dovrebbero capire tutto, non faccio una colpa alla Commissione io,
è perché deve fare tutto quella Commissione, sia molto chiaro, è
logico che se alla Commissione le dicono fai questo la Commissione
lo fa, allora alle proposte dell'Assessore Milanesio io vorrei
aggiungere questo: giusto la Commissione dei "big" però dato che
questa bozza interessa tutte le attività economiche della Regione -
basta leggere le prime 30 pagine - questo Piano, questa bozza di
Piano, chiamatelo come lo volete, vada esaminato dalle varie
Commissioni per il ramo che loro compete, contemporaneamente è
logico, non è che dobbiamo dire la Commissione all'Agricoltura
prima esamini, poi dopo passi a quella del turismo, poi a
quell'altra ed allora noi nel 1980 aspetteremo ancora che passi
alle Commissioni no? Se una deve aspettare l'altra, ma ogni
Commissione contemporaneamente, se si giudica il caso anche
congiuntamente, o se no ognuna per conto suo, con una certa
celerità esamini questa bozza di Piano, esprima i suoi pareri
secondo le sue competenze ed allora cominceremo ad avere non so una
certa quantità di pareri, di materiale, dei quali gli estensori di
questo Piano potranno trarre delle conclusioni.
Montesano (P.S.D.I.)
- Sì Presidente, però prima di lei
c'è il Consigliere Freppaz, credo sarebbe meglio ascoltarlo per
poi, lei può dare le risposte definitive. La parola al Consigliere
Freppaz.
Freppaz (U.V.)
- Esaminato lo schema di Piano Regolatore
Regionale urbanistico, sentiti i vari interventi dei Consiglieri
regionali, sentita la relazione dell'Assessore Milanesio, noi
riscontriamo in questi programmi, relazione e grandi proposte di
progetti per opere pubbliche e private da realizzarsi nel futuro;
infatti noi vediamo la necessità di grandi impianti industriali,
trasformazione di villaggi in villaggi turistici, un rinnovamento
di case rurali parte in alloggi civili, grandi impianti di
attrezzature turistiche, costruzioni alberghiere, molto sono pure
le proposte di linee di comunicazioni, strade, gallerie e con
questo naturalmente le comunicazioni Gaby-Piè di Cavallo, opera di
grande interesse e di questo ne devo dare atto al Consigliere
Manganone per la solidarietà.
Ora tutto questo va bene, se nonché io vorrei chiedere e pensate
all'ufficio di programmazione e cioè alla costruzione e
ricostruzione e soprattutto con potenziamento di rete di acquedotto
consorziale e comunale, con i vari servizi inerenti e evidentemente
urgente e indispensabile, secondo me, esaminare questo problema in
Valle prima ancora di procedere ad aumentare il numero delle
abitazioni, benché molto necessario e indispensabile l'incremento
all'edilizia.
È un fatto che i Comuni nostri per circa il 60% si trovano in
grave disagio nel poter soddisfare a tutt'oggi le esigenze di
consumo acqua potabile e questo in modo particolare nei paesi di
interesse turistico e soprattutto nel periodo della
villeggiatura.
Ora io vorrei sentire dall'Assessore al Turismo cosa ne pensa di
questo problema di primaria importanza.
Montesano (P.S.D.I.)
- Presidente, ha chiesto la parola
il Consigliere Pollicini, preferisce parlare lei o sentire
Pollicini? Allora la parola al Presidente della Giunta.
Dujany (D.P.)
- Non è un intervento conclusivo, vorrei
fare alcune considerazioni in relazione ai vari interventi.
Mi pare che gli interventi sono stati in gran parte abbastanza
demagogici e abbastanza superficiali, altri invece hanno centrato
il problema con un minimo di serietà e con uno sforzo di ricerca,
di chiarezza su questo problema estremamente complesso.
Mi pare che da parte di alcuni Consiglieri non c'è stato lo
sforzo della ricerca, di dare delle indicazioni programmatiche, ma
c'è stata la ricerca dello scarico di responsabilità o sulla Giunta
o sulla programmazione e la Giunta potrebbe fare lo stesso discorso
sulla Commissione, sul Consiglio Regionale e ci limiteremmo a
girare su noi stessi inutilmente senza concludere nulla; quindi mi
pare che non sia questa la strada valida per impostare una
discussione seria su un argomento di questo tipo estremamente
complesso.
Io riconosco che la Giunta ha portato al Consiglio una bozza che
è stata sempre citata fra virgolette, quindi direi si potrebbe
anche valutare questo documento come uno schema di indicazioni da
sottoporre alla valutazione e alla discussione dei Consiglieri per
poter avere un primo contatto ed una prima valutazione di alcune
scelte di fondo.
Mi pare che da parte di molti Consiglieri si è teso a
considerare il così detto Piano Urbanistico regionale come una
legge regolante la costruzione edilizia, si è voluto o si è creduto
di confondere il problema di carattere molto più generale con un
aspetto che è pur connesso con la programmazione edilizia regionale
ma che ne è solo una conseguenza e ne è una pendice.
Mi permetterei di citare alcuni punti in modo molto sintetico
per cercare direi di semplificare questa discussione con un
intervento molto breve e possibilmente chiaro.
Quando nella relazione dell'Assessore a pagina 22 e 23 io
ritengo che in queste tre pagine sia condensato veramente lo scopo
di questo intervento, e si dice che cosa si intende fare e che cosa
vuol fare il Consiglio sul piano dell'agricoltura, sul piano del
turismo, sul piano dell'industria e dà alcune indicazioni di
carattere indicativo sul piano del patrimonio urbanistico e sul
piano di alcuni collegamenti, mi pare che queste poche
considerazioni potrebbero essere oggetto di riflessione da parte
del Consiglio regionale.
E allora quando sul piano dell'agricoltura si dice che questo
settore è da mantenere a tutti i costi in via prioritaria, sia pure
rivedendo le dimensioni delle aziende agricole, la loro
ristrutturazione e curando particolarmente anche l'organizzazione
del mercato agricolo; quando sul piano turistico si dice che si
vuole un turismo basato sulla piccola imprenditoria locale e non
sulle grosse imprese estranee agli interessi della Regione e non su
grossi poli di sviluppo ma uno sviluppo su tutto il territorio, mi
pare che questa sia un'altra scelta e allora ci si pone il
problema: dobbiamo rifare un'altra Alpila?
Le domande e le iniziative che stanno sorgendo nella zona di La
Salle sono da incoraggiare o sono da scoraggiare?
Il Consiglio regionale vuole sviluppare il turismo in quella
direzione o in quest'altra direzione come indicato su questo Piano?
Perché è chiaro, Bordon diceva "a monte ci stanno", ma è chiaro che
a monte ci stanno queste indicazioni, perché se non abbiamo queste
linee indicative a monte noi ci scontreremo di volta in volta
dinanzi ai singoli problemi senza avere degli indirizzi chiari e
conducendo e subendo la politica direi così di iniziativa privata
che non sia guidata da una volontà politica di sviluppo della
nostra Regione.
Quando si dice che l'industria deve essere basata sulla piccola
industria e che sia possibilmente legata al settore turistico e al
settore agricolo e alla specializzazione anche questa è un'altra
scelta; quando si propone il collegamento delle valli laterali con
mezzi vari o strade o funi o altri mezzi onde evitare mi apre la
cosiddetta viabilità ad albero, cioè la solita viabilità che parta
dal fondo valle e poi si debba ridiscendere al fondo valle, mi pare
che sia un'altra indicazione.
Quando si parla di conservazione e di ristrutturazione e di
restauro del patrimonio edilizio esistente, come operazione
prioritaria rispetto alla costruzione di un nuovo patrimonio
edilizio, questo è a monte della legge dell'edilizia, questo è a
monte degli interventi che deve disporre il Consiglio regionale
attraverso i suoi vari bilanci.
Se però non abbiamo queste indicazioni chiare qualunque potere
esecutivo si sieda su questo tavolo sarà vittima e dovrà subire di
volta in volta le richieste dei singoli e gli indirizzi delle
singole iniziative senza una visione d'insieme e senza un programma
di sviluppo della nostra Regione.
Il problema della creazione dei parchi, a me pare che sia
un'altra idea valida, accolgo l'osservazione di Ramera quando mi
dice, ma allora quale sarà la sorte della nostra agricoltura; ma io
vedo questi parchi come zona di utilizzazione di zone marginali, di
zone che rischiano di essere definitivamente abbandonate
dall'agricoltura e quindi mi pare bisogna pur pensare di dare una
destinazione o utilizzazione a queste zone per evitarne
l'abbandono.
Queste, mi pare, le linee, alcune linee essenziali che si
possono ricavare da tutta questa relazione e mi pare che siano
delle indicazioni estremamente valide e necessarie perché si possa
proseguire la discussione.
Per quanto riguarda poi il problema della gestione di queste
indicazioni anch'io ho molti dubbi, su questo problema della
gestione ci potremmo ritornare perché mi pare che le Commissioni
siano estremamente numerose e possono dar luogo a delle confusioni;
per quanto riguarda il problema dei comprensori che ha sollevato
qualcuno mi pare che possa essere un problema da rivedersi e da
riesaminare; per quanto c'è tutta un'altra serie naturalmente di
altri problemi di gestione, mi pare che il problema potrebbe
rimanere in sospeso.
Quindi io sottoporrei proprio all'esame del Consiglio queste
poche indicazioni che mi sono permesso così di sintetizzare,
leggendo con maggior attenzione le pagine 22-23 e 24, dove ritengo
ci sia la sostanza di tutto quanto è stato fatto e nel primo e nel
secondo documento e vorrei pregare il Consiglio di esprimere le sue
indicazioni e le sue opinioni su queste indicazioni; poiché questo
non vuol essere un Piano, non è nemmeno una bozza, è uno schema di
indicazioni, di alcuni tecnici, che bisogna riconoscere, dinanzi ai
quali la Giunta non ha avuto tempo di dare delle indicazioni
politiche, e anche avesse avuto tempo mi pare che sia necessario
che queste indicazioni così importanti di scelte siano di
competenza del Consiglio regionale, almeno queste grosse scelte,
poi nell'interno di queste grosse scelte potremmo esaminare in
quale modo svolgere il nostro lavoro e esaminare i singoli problemi
settoriali.
Montesano (P.S.D.I.)
- La parola al Consigliere Pollicini
dopo di che io propongo al Consiglio la chiusura della discussione,
dopo la quale può prendere la parola un rappresentante per
Gruppo.
Pollicini (D.P.)
- Io ribadisco un po' quello che ho
detto stamane e cioè che secondo me, secondo il nostro Gruppo, il
documento presentato al Consiglio ha né più né meno che il valore
di un'indicazione di una procedura valida ad esemplificare una
ipotesi di lavoro, ripeto ancora, che doveva essere verificata dal
Consiglio.
Il Consiglio indubbiamente per una certa parte non ha seguito
questo indirizzo, è entrato in taluni particolari settoriali per
cui non c'è stato un pronunciamento preciso su questo tipo di
procedura per verificare se fosse la procedura idonea per formare
un Piano regolatore urbanistico della Valle d'Aosta.
Per quanto riguarda poi il discorso di alcuni colleghi della
Democrazia Cristiana, cioè ad esempio per l'esperienza del collega
Manganone che l'ha definita come esperienza di Consigliere
regionale, legata ai problemi della legge 765 e altri problemi, io
penso che forse abbia commesso un errore, penso che la sua sia
un'esperienza di libero professionista, di geometra, di parcelle
mancate, per cui non penso che trovi spazio qui in una discussione
che è leggermente più elevata.
Per quanto poi riguarda il collega Bordon, non manca mai di
attirare la mia attenzione se non altro perché è più alto degli
altri, debbo dire che il mancato...
Andrione (U.V.)
- ...Non di tutti!
Pollicini (D.P.)
- Chiedo scusa, chiedo scusa, tu sei più
grosso veramente! - debbo dire che il collega Bordon, che lamentava
leggendola, su queste 67 pagine della bozza corretta del Piano
regolatore, il mancato apporto della Giunta, ebbene io penso che
sia giusto polemizzare con te caro Bordon, perché ti posso anche
dire che questa relazione ha un grosso pregio, proprio nelle parole
che tu hai letto quasi atto di accusa nei confronti della Giunta,
perché dimostra che non è una relazione purgata come forse altra
Giunta o altri Presidenti o altri Assessori avrebbero purgato
quelle parole, le avrebbero tolte da una relazione data e dirò di
più: che è giustamente il Presidente della Giunta ha detto che
questo volevo dire, consentire totale libertà agli estensori di
esprimere un concetto tecnico, scientifico non influenzato da
nessuna pressione o indirizzo politico; mi pare che sia anche atto
di rispetto nei confronti del Consiglio, non troppo rispetto,
giusto rispetto, il troppo storpia sempre, anche in questo
caso.
Quindi sotto questo aspetto dico che quello che tu hai letto
direi che è un pregio, perché dimostra che non è stata purgata,
condizionata e indirizzata; l'altro discorso, sempre da te
lamentato, ed è quello del mancato apporto della programmazione,
ebbene io ritengo che sia giusto dire che questa critica, collega
Bordon mi rivolgo a te, che questa critica, cioè del mancato
apporto della programmazione è per lo meno, ad essere generosi, una
imprecisione degli estensori, perché se voi avete letto le 115
pagine del volume n. 9 del Gruppo di Grenoble e le 134 pagine del
volume n. 15 edito dalla programmazione, ebbene voi vi rendete
conto che tutte le parti inerenti agli studi e ricerche sul
programma di sviluppo sociale ed economico in Valle d'Aosta sono
state totalmente recepite dal documento degli estensori del Piano
Regolatore, così per quanto riguarda gli elementi per una nuova
politica industriale della Valle d'Aosta.
È fuori dubbio quindi che per lo meno si tratta di una
imprecisione degli estensori della bozza di Piano, per cui mi pare
sufficientemente chiarito il significato di quelle frasi uniche che
hanno così richiesto l'attenzione del Consigliere Bordon.
E, per essere estremamente concreti, io ritengo opportuno
presentare al Consiglio un ordine del giorno così che,
evidentemente il Consiglio esaminerà l'opportunità di valutarlo
come ritiene.
Presidente, io darei lettura se Lei mi permette:
"Il Consiglio Regionale della Valle d'Aosta
al termine dell'ampia discussione sulla ipotesi di lavoro
relativa agli studi per una bozza di Piano Regionale Urbanistico e
per la tutela del paesaggio;
preso atto della relazione dell'Assessore al Turismo,
Antichità e Belle Arti;
dà mandato alla Giunta di proseguire gli studi alla luce
delle indicazioni e osservazioni emerse nel corso del dibattito
consiliare, nonché di quelle che verranno concordate con i
Comuni;
incarica la Commissione Regionale agli Affari Generali,
Finanze, Programmazione e Urbanistica, integrata dalla
rappresentanza dei Gruppi consiliari non presenti e le Commissioni
consiliari permanenti per i settori di loro competenza, di seguire
gli studi in stretto contatto con gli Uffici e i tecnici preposti e
con la Giunta Regionale".
Montesano (P.S.D.I.)
- Allora prima di tutto metto ai
voti la chiusura della discussione.
Bordon (D.C.)
- ...a titolo personale.
Montesano (P.S.D.I.)
- Un momento, caro Bordon, il titolo
personale è un'altra cosa e poi dopo la chiusura della discussione
si darà la parola a un Consigliere per Gruppo; il Consiglio è
d'accordo nel chiudere la discussione? Volete continuare la
discussione? Sentite ci sono ancora tre o quattro interventi poi ci
sarà la conclusione da parte dell'Assessore al Turismo, vi rendete
conto che questa discussione è durata già una mezza giornata il 20
di dicembre ed è durata tutta una giornata oggi?
Io credo che non ci sia più niente da aggiungere, se c'è un
Consigliere per Gruppo che vuol prendere la parola può racchiudere
in sé, nella sua parola, il pensiero del proprio Gruppo, quindi io
chiedo la chiusura della discussione da mettere ai voti da parte
del Consiglio, se il Consiglio non è d'accordo io mi adeguerò alla
volontà del Consiglio, non posso fare altro; metto ai voti la
chiusura della discussione, chi è d'accordo alzi la mano.
Allora la proposta è respinta e allora si continua la
discussione dando la parola ai Consiglieri che hanno alzato la
mano, in ordine Consigliere Ramera, Consigliere Manganone,
Consigliere Bordon.
La parola al Consigliere Ramera.
Ramera (D.C.)
- Stamattina ho parlato di furbizia
all'italiana ad un certo momento e vedo che viene proprio fuori la
furbizia, perché ad un certo momento si deve dire che qui siamo o
troppo furbi o meno furbi; tanto è vero che è tanto consuetudine la
furbizia che un mio amico di Partito, chiamiamolo amico anche se
lui è un pezzo grosso ed io molto più piccolo, era riuscito perfino
a modificare i termini della geometria per giustificare un'alleanza
politica e mi riferisco alle convergenze parallele, tutti noi a
scuola abbiamo imparato che due linee parallele sono quelle che non
hanno nessun punto in comune e invece improvvisamente si è
inventato anche le convergenze parallele quando si deve
giustificare qualche cosa.
Ora qui, proprio alla fine, il Consigliere Pollicini ha voluto
fare l'avvocato d'ufficio per criticare che cosa? Per criticare
quello che aveva detto Bordon, quello che avevamo detto anche noi,
anch'io praticamente sorvolando molto ma ho detto che quello che ha
fatto la Giunta nel farci pervenire quella relazione così in quei
termini era una cosa molto buona, non purgata hai detto no? Ma non
hai detto, scusa, ad un certo momento io dico: va tutto bene far
arrivare una bozza dove ci sono anche critiche alla Giunta, ma qui
ad un certo momento gli estensori non so criticano la Giunta per
essere stati impediti ad avere certi strumenti e certe indicazioni,
per poter poi dare delle indicazioni finali, così come quando dici
che la programmazione si è servita del volume, eh beh doveva pur
servirsi di qualche cosa di esistente, è andata a cercarsi un libro
della programmazione perché la programmazione, come dice lì, dato
che era disponibile per altre cose, non ha dato l'assistenza
no?
È impreciso? E va beh sarà impreciso però io leggo quello che
leggo, perché anche quando mi si dice che, dall'Assessore
Milanesio, che questo è stato discusso con 74 Comuni io trovo
strano che i Consiglieri comunali, cioè regionali, non siano mai
stati invitati, non sarebbero arrivati qui impreparati, avrebbero
saputo che questa bozza è il frutto di qualche cosa che invece qui
è negato naturalmente perché non si dice che è stata discussa in 74
Comuni ma ben altro.
E con tutto questo si vuole arrivare all'ordine del giorno;
Milanesio, tu volevi respingere il "bravo, bravo" hai detto, io per
carità non voglio nessun bravo, però vedi che te lo vogliono dire
lo stesso; insomma se ad un certo momento noi dobbiamo votare un
ordine del giorno che dà a una Commissione e a più Commissioni
questo mandato, ma dico siamo a febbraio, il Consiglio ha due mesi
di tempo, di vita, e crediamo veramente in due mesi di fare questo
Piano Urbanistico quando lo stesso Assessore ha detto ad un certo
momento che la Giunta non poteva fare il Piano in un anno e mezzo
per motivi politici, di tempo e di opportunità; non so cosa voleva
dire quell'opportunità, molto probabilmente si riferiva a quella
patata che io stamattina dicevo passiamocela veloci l'un l'altro
perché scotta troppo.
Quindi io dico non sono d'accordo su questa storia, perché il
relatore dice "una Commissione Consultiva" no? Il Piano lo manda
avanti la Giunta che consulterà questa Commissione, l'ordine del
giorno dice tutt'altra cosa, quindi ci sono anche dei disaccordi
nella maggioranza e volete che noi in una giornata e mezza si possa
discutere di un Piano dove lo stesso Assessore relatore ha detto
che la Giunta non aveva potuto farlo in un anno e mezzo per motivi
politici, di opportunità e di tempo.
Quindi o una Commissione ha pieni poteri di servirsi di tecnici,
di tutte quelle persone che possono aiutare e collaborare alla
stesura di un Piano, altrimenti se lo deve prendere la Giunta
questo badot, perché sta tutto bene la responsabilità, il voler
essere così signori di investire la responsabilità del Consiglio
per questa occasione, ma quante volte noi in problemi minori ce li
avete presentati noi abbiamo chiesto di cambiare qualche cosa no?
La maggioranza aveva deciso, aveva deciso così, aveva ritenuto bene
così, in questo improvvisamente invece, dato che è un problema che
scotta parecchio e soprattutto alla vigilia elettorale, perché
potrebbe giocare molto su questo documento, e allora la
responsabilità è del Consiglio...
(voce: ...
tutto il mese di
agosto) ...Quale? La bozza? Ma la bozza io l'ho letta e postillata,
non l'ho neanche seguita perché se dovessi seguirla
praticamente....
(voce del Presidente Dujany)
...ma questo
non ha nessuna importanza, come discussione ho detto, la
discussione di un giorno e mezzo, quando poi appunto nella bozza
abbiamo letto quel che abbiamo letto.
Quindi noi non riteniamo di essere in grado di avere gli
strumenti necessari; è chiaro che su quella bozza, l'ho detto anche
stamattina, su parecchie parti siamo d'accordo, han ricopiato la
programmazione, per esempio per i settori economici no? Quindi
siamo d'accordo sull'industria che non può svilupparsi in un certo
modo da in un altro, sulla priorità dell'agricoltura, sul turismo,
ma tutto questo, mi spiace di dover diciamo polemizzare così
scherzosamente col Presidente, ma come? Una bozza di 84 pagine!
Dopo di che arriva l'Assessore e ti presenta una relazione di 25
pagine, improvvisamente noi dovremmo limitarci a quelle tre
paginette, perché in quelle tre paginette c'è tutto? Sono la
sintesi? Ma è una sintesi che non dice proprio niente ancora, eh
scusa, ma è una sintesi che non dice niente, almeno a mio parere
per dare un voto chiaro e onesto, io ho detto non sono un tecnico,
ma anche sui tecnici ho dei dubbi e li ho spiegati stamattina sui
dubbi che ho.
Quindi mi spiace che improvvisamente questi estensori abbiano
formulato un documento che è diventato vostro, perché voi avevate
solo da venire in Consiglio Regionale e dire questo è il Piano
Regionale Urbanistico, la bozza di Piano che presenta la Giunta,
mentre invece venite a dire che tutto questo è materia, ce l'avete
dato così da discutere però improvvisamente ve lo fate vostro no? E
noi dovremmo votare e quindi noi non votiamo su un affare del
genere, non votiamo, prima di tutto vogliamo sapere che cosa si
vuole fare, che razza di Commissione si vuole fare, dopo di che
diremo se vogliamo starci in questa Commissione altrimenti si
prenda l'incarico la Giunta che è Governo, perché i provvedimenti
sono sempre i Governi che li fanno normalmente, soprattutto di
questa portata.
Manganone (D.C.)
- Voglio solo ribattere un attimo il
collega Pollicini quando dice che non ho fatto un'esperienza da
Consigliere regionale; l'esperienza da Consigliere regionale in
base alla legge 765 l'abbiamo fatta tutti, e spiegavo un attimo fa:
è da cinque anni che noi abbiamo bilanciato dieci milioni per fare
il piazzale della frazione Ivery, è da cinque anni che quel
piazzale non è fatto perché non è fatto? Vuoi spiegarmi il motivo?
...
(Voce:
li hai impegnati tu!) ...li ho impegnati io, sì
signore, comunque la frazione di Ivery, amico Pollicini, è zona A)
nella cui zona tu non puoi far niente se non hai il restauro
conservativo, va bene? E non solo la frazione in sé stessa ma anche
le aree libere sono zona A), questa è l'applicazione integrale
della 765 che voi avete voluto...
(Voce)
...non divagare,
non divagare, non divagare...
(Voci)
Montesano (P.S.D.I.)
- Vogliamo continuare?
(scampanellata)
Mappelli, Mappelli!
Mappelli (D.C.)
- È tre anni che abbiamo presentato una
legge urbanistica!
Montesano (P.S.D.I.)
- Pollicini e Mappelli! Avanti
continui.
Manganone (D.C.)
- Intanto preciso che la legge è una
legge socialista e non democristiana...
Montesano (P.S.D.I.)
- Continui Manganone, continui.
Manganone (D.C.)
- Ma se stanno parlando... comunque è
emersa la volontà di tutti e anche dell'Assessore Milanesio,
stavolta per fortuna, che noi dobbiamo modificare la 765, come
possiamo modificarla? Con una legge regionale? Con delle
deliberazioni di Giunta? Ma questo non è stato fatto e abbiamo
sentito un attimo fa il Presidente di Giunta che dice: sì qui ci
sono delle proposte concrete, è vero non l'abbiamo mai smentito,
noi dobbiamo valorizzare l'agricoltura, valorizzare il turismo,
valorizzare l'industria, valorizzando l'industria con
l'insediamento di piccole industrie, e io dico: se noi in Bassa
Valle, che è il punto cruciale a detta della Giunta, della
disoccupazione maschile, noi vogliamo fare degli insediamenti
industriali e non possiamo, perché non possiamo? Perché dobbiamo
mantenere i 60 metri dall'autostrada, perché dobbiamo mantenere i
30 metri dalle strade statali di importanza internazionale e allora
io dico che dov'è che possiamo insediare le piccole imprese? Le
piccole industrie?
Vogliamo incentivare l'agricoltura ristrutturando, si dice, i
villaggi in montagna; ma come possiamo ristrutturare i villaggi
montani se questi sono classificati zona A)? Dove non è possibile
neanche diciamo la sopraelevazione di dieci cm., perché ci sono dei
Sindaci che stanno correndo a misurare le case e poi denunciano il
povero contadino, perché io ho qui davanti una denuncia fatta dalla
Giunta perché i chiaro-scuri esterni non corrispondono a quelli del
progetto! Ecco l'applicazione integrale della 765 dove ci
porta!
Io chiedo che la Giunta, una volta tanto, faccia una
deliberazione, faccia una legge, dia delle disposizioni concrete e
reali, soprattutto reali, ma che si abbandoni una volta tanto la
765.
È mia opinione, ed è confermata dai fatti perché la Giunta non
ha esaminato, l'ho detto l'altra volta, non un Piano Regolatore, e
io mi sono fatto una esperienza di tanti Piani regolatori,
Pollicini, non me la sono fatta come professionista di parcelle
mancate perché a me mai nessuno ha dato la redazione di un Piano
regolatore, l'ho fatta con l'esperienza di un serio professionista
fino a prova contraria.
Quindi io chiedo che per imbastire un Piano regolatore regionale
ci vuole una legge regionale, ci vogliono delle disposizioni
esatte, perché operando la 765 in Valle noi non possiamo andare
contro a quelle disposizioni, non possiamo perché siamo passibili
di denuncia.
Quindi io non mi dilungo e termino col dirvi che se volete
portare avanti le considerazioni, che sono anche giuste, della
vostra bozza di Piano, dovete prima di tutto fare dei regolamenti
ben precisi e non più basarvi sulla 765 come sempre avete fatto da
molti anni a questa parte.
Bordon (D.C.)
- ...del Presidente del Consiglio io sarò
brevissimo perché avremmo la possibilità di poter fare appunto
delle discussioni demagogiche, fare tutta una cagnara.
Desidero solo puntualizzare due cose, due sistemi diversi dovuti
alla stessa causa, mentre per me le future elezioni sono motivo di
relax, di tranquillità, di gettare la polemica, vedo che all'amico
Pollicini la scadenza futura invece agita un po' e quindi io prendo
solo nota di questo e mi auguro che andando avanti non abbia ad
agitarsi ancora di più perché non è questo il nostro scopo.
Io voglio solo puntualizzare due cose e le due cose sono queste,
anche una sola; tu mi dici: ti sei servito delle accuse e hai
accusato la Giunta di questo, questo e questo, non è vero, io posso
dire che ho accusato la Giunta e la programmazione servendomi del
malloppo che voi mi avete dato.
Ora il venirmi a dire, per esempio, che è serietà della Giunta
di non averlo modificato, io non entro neanche in merito a questo,
Giunta o quello che vuoi tu, non entro neanche in merito, la Giunta
ha fatto come credeva a me non interessa, io dico soltanto una cosa
e lo ripeto: che noi non siamo in condizione di poter votare un
parere su queste note per i motivi che abbiamo già detto prima e
noi decideremo, diremo il nostro parere allorquando la Giunta, che
ha il dovere di farlo perché è Giunta, e la programmazione ci
avranno detto come vogliono impostare le cose.
Soltanto allora noi diremo il nostro parere e se questo non è il
parere di molti di voi tutte le idee sono opinabili, questa è la
nostra e per adesso noi rispettiamo questa.
Montesano (P.S.D.I.)
- Altri che chiedono la parola?
Consigliere Bancod.
Bancod (U.V.)
- Stamattina ho chiesto, ho fatto un
intervento, ho chiesto chiarimenti su certe affermazioni inesatte,
da me ritenute inesatte della presunta bozza oggetto dell'odierna
discussione, non mi sono state date chiarificazioni, non mi sono
state date alcune assicurazioni; io non mi sento di aderire a un
simile ordine del giorno perché mi sembra di mettere, non so,
asserire una inesattezza che un domani rimarrà sempre scritto
qualcosa, quindi io non posso aderire a questo sistema, io mi
asterrò da questa votazione.
Montesano (P.S.D.I.)
- La parola all'Assessore
Milanesio.
Milanesio (P.S.I.)
- Lei era temporaneamente fuori
dall'aula, ho dato atto che le sue osservazioni erano esatte, lei
non c'era però in aula.
Montesano (P.S.D.I.)
- Altri interventi? Allora, il
Consiglio approva questa volta la chiusura della discussione. Vuole
la parola il Consigliere Freppaz.
Freppaz (U.V.)
- Io avevo chiesto una risposta
dall'Assessore al Turismo, ancora l'attendo, non so... circa il
potenziamento degli acquedotti quello che necessitava per le nuove
ricostruzioni ecc...
Milanesio (P.S.I.)
- Si ritiene chiusa la discussione
generale allora quindi...
Montesano (P.S.D.I.)
- Allora si tiene... la discussione
generale è chiusa, adesso si può parlare un rappresentante per
gruppo e alla fine l'Assessore e il Presidente della Giunta, quindi
Milanesio chiediamo se ci sono i rappresentanti di gruppo che
vogliono parlare.
Ci sono i rappresentanti di gruppo che vogliono parlare? Ma
perché? Perché il regolamento è così caro Consigliere Ramera...
(Ramera... non si sente, non ha microfono)
...ecco, glielo
leggo... no, io lo devo leggere siccome lei non crede a quello che
le dico, mi permette che glielo legga e così almeno si convincerà:
"Chiusura della discussione: quando non vi siano Consiglieri
iscritti a parlare come il caso attuale, il Presidente dichiara
chiusa la discussione, ciascun Consigliere può però a nome del
rispettivo gruppo in qualunque momento domandare la chiusura della
discussione e il Presidente concessa....opposizione la parola a un
oratore per ciascun gruppo la mette ai voti. Il Consiglio Regionale
delibera a maggioranza allo stato attuale il Consiglio regionale ha
deliberato di chiudere la discussione.
Ultimo capoverso:
dopo la chiusura della discussione, sono ammessi a parlare soltanto
un oratore per ciascun gruppo, i relatori, gli Assessori competenti
e infine il Presidente della Giunta".
Non è una cosa che
invento io, no, no, l'ultima parola è al Presidente della Giunta e
agli Assessori...
(Ramera:
l'ultima parola sarà
dichiarazione di voto) ...quello è un altro discorso, quello è un
altro discorso, no, ma può parlare anche prima, ma Consigliere
Ramera può parlare anche prima come capo gruppo del suo gruppo. E
va bene, allora la parola all'Assessore Milanesio se non c'è nessun
gruppo che chiede la parola.
Caveri (U.V.)
- ...io voglio sapere se dopo gli
interventi dell'Assessore al Turismo...
(Montesano:
chiede
dichiarazione di voto)
...
e dopo la dichiarazione del
Presidente della Giunta, se io come capo del mio gruppo posso fare
una dichiarazione di voto o no...
(Montesano:
naturale
)
...ah, va bene. Io mi prenoto fin da questo
momento.
Montesano (P.S.D.I.)
- Naturale, appunto perciò dicevo
che era un altro discorso eh. Allora nessun gruppo chiede la
parola? La parola all'Assessore Milanesio.
Milanesio (P.S.I.)
- Ma, io cercherò di essere breve che
sono già stato abbastanza lungo, spero esauriente nella replica, è
intervenuto ancora il Signor Presidente a puntualizzare alcuni
aspetti ed alcune intenzioni di questo documento e della volontà
che la Giunta ha manifestato.
Mi pare che nel supplemento di discussione che si è verificata
certe cose invece di chiarirsi si sono complicate ulteriormente. Il
fatto che si sia a quattro mesi circa dalle elezioni regionali non
significa che per questo non bisogna più affrontare gli argomenti
importanti anche se una loro soluzione definitiva probabilmente
richiederà un lasso di tempo che va al di là del mandato che sta
per scadere e mi pare che questa tesi avanzata nella precedente
discussione da altri Consiglieri sia un pochettino peregrina, in
Valle d'Aosta allora non ci sarebbe mai tempo di discutere le cose
serie perché tra elezioni regionali, comunali, politiche,
supplemento delle politiche ecc., ecc., evidentemente gli argomenti
seri non si possono affrontare perché non si presta il fianco alla
demagogia degli avversari. Io rifiuto, respingo questa tesi come
cinica, come rinunciataria, come diciamo così la negazione stessa
dell'impegno politico, quindi noi vogliamo affrontarlo questo
discorso, ogni gruppo si esprime come meglio riterrà, ci sono
quelli che ritengono di non doversi esprimere perché non sanno cosa
dire e allora si aggrappano diciamo così alle parole, si aggrappano
alla mancanza presunta di chiarezza, al fatto che non hanno avuto
il tempo di leggere di studiare, di approfondire, che non hanno
avuto il tecnico che gli spiegava quando dal mese di settembre
questa relazione è in giro, è stata consegnata a tutti i
Consiglieri e ovviamente gli organi tecnici erano a disposizione
per chiarimenti, diciamo piuttosto che non si vuole per ragioni
politiche, non si vuole per ragioni politiche esprimere un voto
chiaro e si vuole invece menare il can per l'aia, va bene,
prendiamo atto che si vuole menare il can per l'aia.
Sul piano personale come posso dichiararmi rispetto alla
discussione che è stata fatta? Non credo molto soddisfatto anche se
alcuni interventi sono stati centrati e soprattutto anche se non
erano di lode perché non era quello che si richiedeva e erano di
ricerca, di indicazione, di soluzioni, erano interventi interessati
e documentati, altri invece non sono esistiti sul piano della
storia del piano urbanistico regionale, non sono esistiti
assolutamente, erano veramente divagatori, erano, così, letterali
se vogliamo anche di una letteratura di pessimo e di dubbio
gusto.
Altri interventi poi ancora di carattere filosofico non li ho
capiti, non li ho capiti come quello del Consigliere Andrione e
ritengo che questi interventi siano la negazione stessa
dell'impegno consiliare, della presenza in un'aula consiliare
perché si dice che certi argomenti non è il caso di affrontarli
perché tanto non riusciamo a risolverli quindi è una dichiarazione
di impotenza che mi preoccupa, impotenza politica sia ben chiara,
mi preoccupa in un giovane della sua età.
Ora, Signori Consiglieri, qui ripeto non siamo venuti, non siamo
venuti per fare... ma, no, Mappelli scusami un minimo di battute
consentimele, non sono stato neanche cattivo non sono stato,
comunque altri invece hanno voluto esserlo non è il caso e forse
saranno le diciannove e undici, sarà che prima avevo un forte mal
di testa e adesso mi sta passando allora mi sento più sollevato e
ho voglia di scherzare un pochettino. Comunque la discussione è
stata proficua per alcuni aspetti per altri è stata elusiva, va
bene prendiamo atto che una parte del Consiglio per ragioni varie
che sono elettorali, che sono politiche, che sono personali perché
non s'è letto o perché se l'è letto male, o perché non gliene frega
niente diciamolo pure, non vuole discutere di queste cose, va bene,
prendiamo atto e significherà che questo impegno che noi sentiamo
dentro di noi di portare avanti il discorso del piano urbanistico
regionale, continueremo a portarlo avanti sia pure con i limiti e
con l'indice di gradimento non molto alto che abbiamo registrato in
questo Consiglio che è la cassa di risonanza dell'opinione pubblica
che tutti noi rappresentiamo in qualche modo, fa lo stesso,
porteremo avanti questo discorso, non ci sarà più quel grande
entusiasmo sapremo di non fare un discorso trionfalistico ma lo
faremo, lo porteremo avanti lo stesso perché riteniamo che il
nostro dovere sia quello di portarlo avanti.
Ora, c'è stata molta confusione tra il piano urbanistico e la
legge urbanistica. Nella relazione che ho svolto di fronte a questo
Consiglio mi pare che sono stato abbastanza preciso, non dobbiamo
confondere l'una cosa con l'altra, il piano urbanistico è uno
strumento, la legge urbanistica deve servire ad applicare questo
strumento. La legge urbanistica regionale che deve essere fatta a
nostro avviso, non può però, - e questa è una affermazione
politica, caro Manganone - non può stravolgere i principi di quella
che tu ritieni la tanto deprecata 765, tra l'altro legge approvata
da un governo a partecipazione prevalente della Democrazia
Cristiana, era un governo di Centro-sinistra che ha approvato la
legge 765, non era mica una concessione così fatta ai socialisti
che rompevano le scatole in quel momento è stato un atto cosciente
di quel governo ed è stata necessaria in un certo momento storico
per frenare quel caos imperante che non si è ancora superato che
però è stato contenuto in limiti accettabili ed è stata una legge
che ha comportato dei riflessi pratici anche negativi però dettata
dalla necessità, dalle circostanze, dall'impellenza di evitare il
massacro urbanistico in Italia. Le osservazioni, il 50% almeno
delle osservazioni che tu hai fatto oggi nel corso della
discussione alla 765 sono osservazioni che vorrebbero portare
questo massacro urbanistico anche in Valle d'Aosta. Ora hai citato
dei casi, hai parlato di zone A ma caro Manganone le zone A le ha
stabilite il Comune di Pont St.Martin quando ha deliberato il piano
regolatore, non l'ha mica stabilite la Regione porco d'un cane,
scusate l'espressione, a un certo punto si cita l'autonomia
comunale, si dice che ognuno deve essere padrone del proprio
destino poi i suoi amministratori comunali deliberano la zona A e
tu ti arrabbi con la Regione perché la 765 prevede le zone A. ora,
caro Manganone io non ritengo che si debba gridare allo scandalo
quando una Amministrazione comunale nell'applicare una legge ha
fatto una scelta eh. Questa non è la sede per contestare quella
scelta dell'amministrazione comunale se crediamo ai diversi livelli
di responsabilità e di decisione, non siamo qui per censurare in
questo caso l'azione del Comune, né per riportare così le
frustrazioni che si possono verificare a volte a livello
professionale.
Senti, caro Mappelli tu sai tanto di queste cose come io posso
intendermene di astrologia quindi ti prego non usare questo tono di
sufficienza, questo tono di sufficienza accompagnato da un
atteggiamento da "scettico blues" perché mi fai solo ridere scusami
se te lo dico ma...
Ora, non abbiamo avuto il piacere di sentire un tuo illuminato
intervento sulla vicenda e ti dirò che non ne abbiamo sentito
neanche la mancanza però, ora per proseguire e per arrivare alla
conclusione voglio dire che confondere il piano urbanistico
regionale con la legge urbanistica regionale è un grosso errore.
Sono due cose diverse, due cose diverse che però l'una deve essere
il presupposto dell'altra perché abbiamo detto che se vogliamo fare
la legge urbanistica regionale che sia penetrante, che sia adatta
alle situazioni che si manifestano a livello locale tanto vale che
incominciamo a conoscere queste situazioni a dirimerle, a
disciplinarle in qualche modo con uno strumento urbanistico e poi a
trasformarle in norme di comportamento, in leggi, in regolamento, è
solo in quel modo lì che possiamo fare una legge che non sia calata
dall'alto come succede purtroppo per le leggi nazionali e quindi
che non sia avulsa da una realtà ben precisa, altrimenti
commetteremmo lo stesso errore che è stato commesso inevitabilmente
a livello nazionale.
Ora Pollicini ha proposto un ordine del giorno che non vuole,
che non è un plauso, che non è il bravo, bravo, niente, prendo atto
di una situazione e ovviamente mi auguro che il Consiglio voglia
invitare la Giunta a continuare negli studi e nelle indagini io
avrei preferito che fosse più forte questo ordine del giorno, che
fosse un tantino più preciso, ma mi rendo conto che la discussione
che c'è stata in Consiglio non consente delle indicazioni più
precise e non è giusto forzare la mano perché poi dovremo
accontentarci di una vittoria di Pirro, cioè di un pezzo di carta
dove si dicono delle cose che però sono diverse dalla realtà che si
è manifestata e che si è espressa in questo Consiglio.
Approfitto della circostanza per dire due brevi parole al
Consigliere Bancod e al Consigliere Freppaz, Bancod era assente
prima quando ho detto che le sue osservazioni in ordine al fatto
che il comprensorio di Verrès, di Verrayes gravitava più su
Châtillon che non su Nus erano esatte, che io condividevo le sue...
come? Sì appunto, quello io ho detto, io condivido le sue
osservazioni è una inesattezza quella della bozza. In ordine alla
richiesta di Freppaz invece, cioè se non sia necessario prima di
parlare di costruzioni, di edificazioni, fare un piano regionale di
acquedotti, di infrastrutture, certo che è necessario, è
indispensabile, altrimenti è inutile parlare di sviluppo, è inutile
parlare di recupero dei centri storici, storico-ambientali se non
vi sono le infrastrutture, se non vi sono le attrezzature questo è
chiaro, è assolutamente platonico va da se che se noi facciamo una
scelta che è quella del recupero abitativo dei centri storici e
questa scelta presuppone un'attività strutturale per consentire
questo recupero.
Io non voglio aggiungere altro voglio solo semplicemente dire
che mi auguro che questo argomento possa andare avanti al di là
delle scadenze elettorali e sia un argomento che possa vedere il
Consiglio un pochettino più impegnato, un pochettino più
documentato ma non è certo colpa della Giunta se questo non è
accaduto.
Montesano (P.S.D.I.)
- ...no, Consigliere Andrione, fatto
personale prima di tutto me lo deve, lo deve dire al Consiglio qual
è...
Andrione (U.V.)
- Il fatto personale è che sono stato
accusato di impotenza... invidiosi... se non è un fatto personale
questo... no, no una brevissima battuta...
Montesano (P.S.D.I.)
- ... no, no Consigliere
Andrione!
Allora siccome il documento...
Andrione (U.V.)
- No, no era un fatto personale, io sto
buono solo perché il Presidente non vuole darmi la parola.
Montesano (P.S.D.I.)
- E io la ringrazio, anche perché
vogliamo arrivare alla conclusione di questo tormentato argomento
il quale nell'elaborato presentato dalla Giunta non ha nessun
dispositivo di deliberazione invece ne ha uno presentato dal
Consigliere Pollicini e sotto forma di ordine del giorno.
Prima di passare naturalmente alla votazione, c'è facoltà di
dichiarazione di voto da parte dei gruppi e quindi viene data la
parola ai Capi Gruppo o a chi ne chiede la parola.
La parola al Consigliere Dolchi.
Dolchi (P.C.I.)
- Io non chiedo la parola per
dichiarazione di voto, io chiedo al proponente se non accetta
eventuali emendamenti nel qual caso mi permetterei di suggerire un
emendamento in quanto mi sembra che il penultimo e l'ultimo comma
che iniziano con "dà mandato alla Giunta e poi incarica la
Commissione regionale" possano trovare un contrasto fra di loro in
quanto sembrerebbe che il mandato che prima lo si dà alla Giunta e
poi lo si toglie per darlo alle Commissioni non si capirebbe bene.
La proposta di emendamento che sostanzialmente forse non cambia
granché ma che esprime maggiormente l'opinione che potrebbe venire
fuori dal consiglio e vi propongo la seguente sostituzione.
Sostituire le parole "dà mandato alla Giunta", con le parole
"concorda sulla necessità di proseguire gli studi alla luce delle
indicazioni" ecc. ecc. in modo che l'ultimo comma cioè "in carica"
abbia il suo pieno significato come conclusione di queste
manifestazioni di volontà del Consiglio.
Montesano (P.S.D.I.)
- Altri che chiedono la parola?
Consigliere Chamonin.
Chamonin (M.A.V.)
- ...parecchie delle argomentazioni
portate oggi in questo Consiglio, soprattutto in merito
all'applicazione purtroppo in certi casi obbligata della 765, e
secondo la sua lettera applicata, legge obbrobriosa e deleteria per
i nostri contadini proprietari terrieri, ancora per poco andando
avanti di questo passo, distruggente e mortificante la poca
ricchezza e le poche possibilità di realizzazione economica che
ancora loro rimane.
Facendo comunque astrazione al momento di queste argomentazioni
che continueremo però a seguire con particolare attenzione e
tornando all'argomento oggi in discussione e riservandoci di dire e
di puntualizzare il nostro punto di vista in prosieguo di tempo e
nello sviluppo della preparazione... strumento definitivo, mi pare
che non possiamo non approvare l'ordine del giorno presentato dal
Consigliere Pollicini così come presentato o se lui accetterà così
come richiesto di modificazione.
Cosa infatti si chiede in questo ordine del giorno? Rileggiamolo
assieme: il Consiglio Regionale della Valle d'Aosta al termine
dell'ampia discussione sulle ipotesi di lavoro relativa agli studi
per una bozza di piano regionale urbanistico e per la tutela del
paesaggio; preso atto della relazione dell'Assessore al Turismo,
Antichità e BB. AA.; dà mandato alla Giunta, oppure concorda sulla
necessità di proseguire gli studi alla luce delle indicazioni e
osservazioni emerse nel corso del dibattito consiliare, nonché di
quelle che verranno concordate con i Comuni; incarica la
Commissione regionale Affari Generali, Finanze, Urbanistica e
programmazione integrata dalla rappresentanza dei gruppi consiliari
non presenti e le Commissioni permanenti per i settori di loro
competenza di seguire gli studi in stretto contatto con gli uffici
e i tecnici preposti con la Giunta e con la Giunta regionale.
Mi pare che questo sia una cosa abbastanza anodina e pertinente
a quanto dalla discussione è emerso finora, se non altri devo dire
che il documento presentato ha avuto il merito di aprire la
discussione, mi pare e questo mi pare che dobbiamo pure
riconoscerlo era necessario comunque cominciare a discutere di
questo argomento, mi pare che l'ordine del giorno presentato
risponda a quanto in questo Consiglio è stato chiesto e noi in
questo spirito lo voteremo.
Montesano (P.S.D.I.)
- Altre dichiarazioni di voto?
Allora passiamo alla votazione. Ecco. La parola all'Avvocato
Caveri.
Caveri (U.V.)
- Intendo fare una dichiarazione brevissima
per reagire - va ben che c'è un tempo limitato per la dichiarazione
di voto, - ma sarebbe ora di reagire contro la prolissità ormai
imperante in questo Consiglio Regionale nel quale vediamo molti
oratori nuotare in un mare di parole, con poco sugo però. Io mi
limito prima di tutto ad alcune semplici constatazioni che nessuno
in buona fede può contestare, il Presidente della Giunta e
l'Assessore al turismo hanno accordato delle interviste o hanno
ispirato articoli a corrispondenti di quotidiani nazionali i quali
hanno annunciato che il Consiglio regionale avrebbe esaminato il
Piano urbanistico della Valle d'Aosta, questa la prima
constatazione.
Secondo: nel mio intervento del 15 gennaio ho detto che questo
non era un piano, che questa non era una bozza, che almeno gli
autori di quella monografia e avevano avuto un minimo di onestà
perché perfino la parola bozza l'avevano messa tra virgolette,
perché evidentemente erano poco convinti della proprietà di quel
vocabolo. Quindi niente piano regionale di urbanistica che non
esiste, niente bozza, c'è una monografia di due Professori
universitari con la collaborazione di un architetto locale e, l'ho
saputo in ritardo, con la collaborazione di un funzionario della
Sovraintendenza o della Sezione Urbanistica per essere più
precisi.
Noi abbiamo espresso il nostro giudizio su questa monografia,
prima di tutto abbiamo rilevato quello che hanno rilevato anche
altri e cioè che vi è stata anche l'onestà da parte degli autori di
questa monografia di dire che era stata completamente assente il
lavoro, la collaborazione, la partecipazione della Giunta nella
preparazione di questa monografia e hanno aggiunto che era mancata
pure, era mancato qualsiasi lavoro, qualunque collaborazione di
qualunque genere da parte dell'ufficio di programmazione.
Queste nostre affermazioni sono affermazioni concrete Assessore
Milanesio e non sono affermazioni a vanvera tanto è vero che le
nostre affermazioni precise, che hanno messo il dito sulla piaga,
il dito sulla piaga di un Presidente della Giunta e di un Assessore
al Turismo che in un primo tempo hanno preteso di essere autori di
un piano o di una bozza che invece non esistono né come piano né
come bozza, perché c'è una monografia scritta da due o tre o
quattro studiosi che hanno anche i loro meriti che noi non vogliamo
negare.
Oggi c'è stato il riconoscimento da parte del Presidente della
Giunta e da parte dell'Assessore al Turismo che quanto noi abbiamo
detto il 15 febbraio, che non esisteva il piano e che non esisteva
la bozza, questo oggi è stato riconosciuto dal Presidente della
Giunta il quale ha detto testuali parole, io me le sono scritte per
non fare delle citazioni imprecise o erronee, Dujany ha detto "non
è un piano, non è una bozza" e anche l'Assessore Milanesio ha fatto
lo stesso riconoscimento quando oggi ha detto questa frase che io
mi sono scritto su un foglio di carta e cioè ha detto "la Giunta
non può presentare un piano". Quindi quello che dicevamo il 15 di
gennaio era vero perché è stato confermato oggi dal Presidente
della Giunta e dall'Assessore al Turismo queste sono le prime
constatazioni.
Abbiamo ascoltato oggi due interventi dell'Assessore al Turismo,
il primo, nel secondo l'Assessore Milanesio ha ripreso quota, non
dico come valore del suo intervento ma come sicurezza, perché si
sentiva scoperto, la gherminella dell'invenzione del piano o la
gherminella della pretesa bozza era naufragata e tutti i
Consiglieri sia pure con gradazioni diverse a seconda di quelle
convergenze alle quali alludeva Ramera un momento fa, in fondo
tutti i Consiglieri hanno dovuto prendere atto di questo fatto
incontrovertibile.
Io contesto una affermazione di Dujany quando dice che vi sono
delle scelte sulle quali dovrebbe pronunciarsi oggi il Consiglio,
scelte contenute nella monografia. Noi diciamo queste scelte non ci
sono perché in questa monografia, proprio in quella pagina indicata
dal Presidente della Giunta, c'è soltanto una enunciazione di
problemi, c'è un elenco di problemi e allora è chiaro che noi non
possiamo votare su un elenco di problemi da affrontare e da
risolvere, enunciare dei problemi non vuole indicare delle
soluzioni e indicare delle scelte. E allora di fronte a questa
difficoltà di cui il Presidente della Giunta e l'Assessore al
Turismo si sono trovati, a un certo momento i due hanno - che sono
un po' i... di questa Giunta almeno in questa discussione - si sono
resi conto che non si poteva votare per un volume, per quella
monografia, non si può votare pro o contro una monografia per un
volume, pro o contro un volume, sarebbe come se fossimo invitati
noi come Consiglio Regionale di votare pro o contro i Promessi
Sposi di Alessandro Manzoni, sarebbe la stessa cosa e allora che
cosa ne è venuto fuori? Sono venute fuori due proposte, la proposta
Milanesio che è di un tipo determinato e la proposta Dujany che è
diametralmente opposta a quella di Milanesio. Si vede che il
Presidente della Giunta e l'Assessore al Turismo non hanno avuto il
tempo di consultarsi, allora Milanesio ha avuto - in fondo sono due
idee furbette sia quella del Presidente della Giunta che quella
dell'Assessore al Turismo ma sono due tipi di furberia di tipo
diverso - perché Milanesio ha avuto questa idea: mandiamo la patata
calda a quella Commissione Affari Generali che è tanto simpatica al
Consigliere Manganoni, perché non è un mistero che Manganoni ha
delle tenerezze speciali per questa Commissione, questa era la
proposta di Milanesio.
Invece Dujany ha avuto un'altra idea e ne è venuto fuori
l'ordine del giorno Pollicini, l'ordine del giorno Pollicini noi lo
sappiamo per esperienza di questi ultimi mesi, di questi ultimi
anni, è sempre destinato a intervenire come una specie di "Deus ex
machina" una specie di Dio alato che arriva con aiuto di carrucole
all'ultimo momento per salvare una situazione pericolante, ma
questo ordine del giorno di Pollicini è un alibi perché? Perché
evidentemente cela male l'imbarazzo di fare votare una monografia,
un volume al Consiglio Regionale e all'ultimo momento un ordine del
giorno abbastanza ambiguo e confuso che però permetterà ai
Democratici Popolari, secondo il loro ormai invalso costume, nonché
trucco propagandistico e pubblicitario, di scrivere un articolo in
prima pagina su quattro colonne con un titolo a carattere di
scatola e si dirà il Consiglio Regionale approva l'ordine del
giorno Pollicini in merito, in punto di piano regionale di
urbanistica, ecco cosa sono gli scopi di queste manovre alle quali
evidentemente noi non ci vogliamo prestare, quindi è per questo
motivo, per questi motivi e per alcuni altri che aggiungerò dopo
che il gruppo dell'Union Valdôtaine vota contro l'ordine del
giorno, Pollicini per le ragioni già dette e detto questo, io
intendo sintetizzare rapidamente quanto i Consiglieri dell'Union
Valdôtaine hanno detto il 15 gennaio e oggi e cioè noi non
neghiamo, noi diciamo che le prime 30 pagine della monografia sono
oltremodo vaghe e generiche, diciamo, secondo punto, che la parte
riguardante le industrie contiene delle affermazioni giudiziose e
sensate che già altri, molti Consiglieri regionali, avevano già
fatte sia in sede di Commissione sia in sede di Consiglio Regionale
- ma però queste affermazioni sensate e giudiziose sono vaghe e
generiche e non indicano nessunissima scelta, io faccio quell'altra
scelta, questo manca completamente, manca per quanto riguarda le
industrie e manca per quanto riguarda le altre cose e io qui non mi
diffondo a parlare della questione dei comprensori che si
identifica nella questione delle comunità montane, anche qui i
demo-popolari sulle comunità montane hanno detto, hanno avuto
l'aria di dire che sono loro che hanno inventato le comunità
montane quando la verità è ben diversa, sappiamo che c'è una legge
nazionale che statuisce in materia.
Noi dell'Union Valdôtaine come autonomisti e come regionalisti
non crediamo che una legge nazionale possa affrontare in modo
soddisfacente le realtà economiche e sociali delle varie regioni e
la prova è proprio nella legge nazionale sulle comunità montane che
è scritta per certe regioni che hanno una loro configurazione
geografica e una loro composizione economico-sociale di un
determinato tipo che non corrisponde affatto alla configurazione
geografica e alla composizione economica e sociale della Valle
d'Aosta. In Toscana o nella Provincia di Cuneo si può forse
applicare quella legge delle comunità montane ma in Valle d'Aosta è
oltremodo difficile e il Presidente della Giunta e la Giunta hanno
capito benissimo che delimitare le comunità montane in Valle
d'Aosta è una cosa difficilissima tanto più che il legislatore
nazionale almeno ha avuto il buon senso di dire che queste comunità
dovrebbero essere omogenee, io vi voglio vedere a trattare delle
comunità omogenee in Valle d'Aosta e abbiamo sentito oggi dei
Consiglieri regionali fare delle osservazioni al riguardo ma qui
voi vi troverete per questo problema delle comunità montane, di
fronte a un ginepraio, alle difficoltà... e voi lo sapete benissimo
perché voi naturalmente avete preso contatto con i Sindaci e avete
visto se è facile arrivare a questa definizione e io ho sentito
degli amministratori regionali dire che nelle comunità montane
pensano di assorbire i Comuni come ho sentito dei Sindaci dire
esattamente il contrario e cioè che essi pensano di avere sempre la
mano... nelle comunità montane e che queste comunità montane
debbono addirittura assorbire l'Amministrazione Regionale, che
all'Amministrazione Regionale deve rimanere solo la tutela e non so
più quale altro problema e quindi voi vedete quale babilonia si
scatenerà... questi progetti... ma il Presidente della Giunta
questo lo sa benissimo, lo sa meglio di noi ed è appunto per questo
che in quella proposta di legge per le comunità montane cosa si
prevede che con il Decreto del Presidente della Giunta sia pure
dopo un esame del Consiglio Regionale, col decreto del Presidente
della Giunta si stabiliranno quelle zone, a noi pare che un vero
sistema di mettere il carro davanti ai buoi perché prima
bisognerebbe vedere di trattare quelle comunità montane e la legge
sulle comunità montane dovrebbe contenere un articolo con la
delimitazione delle zone, questo invece è un vecchio trucco dei
demo-popolari cioè darsi delle arie di risolvere un problema, fare
la legge quadro e poi le difficoltà si rimandano a dopo le
elezioni, a dopo le elezioni regionali...
(Voce: non si
sente)
...ma, non lo so se è superato, vedrà, se non accorgerà
come... se ne accorgerà...
(Montesano: credo sia fuori campo
adesso...fuori campo) ...
quindi io concludo - no, non siamo
fuori campo Signor Presidente perché la questione dei comprensori è
strettamente legata alla questione delle comunità montane - e i
comprensori sono previsti in quella tale monografia, noi pensiamo
che i comprensori e comunità montane siano destinate ad essere i
doppioni dell'Amministrazione Regionale, dei doppioni del BIM, dei
doppioni dei Comuni; noi contestiamo che nelle comunità montane vi
possano essere degli uomini competenti a fare i piani quinquennali
di sviluppo, lo contestiamo e d'altra parte vediamo che non siamo a
momenti capaci noi di fare un piano regionale di urbanistica,
immaginiamoci se nelle 7 o nelle 14 o nelle 21 comunità montane vi
sarà la possibilità di fare questi piani quinquennali, bisognerà
che l'Amministrazione Regionale provveda nominando dei tecnici e
degli specialisti, questo è evidente.
Per tutte queste ragioni che si appoggiano su dati di fatto
concreti e non su dichiarazioni teoriche o demagogiche o polemiche,
per questi motivi i Consiglieri dell'Union Valdôtaine voteranno
contro l'ordine del giorno Pollicini.
Balestri (P.S.I.)
- Ma io penso che tutto sommato questa
discussione sia stata utile e alla lunga, a parte le critiche, un
po' di demagogia, è logico siamo anche in periodo pre-elettorale,
non c'era da aspettarsi altro, qualche cosa di utile si è visto
anche se questa bozza di piano in certi punti può essere criticata,
certi pareri possono essere divisi e diversi e nessuno in questa
materia raggiunge mai la perfezione, quindi aderiamo all'ordine del
giorno del Consigliere Pollicini sia emendato o no. Una cosa vorrei
dire ecco e questo sarebbe il mio appunto, che praticamente se una
critica alla Giunta si poteva fare, era non su quello che esprime
la bozza o che, ma secondo me era su quella che poteva essere una
volontà precisa politica di indicazione, quella volontà che è
mancata completamente anche da parte del Consiglio. Ecco perché
dico da una adesione platonica, perché non credo che in questa
maniera questo problema che è sentito, che tutti non osano dire che
è stata una cosa delle più importanti e che possa interessare la
Valle d'Aosta e questo è da anni, oggi sarà ancora più maturato
quindi certamente è un problema che è sentito ma perché dico
platonica? Perché secondo me non approderemo mai a niente, perché
fin che i partiti non avranno il coraggio di dire la propria
opinione e prendere le proprie linee politiche siamo d'accordo che
in Valle d'Aosta non possono corrispondere a quelle che sono state
le indicazioni di una legge nazionale per i motivi che non sto a
ripetere ma a un certo momento dobbiamo darci delle linee, delle
indicazioni perché sia Commissioni, sia Giunte, sia tutti, se non
hanno delle linee principali su cui muoversi non approderanno mai a
niente ecco perché dico che la mia adesione è platonica perché non
credo nel futuro e non credo che questo problema approderà presto
forse a quel risultato che forse tutti ci augureremmo
nell'interesse della Valle d'Aosta.
Dolchi (P.C.I.)
- Il gruppo comunista ha sempre sostenuto
in quest'aula che nel corso degli studi per l'esame di importanti
problemi economici, sociali, che coinvolgono lo sviluppo e
l'avvenire di tutta la Valle d'Aosta era necessario un momento di
confronto a livello di Consiglio Regionale quindi a livello
politico. Ci possiamo ancora dolere che ciò non è avvenuto né penso
possa avvenire prima della scadenza del mandato per gli studi della
programmazione sul piano di sviluppo regionale, ma proprio per
questo non saremmo noi a negare la validità di un ampio dibattito
consiliare nel quale come è avvenuto su questo argomento ogni
forza, ogni gruppo consiliare se lo vuole, se lo ritiene può
portare il proprio contributo.
Noi come gruppo comunista ci siamo sforzati di portarlo questo
contributo e riteniamo di farlo, di portarlo ancora nelle
Commissioni che saranno chiamate ad esaminare, perfezionare
l'attuale ipotesi di lavoro relativa agli studi per una bozza di
piano regionale urbanistico e per la tutela del paesaggio, ecco
perché voteremo a favore dell'ordine del giorno proposto dal
collega Pollicini che non fa altro e lo sottolineiamo, che ribadire
la necessità di proseguire questi studi proprio anche alla luce di
questo dibattito consiliare e dei contributi e degli apporti che
potranno essere sollecitati e che potranno venire dai Comuni e
dagli enti locali, studi che lo stesso ordine del giorno e mi
sembra la logica conclusione di questo dibattito incaricano, danno
mandato di svolgere, di sviluppare alle varie Commissioni
consiliari permanenti.
In questo spirito e con queste intenzioni voteremo a favore
dell'ordine del giorno.
Ramera (D.C.)
- Confesso che non ho capito questo ordine
del giorno perché praticamente io dovrei votare a favore perché
praticamente dà ragione a quanto abbiamo sostenuto, cioè questa è
un'ipotesi di lavoro e quindi non è una bozza, quindi le scelte...
(Montesano:
microfono, per favore) ...quindi le scelte che
noi avremmo dovuto fare, anche limitate a sole tre paginette non
sono più delle scelte perché l'ordine del giorno dice è una ipotesi
di lavoro, non approva la bozza, dice di continuare a studiare e
quindi vuol dire praticamente che e soprattutto poi sulla base
della discussione e dà mandato a un sacco di Commissioni sulle
quali noi non siamo d'accordo, noi non siamo d'accordo e questo non
perché vogliamo menare il can per l'aia, io non so se l'Assessore
Milanesio si rivolgeva a me o a noi nel dire che meniamo il can per
l'aia, non lo so, io onestamente ho fatto dei, ho avanzato dei
giudizi e nello stesso modo che gli stessi, che i giudizi erano
poi... quelli degli estensori della bozza praticamente, era un
giudizio negativo quindi non so come avremmo potuto, così come
penso fosse rivolto a me quel dubbio dell'Assessore Milanesio
quando io avevo detto che è difficile risolvere un problema in due
mesi non so se era rivolto a me anche quello perché lo avevo
avanzato io, non credo di essere stato cinico nel pronunciare o nel
pronosticare una cosa del genere, io ritengo semplicemente che noi
non abbiamo avuto delle indicazioni precise così come a certe, alle
varie scelte gli estensori sono arrivati formulandone diverse
proprio perché mancavano delle indicazioni precise e del resto era
dubbiosa la stessa Giunta che alla fine non ha ritenuto di portare
al voto una qualunque deliberazione d'accordo, tanto è vero che lo
stesso Presidente del Consiglio nel chiudere la discussione dice
praticamente non c'è una deliberazione ma qui c'è solo da votare un
ordine del giorno praticamente, quindi io ritengo che il nostro
compito è stato quello di sottolineare certi aspetti positivi e
negativi l'abbiamo detto, ci sono i lati positivi in quella bozza
che condividiamo perché ne abbiamo discusso ripetutamente, ci sono
dei lati negativi che non possiamo condividere, le alternative si
danno quando si ha un documento finale questo è il compito
dell'opposizione perché io ritengo che l'opposizione è fatta
apposta per il controllo quindi a un dato momento le soluzioni
alternative le daremo al momento opportuno quando saremo chiamati a
dare il nostro giudizio finale, ma fino a quando si fanno delle
ipotesi, fino a quando ci sono solo delle simulazioni, io ritengo
che noi non possiamo fare di più di quello che abbiamo fatto e
almeno quello che abbiamo fatto lo abbiamo fatto con la buona
volontà sapendo anche il ruolo che abbiamo in questo Consiglio
perché io sono qui messo per... o magnificare niente, semmai il mio
ruolo è quello della critica e questo la maggioranza lo deve
accettare buona o cattiva che sia, formulata in buon modo o in
cattivo modo secondo le volte, comunque il nostro compito è
questo.
Quindi noi voteremo contro questo ordine del giorno che ho già
detto non lo capisco, molto probabilmente si vede che è un lessico
anche questo che non va bene per me, perché non approva proprio
niente e vuole infognare delle Commissioni che non so in che modo,
comunque la D.C. vota contro e diremo e avanzeremo le nostre
alternative, i nostri suggerimenti quando verrà il documento
presentatoci dal Governo Regionale perché solo il Governo Regionale
deve presentare il documento finale.
Pollicini (D.P.)
- Mi pare che l'argomento abbia
raggiunto il risultato che si proponeva la Giunta cioè il risultato
di sensibilizzare il Consiglio Regionale sul piano urbanistico,
sulle necessità di un piano urbanistico regionale quindi è fuori
dubbio che questo risultato è stato raggiunto se non altro dalle
polemiche, dalle vivacità delle espressioni che si sono sentite pro
o contro questa ipotesi di lavoro e l'abbiamo chiamata di proposito
ipotesi di lavoro proprio perché questo è il suo significato e
l'ordine del giorno è stato con questo spirito perché dà in effetti
proprio un mandato di prosecuzione su questo metodo che la Giunta
ha proposto al Consiglio di seguire.
Detto questo mi pare che non abbia altro da aggiungere, se non
altro la proposta fatta di emendamento del Consigliere Dolchi mi
trova perfettamente personalmente concordo però la demando alla
Giunta per la sua definizione più precisa, dico solo che ritenevo
non ci fosse contrasto perché per quanto concerne il mandato alla
Giunta era di proseguire gli studi mentre per quanto concerne le
Commissioni consiliari era di seguire gli studi però io lascio alla
Giunta la scelta di accettare o meno l'emendamento, personalmente
non ho nulla in contrario di accettarlo.
Milanesio (P.S.I.)
- Solo sull'emendamento, io concordo
sull'emendamento presentato dal Consigliere Dolchi e anche perché è
più pertinente e cioè dire "dà mandato alla Giunta di proseguire" è
già un compito della Giunta quello quindi non è necessario dare
mandato è bene dire "concorda sulla necessità" mentre "di
incaricare la Commissione regionale Affari Generali ecc..." questo
è molto opportuno perché fino ad oggi non si è verificato.
Montesano (P.S.D.I.)
- Allora, l'emendamento Dolchi
sostituisce le parole "dà mandato alla Giunta" con "concorda sulla
necessità" ma concorda sulla necessità di proseguire gli studi da
parte di chi? Non lo dice. No...
(Milanesio: ...
è il
Consiglio
)
...in ogni modo io prendo atto di quello che mi
viene proposto. Concorda sulla necessità di proseguire gli studi
alla luce delle indicazioni ecc., no, no, no...
Milanesio (P.S.I.)
- Allora
possiamo precisarlo
meglio...
(Montesano:
no, io credo che è meglio precisarlo)
...precisarlo meglio così: concorda sulla necessità che la Giunta
prosegua gli studi.
Montesano (P.S.D.I.)
- Concorda sulla necessità che la
Giunta prosegua gli studi. Quindi la Giunta accoglie l'emendamento
Dolchi e quindi l'ordine del giorno viene messo ai voti così
emendato.
Chi approva l'ordine del giorno alzi la mano: contrari,
astenuti. Allora, il Consiglio approva: 18 favorevoli è esatto? Mi
pare 17, 17 favorevoli, 10 contrari è vero? Un astenuto.
Io prendo occasione per dire adesso che l'Assessore Chantel è
assente perché chiamato d'urgenza per motivi professionali. Ora,
arrivati a questo punto io chiederei al Consiglio e al Presidente
della Giunta un po' il programma dei lavori. Ci sono tre argomenti
molto laboriosi, quelli che vengono subito dopo e che sono relativi
al n. 7-8 e 9, io proporrei l'inversione dell'ordine del giorno
così per fare qualche altra cosa affrontando... lasciatemi finire,
gli argomenti 10 e 11 che si tratta di, credo, di argomenti
pacifici in quanto che si tratta di fideiussioni a Istituti
agricoli, il Consiglio vuole, facciamo una votazione... cosa dice?
Sì, ma io vorrei sapere, vorrei sapere un po' se il Consiglio è
d'accordo o no. No, ma il Consiglio, egregio Presidente, il
Consiglio è fatto di 35 Consiglieri quindi ce n'è 26-27, non so se
la maggioranza vuole proseguire o no. Chi vuol proseguire alzi la
mano. Nessuno.
Andrione (U.V.)
- Sì, Pollicini.
Montesano (P.S.D.I.)
- Pollicini. Allora chiudiamo la
seduta e ricordo che il Consiglio è convocato domani in ragione
della festa di S. Orso, non alle nove e trenta, ma alle dieci e
trenta. La seduta è chiusa.
---
La seduta termina alle ore 19,58.
