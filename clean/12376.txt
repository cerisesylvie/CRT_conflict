Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3292 del 24 aprile 1992 - Resoconto
OGGETTO N. 3292/IX Cessione in locazione all'ENEL -
Compartimento di Torino - Distretto della Valle d'Aosta di un vano
sito nell'edificio denominato "Palazzo Darbelley" in comune di
Aosta - Introito di somma - Approvazione schema di
convenzione.
Presidente
Do lettura della proposta di
deliberazione:
Deliberazione Il Consiglio Regionale
- visto il parere della II Commissione permanente;
delibera
1) di approvare la cessione in locazione all' ENEL -
Compartimento di Torino - Distretto della Valle d' Aosta - per il
prezzo complessivo di lire 3.500.000 (tremilionicinquecentomila) di
un vano da adibire a cabina elettrica sito nell'edificio denominato
"Palazzo Darbelley", di proprietà della stessa Regione Autonoma
Valle d'Aosta, per il periodo di anni 29 (ventinove), con
decorrenza dalla data di stipula dell'atto;
2) di introitare la somma di lire 3.500.000
(tremilionicinquecentomila) al capitolo 8600 della parte entrata
del bilancio preventivo della regione per l'anno 1992 ( "Canoni di
locazione di terreni e fabbricati);
3) di onerare il locatario delle spese di stipulazione,
registrazione e trascrizione della convenzione conseguente al
presente provvedimento;
4) di conferire al Presidente della Giunta od, eventualmente, in
caso di delega, all'Assessore regionale che interverrà alla
stipulazione dell'atto conseguente al presente provvedimento la
facoltà di autorizzare l'inserzione nello stesso delle
precisazioni, rettifiche ed aggiunte che il notaio riterrà
necessarie per il perfezionamento del rogito;
5) di approvare in ogni suo punto lo schema di convenzione
allegato alla presente, che ne costituisce parte integrante e
sostanziale.
Convenzione
(... omissis... )
Presidente
L'Ente nazionale per l'energia elettrica -
Compartimento di Torino - Distretto della Valle d'Aosta - ha
segnalato la necessità di avere a disposizione, per un periodo di
anni 29, con decorrenza dalla data della stipula dell'atto, un vano
da adibire a cabina elettrica, sita nell'edificio denominato
"Palazzo Darbelley", in comune di Aosta.
Trattasi di un vano di proprietà della stessa Regione Valle
d'Aosta, realizzato su terreno distinto al catasto del Comune di
Aosta al foglio 40 mappali n. 88 e 84 (colore rosso nella allegata
planimetria), non censito individualmente in quanto facente parte
delle aree comuni di detto edificio, con accesso attraverso la
proprietà regionale, accesso che viene garantito con la concessione
di ampia servitù di passaggio carraio e pedonale.
L'ENEL si è dichiarata disposta a corrispondere per detta
locazione il prezzo complessivo di lire 3.500.000, valore ritenuto
congruo dal Servizio demanio e patrimonio della Regione, da
corrispondersi anticipatamente in un'unica soluzione.
Pongo in votazione l'approvazione della concessione in
oggetto.
Esito della votazione
Presenti, votanti e favorevoli: 27
Il Consiglio approva all'unanimità
