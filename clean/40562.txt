Classificazione
BILANCIO E CONTABILITA' REGIONALE



Oggetto del Consiglio n. 3335 del 27 marzo 2018 - Resoconto
OGGETTO N. 3335/XIV - Inizio della votazione del disegno di
legge: "Primo provvedimento di variazione al bilancio di previsione
finanziario della Regione per il triennio 2018/2020. Modificazioni
di leggi regionali".
Farcoz (Président)
- Point n° 20.01 de l'ordre du jour.
Procediamo ora con l'esame dell'articolato.
Articolo 1. La votazione è aperta. La votazione è chiusa.
Presenti: 32
Votanti           
: 28
Favorevoli: 19
Contrari: 9
Astenuti: 4 (Borrello, Fosson, Norbiato, Restano)
Il Consiglio approva.
All'articolo 2 c'è l'emendamento 1 della II Commissione che
sostituisce il comma 1. La parola al collega Gerandin.
Gerandin (CC-MOUV) -
Intervengo sull'articolo 2 nel suo
complesso, comprensivo dell'emendamento. È semplicemente per
ribadire quello che già nel
question time
avevo evidenziato.
In questo articolo trattiamo quelle che, ai sensi della variazione
di bilancio, vengono presentate come risorse aggiuntive, vale a
dire risorse in disponibilità. Parliamo di disponibilità giacenti
sul fondo di rotazione temporaneo per quello che riguarda Finaosta,
di somme derivanti da entrate extratributarie (partecipate e
quant'altro). Il mio intervento varrà anche per l'articolo 3, dove
andiamo a recuperare una parte di entrate in merito al discorso
delle società partecipate. Semplicemente per dire che, quando è
nata questa variazione di bilancio, i presupposti erano sicuramente
diversi, però - come già ho detto nel
question time
- io
sono assolutamente convinto che la situazione sia totalmente
diversa in questo momento. È palese che chi in quest'aula dovrà
esprimersi su questa variazione di bilancio - i dirigenti che hanno
dato parere favorevole e il Governo regionale che l'hanno
presentata - non possa far finta di non sapere, di fronte a queste
maggiori entrate definite "risorse disponibili" per mitigare questi
99 milioni in meno, che comunque c'è una comunicazione formale da
parte di Finaosta in cui viene comunicato che 156 dei 371 milioni
approvati in quest'aula con leggi finanziarie in questo momento non
hanno copertura finanziaria. Però con delibera di Giunta regionale
sono stati fatti impegni giuridicamente già perfezionati, e in
politica significa che tali cifre sono già state destinate, erano
in disponibilità alle strutture per dare incarichi progettuali,
eventualmente per procedere ad aggiudicazioni, se non per bandire
gare o quant'altro. Purtroppo è scritto chiaro: queste
disponibilità finanziarie, autorizzate con legge regionale e
soprattutto destinate con delibera di Giunta, in questo momento non
hanno tiraggio.
Ora nella pubblica amministrazione, un po' come nella buona
famiglia o comunque nelle buone imprese, c'è gente che comunque sa
come si gestisce un bilancio. Quando si ha conoscenza che una parte
di risorse importanti vitali per il prosieguo dell'attività o del
bilancio familiare non sono in disponibilità, la prima cosa che
bisogna fare - vale anche per la pubblica amministrazione - qualora
ci siano ulteriori risorse in disponibilità è che queste vengano
usate per mitigare tale problema. È davvero incomprensibile che, a
fronte di una comunicazione ufficiale pervenuta prima, non se ne
tenga conto in questa fase di predisposizione della variazione di
bilancio. Non solo non se ne tiene conto, ma si dice che, a fronte
di oltre 45 milioni in disponibilità, si autorizzano ulteriori
spese, perché è successo questo: si autorizzano ulteriori spese.
Questo significa che le strutture regionali, a seguito di questa
variazione di bilancio, potranno rivedere quella delibera di Giunta
che comunque in parte bloccava l'impegno di una serie di risorse,
verrà modificata quella parte, ci saranno risorse in disponibilità,
e tutto questo a fronte di avere una comunicazione formale.
Peraltro questo è confermato anche dalla risposta fatta dal
Coordinatore delle Finanze che dice: "Si comunica che
l'Amministrazione regionale non procederà pertanto ad ulteriori
impegni nelle more di una verifica puntuale delle coperture rese
disponibili dalle nuove modalità prospettate". Ora, se da una parte
si dice di voler procedere e non autorizzare ulteriori impegni,
dall'altra parte si sblocca una parte del bilancio regionale. Non
voglio tornare sulla storia del bilancio, perché qualcuno mi
direbbe che abbiamo dovuto fare fronte ad una situazione così
delicata non per colpa nostra, ma per colpa dello Stato.
Io ribadisco - affinché tutti i valdostani lo sappiano - che, a
fronte di questa sentenza della Corte costituzionale citata dal
collega Fabbri, c'era un emendamento in Commissione finanze in cui
si sapeva già prima che la Valle d'Aosta avrebbe dovuto contribuire
per questi famosi 100 milioni in più. Si è voluto procedere lo
stesso, si è fatto un bilancio e si è spesa una parte di queste
risorse, perché qualcosa è già stato speso, si è promesso e si è
già speso, io immagino. A fronte di una variazione del genere così
delicata, in cui si tagliano tanti settori, come mai alcuni settori
sono stati comunque privilegiati e hanno avuto trasferimenti in
più? Viene molto difficile spiegare poi ai valdostani come mai
qualcuno è beneficiario di trasferimenti aggiuntivi e qualcun altro
invece non avrà questa possibilità. Il peccato originale non
giustifica questa operazione, perché purtroppo nella contabilità
pubblica ci sono aspetti che vanno comunque e sempre
rispettati.
Aggiungo anche - e mi pare legittimo, perché probabilmente nella
relazione si è dimenticato - che questa Finanziaria ha avuto il
voto favorevole nella fiducia al Senato, per cui qualcuno che
adesso probabilmente ci piange su ne era a conoscenza e ne era
consapevole. Non si possono sempre accampare giustificazioni per
poi cercare di salvare il salvabile. Non è così che si amministra
nella pubblica amministrazione e noi lo abbiamo detto sin da
subito.
Volevo pertanto solo ribadire che quest'aula, in questo momento,
è a conoscenza che a bilancio regionale ci sono 156 milioni
autorizzati con legge, soprattutto resi disponibili e impegnati
giuridicamente con delibera di Giunta, che non hanno copertura,
benché si proceda comunque ad impegnare e a dare in disponibilità
45 milioni con una variazione di bilancio.
Président -
La parole au collègue Borrello.
Borrello (AC-SA-PNV) -
Per dichiarazione di voto
sull'articolo 2 e per una spiegazione ed esplicitazione per quanto
riguarda il nostro voto sull'articolo 1. All'articolo 1 il nostro
gruppo si è astenuto. Essendo tra le disposizioni generali, proprio
in virtù di come è stato modificato questo articolo e degli effetti
favorevoli derivanti dall'eventuale provvedimento di ricorso
promosso dalla Regione, non abbiamo ritenuto opportuno produrre un
voto negativo rispetto a questo tipo di percorso a salvaguardia
delle prerogative della Valle d'Aosta.
Detto questo, solo per sottolineare l'aspetto più di carattere
generale istituzionale, entriamo nel dettaglio delle analisi
tecniche dell'articolato della variazione di bilancio. In
continuità con quanto avevamo definito all'interno della votazione
del bilancio regionale, laddove avevamo detto che vi erano
problematiche concrete per quanto riguarda le disponibilità
finanziarie rispetto alle risorse e vedendo le risultanze
all'interno di questa variazione di bilancio, noi, come gruppo,
esprimeremo un voto negativo.
Président -
La parole à l'Assesseur Testolin.
Testolin (UV) -
Per replicare senza polemica al collega
Gerandin, che evidentemente ha riespresso le considerazioni già
palesate questa mattina.
Mi limiterò a ribadire che i due discorsi trattati dal collega
Gerandin viaggiano su due binari paralleli. Quello che lui
auspicherebbe all'interno di questa variazione di bilancio - il
desiderio di alleggerire gli impegni assunti tramite un mutuo
Finaosta utilizzando questo tipo di variazione - ribadisco che non
è possibile, ma non è neanche la strada che tecnicamente potrebbe
portare delle soluzioni. La strada che porta le soluzioni è quella
indicata nella lettera del Coordinatore Bieler che è stata
comunicata alla II Commissione e i Consiglieri ne hanno preso
visione. Il collega Gerandin si è però soltanto limitato a
riprendere la frase finale con la quale si esplicitava il fatto di
non andare ad attivare iniziative che non avessero ancora avuto uno
start
amministrativo. All'interno della stessa si evince che
la Regione ben abbia la copertura complessiva del mutuo di 371
milioni, ma il problema è che in questo momento - e oggi ripeto qua
quanto ho detto in Commissione qualche settimana fa - la
possibilità di concedere mutui da parte di Finaosta è la stessa
dello scorso anno e dell'anno ancora prima. Pertanto è una
soluzione tecnica con dei limiti temporali che verranno superati
con una disamina attenta, precisa e puntuale, e con un
contraddittorio tra le proposte dell'Ufficio regionale delle
finanze e un confronto con Finaosta. Tutto ciò permetterà di
trovare la soluzione tecnica che darà la copertura, peraltro già
garantita da una delibera che predispone un piano di ammortamento
per tutti i 370 milioni potenziali di erogazione di mutuo, e che
garantirà nel prossimo futuro gli impegni già assunti che devono
andare avanti.
Ci tenevo a dire questo, ma senza spirito polemico, perché sennò
c'è il rischio di creare sempre dei presupposti per poi porre dei
problemi in maniera non troppo corretta. Non mi permetto, ma certe
volte sembra quasi che l'obiettivo sia quello di creare confusione,
quando invece c'è solo un'attenzione operativa, che giustamente
viene richiamata e che deve trovare, nei tempi e nei modi, le
soluzioni, sapendo che a monte c'è una garanzia ed è quella la
pietra miliare sulla quale si fondano tutta una serie di
ragionamenti.
Presidente -
La parola al collega Chatrian.
Chatrian (ALPE) -
Proprio su questo articolo noi pensiamo
che la situazione sia sicuramente complessa, a conoscenza delle
strutture da più di due anni, quindi non è una novità.
Collega Testolin, dobbiamo però essere onesti dal punto di vista
intellettuale: tutto questo ci obbliga a rimodulare e a dare delle
priorità all'interno di quel perimetro. Lei non può nascondere che
oggi il tiraggio non può essere fatto sui 371 milioni,
probabilmente non ne abbiamo neanche bisogno, perché all'interno di
quelle delibere di Giunta votate c'è una programmazione e,
all'interno della programmazione, tutta una serie di leggi che
finanziano per il tramite di quel mutuo non sono state ancora
applicate, per cui dal punto di vista amministrativo non è ancora
stato avviato l'
iter
. Pertanto per la macchina
amministrativa probabilmente le soluzioni ci sono e sono i tecnici
all'interno del suo Assessorato che dovranno confrontarsi con
Finaosta.
La politica ha però un onere in più: l'onere in più
dell'Amministratore, del nostro Consiglio regionale è programmare
non meglio, ma molto meglio. Questa è la sintesi che faccio io e
che facciamo noi come gruppo ALPE. Abbiamo dei paletti, abbiamo dei
parametri che c'erano già, ma sta alla buona politica e al buon
Amministratore saper riprogrammare non meglio, ma molto meglio.
Questa è la grossa differenza: no all'allarmismo, no al
qualunquismo del "non ci sono le risorse". Le risorse ci sono, la
riduzione sarà fatta annualmente, probabilmente ogni sei mesi,
perché comunque la riduzione sarà di circa 10/11 milioni di euro
all'anno, ma obbligherà - non questa legislatura, perché questo
sarà l'ultimo Consiglio - la prossima legislatura a riprogrammare
le priorità. I paletti ci sono, la Banca d'Italia ci mette un
paletto, l'indebitamento tra Finaosta e Regione esiste con quel
tetto che c'è tra Regione e Finaosta, ma occorrerà comunque
rivedere completamente la programmazione e la riprogrammazione.
Questa secondo me sarà la sfida più difficile per i prossimi anni,
al di là del merito legato alla variazione che affronteremo nei
prossimi articoli.
Io penso che su questo dobbiamo tutti fare un passo indietro per
farne tre in avanti, non è il momento di fare del qualunquismo,
mettere in campo
slogan
che potrebbero fare solo male in un
periodo così difficile. Bisogna però cambiare marcia, cambiare
rotta, soprattutto programmare in maniera diversa. Questo è ciò che
vorrei mettere in evidenza come gruppo, proprio per analizzare,
anche a seguito degli incontri avuti con il Direttore generale, il
Presidente di Finaosta e i funzionari della nostra Finanziaria. Io
penso che compito della politica - e della prossima legislatura,
per chi vi farà parte - sia quello di fare molta più attenzione
nella programmazione, ora più che mai. Il libro dei sogni non c'è e
non esiste. Le disponibilità ci sono ancora, ma vanno
riparametrate, ricalibrate e, nel momento in cui si decide un
percorso, si decide che questo sia sostenibile.
Collega Testolin, lei dice che abbiamo parlato più volte del
discorso dei 100 milioni e il relatore Fabbri prima ci ha detto che
sono fatti noti, più volte discussi in Consiglio regionale:
purtroppo sì, collega Fabbri. Probabilmente potevamo evitare questa
variazione di bilancio; se ci aveste ascoltato a dicembre,
probabilmente non saremmo qui a rivedere quello che avete messo in
campo qualche mese fa. Questo però non ha nulla a che vedere con
l'articolo 2, che è legato invece al discorso degli indebitamenti
per il tramite di Finaosta.
Presidente -
Metto in votazione l'articolo 2, comprensivo
dell'emendamento n. 1 della II Commissione. La votazione è aperta.
La votazione è chiusa.
Presenti: 33
Votanti           
: 33
Favorevoli: 20
Contrari: 13
Il Consiglio approva.
Articolo 3. La parola al collega Gerandin.
Gerandin (CC-MOUV) -
Senza nessun tono di polemica,
Assessore, ma semplicemente per ribadire che io non ho mai detto
che il problema riferito a questi famosi 156 milioni era riferito
alle garanzie: le garanzie ci sono. Però il vero problema,
Assessore - forse lei si è dimenticato di dirlo - è riferito al
fatto che Finaosta è tenuta al rispetto dei limiti posti dalle
regole della vigilanza della Banca d'Italia sulle grandi
esposizioni che ammontano al 25 percento dei fondi propri della
società. È questo il paletto, Assessore! Voi potete mettere tutte
le garanzie che volete, ma il limite del 25 percento è una regola
della Banca d'Italia che in questo momento ingessa la possibilità a
Finaosta di elargire queste risorse. Le ricordo anche che, a
termini di questo, la nota della finanziaria invitava la Regione a
rivedere il programma degli interventi richiamati nelle delibere
regionali n. 453/2011, n. 1338/2012 e seguenti, vincolando le
autorizzazioni di spesa degli Assessorati o altri enti o aziende al
limite di indebitamento nelle disponibilità di Finaosta S.p.A. che
in questo momento è 215 milioni rispetto ai 371 che avete
deliberato.
Assessore, le voglio poi ricordare un'altra cosa: a me non
interessa creare allarmismi, le dico quella che a mio parere è una
regola e che in questo momento vige, perché non c'è nessuno che
obbliga l'Amministrazione regionale a fare investimenti
indebitandosi. È una scelta politica, c'è una finanziaria che la
autorizza, c'è una delibera di Giunta che di fatto impegna
giuridicamente queste risorse. Però, a fronte di una comunicazione
in cui vi dicono che 156 milioni non sono elargibili e non sono
disponibili, a fronte di impegni giuridicamente perfezionati, io
penso che un saggio amministratore, con 45 milioni di risorse
disponibili, decida di non indebitare ulteriormente la Regione
mediante la gestione speciale Finaosta, ma riduca questo
indebitamento utilizzando tali risorse. Non so se è chiaro il
concetto che voglio esprimere. Probabilmente non era chiaro, perché
le sto dicendo che, a fronte di ulteriori spese, non è il medico o
qualcun altro che obbliga la Regione ad indebitarsi. Un saggio
amministratore ne prende atto e riduce questa indisponibilità, vale
a dire questa mancanza momentanea di risorse per impegni
giuridicamente perfezionati, per cui riduce questi impegni e
utilizza risorse proprie. È questo il concetto, Assessore!
Presidente -
Se non ci sono altri interventi
sull'articolo 3, lo metto in votazione. La votazione è aperta. La
votazione è chiusa.
Presenti: 33
Votanti           
: 33
Favorevoli: 20
Contrari: 13
Il Consiglio approva.
Articoli 4 e 5: stesso risultato.
All'articolo 6 c'è l'emendamento n. 2 della II Commissione. Non
vi sono interventi, per cui mettiamo in votazione l'articolo 6 con
tale emendamento. La votazione è aperta. La votazione è chiusa.
Presenti: 33
Votanti           
: 33
Favorevoli: 20
Contrari: 13
Il Consiglio approva.
L'emendamento n. 3 della II Commissione inserisce l'articolo
6-bis. Non ci sono interventi, per cui lo metto in votazione. La
votazione è aperta. La votazione è chiusa.
Presenti: 33
Votanti           
: 33
Favorevoli: 20
Contrari: 13
Il Consiglio approva.
All'articolo 7 c'è l'emendamento n. 1 dei colleghi Cognetta e
Ferrero che sostituisce il comma 3 e che ha parere finanziario
negativo. Collega Cognetta, intende comunque illustrarlo? Le do la
parola.
Cognetta (GM) -
Questo emendamento evidenziava una cosa
molto semplice: il dimezzamento dell'importo con cui si è
finanziata la Monterosa, quindi in sostanza dei 16,1 milioni lo
spostamento di 8 milioni dalla società Monterosa alle casse
regionali per finanziare gli investimenti in ambito sanitario. È
poca cosa rispetto a quello che bisognerebbe fare in ambito
sanitario, ma era comunque un segnale. Ha avuto un parere negativo,
in quanto - leggo - "la società Monterosa ha già provveduto
all'aggiudicazione definitiva degli interventi previsti dalla
deliberazione della Giunta n. 70 del 29 gennaio". Al di là della
questione tecnica, io credo che comunque la Monterosa possa trovare
questi fondi attraverso il sistema bancario, quindi sono molto
contrario rispetto al parere tecnico che è stato dato. Ribadisco
che sicuramente la Monterosa ha le possibilità per accedere ai
canali tradizionali di finanziamento e quindi sottolineo il fatto
che questo parere negativo non è per nulla accettato.
Io credo che 8 milioni dati al Servizio sanitario, in
particolare alle attrezzature, sarebbero stati un ottimo segnale
rispetto a ciò che è stato tolto e a ciò che non potrà più essere
finanziato, come ricordato dai colleghi e anche da me rispetto a
quanto detto da Finaosta e ai famosi soldi di investimento.
Presidente -
La parola al collega Restano.
Restano (AC-SA-PNV) -
Intervengo sull'articolo 7, in
particolar modo sui tagli previsti agli investimenti in sanità
riguardo all'adeguamento tecnologico delle strutture sanitarie e
sociosanitarie, all'adeguamento tecnologico delle apparecchiature
sanitarie e ai tagli previsti per la realizzazione del sistema
informativo aziendale: si tratta di 5,5 milioni di euro. È vero che
noi manteniamo l'operatività senza fare tagli sulla spesa corrente,
sul personale, ma mi chiedo come questo personale possa operare
serenamente e mettere in campo le proprie capacità in assenza del
rinnovo delle apparecchiature tecnologiche.
Noi siamo fortemente contrari a questi tagli in sanità. Se si
erano previsti in bilancio con tutte le perplessità che si avevano
sul bilancio, sono soldi messi sul bilancio, per cui riteniamo che
queste siano spese doverose a supporto soprattutto dell'utenza e
non dei professionisti che vi lavorano. Noi pertanto esprimeremo
sicuramente un voto convinto contrario.
Presidente -
La parola al collega Chatrian.
Chatrian (ALPE) -
Proprio su questo articolo in questi
anni abbiamo dedicato tante energie alla situazione sanitaria
regionale e, al di là del voto contrario, al collega Bertschy
vorremmo fare qualche considerazione in merito.
Siamo una regione in cui il costo
pro capite
è molto
elevato e diamo meno prestazioni di altre regioni. Il costo elevato
e le prestazioni sono inferiori. Abbiamo tempi di intervento
territoriale per le emergenze superiori alla media del Nord Italia,
ci avviciniamo a quelle intermedie dell'Italia e a quelle del Sud.
Abbiamo una spesa sanitaria privata molto alta. Assessore, lei
conosce molto bene la situazione. Abbiamo tempi di attesa per
prestazioni diagnostiche spesso eccedenti in termini di legge e
potremmo fare degli esempi, perché solo con questi probabilmente si
può fare una diagnosi per mettere in campo una terapia. Perdiamo
professionalità, abbiamo professionalità che ci abbandonano e vanno
in altri posti per molteplici motivi. Abbiamo una mortalità
evitabile più alta. Sono tutte caratteristiche, dati e risultati
che abbiamo ad oggi. Questa è la fotografia che ben conosciamo.
Abbiamo una vita media più bassa e questo è un altro dato
importante, da non sottovalutare, paragonabile praticamente al
Sud.
Il ricorso al privato non deve essere obbligato per carenza del
pubblico, ma una libera scelta del cittadino. Sono tutta una serie
di elementi che noi riteniamo molto importanti. Tutte le specialità
di base devono essere garantite, quantitativamente e
qualitativamente, ma non sempre è così. Le alte specialità devono
essere garantite con risorse
ad hoc
e con accordi di confine
(che ad oggi non ci sono ancora) che dovrebbero garantire anche
volumi di attività sufficienti per la qualità. Il punto di
atterraggio è la qualità. Vanno costruite sinergie con tutti i
presìdi sanitari, che ad oggi non abbiamo ancora e che devono
essere non solo implementati, ma messi in maniera strategica e
capillare in un percorso lungimirante, soprattutto con una visione.
La sanità può essere utilizzata come motore di sviluppo. Dal nostro
punto di vista questo è un
atout
, dal momento che la nostra
principale industria è il turismo. Noi lì possiamo fare la
differenza, una differenza che ci può dare delle risposte
lavorative di qualità, ma anche di
appeal
dal punto di vista
turistico. Dobbiamo garantire quell'appropriatezza che si è persa
in questi anni nelle funzioni, nei bisogni reali, nelle capacità,
nella qualità, nei tempi utili. Potremmo dilungarci e dettagliare
in maniera puntuale, a fronte di tante risorse, chi è più bravo di
noi, perché bisogna guardare chi è più bravo di noi, chi ha
territori simili ai nostri, perché io penso che altre Province
autonome e Regioni autonome - sono i dati a dirlo - siano più brave
di noi, pur con meno risorse. La questione non è solo legata alla
riduzione delle risorse, ma è utilizzare meglio quello che lei ha a
disposizione in questo momento, quello che l'Azienda ha a
disposizione.
Sicuramente il segnale all'interno dell'articolo 7 non va nella
direzione auspicata. Dal nostro punto di vista era l'unico posto in
cui non si doveva tagliare, e non solo non tagliare, ma avere quel
coraggio, quella voglia e quella determinazione di modificare le
criticità esistenti che sono quasi sotto gli occhi di tutti. Nel
momento in cui uno ha la possibilità di entrare nel merito, di
sapere e di conoscere, si fa una propria idea, soprattutto riesce a
capire se ci sono margini di manovra e di miglioramento. Faccio un
esempio: noi abbiamo da una parte la Medicina nucleare, una
struttura complessa, e dall'altra non riusciamo a dare risposte ad
una semplice risonanza (i tempi per una semplice risonanza sono di
oltre 70 giorni). L'articolo 7 ci dice "meno investimenti per la
sanità", oggi è così, questa è una scelta; dall'altra abbiamo però
un costo sanitario che è il più alto d'Italia e con meno servizi.
Mi sembra che su questo settore si debba veramente prendere il toro
per le corna, cambiare rotta, prospettiva e - io dico anche -
mettere le persone giuste al posto giusto.
Presidente -
Colleghi, la proposta è la seguente: si vota
l'articolo 7 e poi ci si riaggiorna nel pomeriggio per continuare
con l'articolo 8. Se sull'articolo 7 non ci sono altri interventi,
lo metto in votazione. La votazione è aperta. La votazione è
chiusa.
Presenti: 31
Votanti           
: 31
Favorevoli: 19
Contrari: 12
Il Consiglio approva.
.
Il Consiglio riprenderà alle ore 15:30. La seduta è sospesa.
---
La seduta termina alle ore 13:02.
