Classificazione
DEMANIO E PATRIMONIO REGIONALE


Resoconto integrale del dibattito dell'aula
Oggetto del Consiglio n. 926 del 5 ottobre 1994 - Resoconto
OGGETTO N. 926/X - Proroga delle locazioni già in essere con
la Diocesi di Aosta (Curia Vescovile) rep. N. 8783 del 18 agosto
1988 e rep. n. 10796 del 30 luglio 1992.
Deliberazione - Il Consiglio
Richiamate le precedenti deliberazioni della Giunta
regionale:
- n. 5557 del 10 giugno 1988 con la quale si approvava
l'assunzione in locazione di alcuni locali siti nel Palazzo
Vescovile, in Comune di Aosta - Via Monsignor de Sales - per il
periodo di anni 6 a decorrere dal 1° luglio 1988 ed il relativo
contratto Rep. n. 8783 del 18 agosto 1988;
- n. 3954 del 17 aprile 1992 con la quale si approvava
l'assunzione in locazione di alcuni locali siti nell'immobile
denominato "Piccolo Seminario Sant'Anselmo", in Comune di Aosta -
Via dei Cappuccini n. 2 - per il periodo di anni 6 a decorrere dal
1° giugno 1992 ed il relativo contratto Rep. n. 10646 del 12 maggio
1992;
- n. 6218 del 3 luglio 1992 con la quale si approvava
l'assunzione in locazione di alcuni locali siti al piano terreno,
angolo sud-est del Palazzo Vescovile di Aosta - Via Monsignor de
Sales - per il periodo 1° luglio 1992/30 giugno 1994 ed il relativo
contratto Rep. n. 10796 del 30 luglio 1992;
Dato atto che tutti gli immobili suddetti, attualmente sede
dell'Archivio Notarile e dell'Archivio di Stato, sono stati oggetto
di interventi di sistemazione e di ristrutturazione da parte
dell'Amministrazione regionale;
Atteso che vi è la conferma della disponibilità da parte
dell'Ente proprietario di prorogare tutti i contratti di locazione
sopra richiamati per il periodo di anni 18, da calcolarsi con
decorrenza dalla data di stipulazione di ogni singolo contratto,
mantenendo i canoni inalterati, ad eccezione degli aumenti ISTAT
sul costo della vita;
Atteso altresì che alla data del 30 giugno 1994 sono giunti a
scadenza naturale i contratti stipulati in esecuzione delle proprie
precedenti deliberazioni n. 5557 del 10 giugno 1988 e n. 6218 del 3
luglio 1992, e conseguentemente si rende necessario adottare i
relativi provvedimenti di proroga fino alle rispettive scadenze
concordate;
Visto il parere favorevole rilasciato dal Dirigente del Servizio
Affari generali e legali della Presidenza della Giunta, ai sensi
del combinato disposto dell'articolo 72 della legge regionale n.
3/1956 e successive modificazioni, e dell'articolo 21 della legge
regionale n. 18/1980 e successive modificazioni, in ordine alla
legittimità della presente deliberazione;
Visto il parere della II Commissione consiliare permanente;
Delibera
1) di approvare la proroga dei contratti di locazione già in
essere con la Diocesi di Aosta - Curia Vescovile - Rep. n. 8783 del
18 agosto 1988 e Rep. n. 10796 del 30 luglio 1992 (stipulati in
esecuzione delle deliberazioni della Giunta regionale n. 5557 del
10 giugno 1988 e n. 6218 del 3 luglio 1992), per il periodo di anni
18, da calcolarsi dalla data di stipulazione dei contratti medesimi
agli stessi canoni già pattuiti, fatti salvi gli aggiornamenti
ISTAT;
2) di approvare, agli effetti della registrazione fiscale e
successiva trascrizione, gli allegati schemi di contratti di
locazione;
3) di approvare ed impegnare, quale canone di locazione per la
proroga del contratto Rep. n. 8783 del 18 agosto 1988, la spesa
annua di L. 44.603.000= con imputazione per Lire 22.301.500= sul
capitolo 32980 (Spese su immobili destinati ad uffici e servizi: 01
canoni di locazione), del bilancio di previsione della Regione per
il corrente esercizio finanziario, che presenta la necessaria
disponibilità e sui corrispondenti capitoli dei futuri bilanci nel
modo seguente: dal 1995 al 2005 lire 44.603.000 annue e per l'anno
2006 lire 22.301.500;
4) di approvare ed impegnare, quale canone di locazione per la
proroga del contratto Rep. n. 10796 del 30 luglio 1992, la spesa
annua di L. 8.328.000= con imputazione per Lire 4.164.000= sul
capitolo 32980 (Spese su immobili destinati ad uffici e servizi: 01
canoni di locazione), del bilancio di previsione della Regione per
il corrente esercizio finanziario, che presenta la necessaria
disponibilità e sui corrispondenti capitoli dei futuri bilanci nel
modo seguente: dal 1995 al 2009 lire 8.328.000 annue e per l'anno
2010 lire 4.164.000;
5) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Schemi di contratti di locazione
(...omissis...)
Presidente -
Se nessun Consigliere chiede la
parola possiamo passare alla votazione.
Presenti, votanti e favorevoli: 28
Il Consiglio approva all'unanimità.
