Classificazione
BILANCIO E CONTABILITA' REGIONALE



Oggetto del Consiglio n. 3074 del 20 dicembre 2023 - Resoconto
OGGETTO N. 3074/XVI - Interpellanza: "Valutazioni sulla
possibile quantificazione della quota libera del risultato di
amministrazione dell'esercizio 2023".
Bertin (Presidente) -
Punto n. 24. Ha chiesto la parola
il consigliere Aggravi, ne ha facoltà.
Aggravi (RV) -
Anche questa iniziativa era stata
ampiamente annunciata nel corso del dibattimento di bilancio. È
un'iniziativa che si concentra su un ulteriore emendamento che è
stato presentato dalla maggioranza, ovvero un emendamento che sta
diventando un po' una prassi nel fare legislativo delle ultime
maggioranze, ovvero quello che definisce, già in sede di
programmazione del bilancio previsionale, la priorità
nell'attribuzione della quota libera del risultato di
amministrazione d'esercizio 2023, che oggettivamente si può leggere
in tante maniere, perché giustamente qualcuno potrebbe dire che in
sede di bilancio di previsione uno dovrebbe augurarsi di spendere
tutto e arrivare a pareggio, qualcun altro invece potrebbe dire:
"ma no, in sede di bilancio di previsione, se so già quando mi si
crea in avanzo, so come poter investire in termini di investimenti
la quota a parte che non spendo". La domanda che può sorgere
giustamente spontanea è: "ma io allora come programmo se so già
quanto è l'avanzo?" Al di là di questo, le tre domande servono -
una è un po' volutamente provocatoria fino a un certo punto, le
altre due sono più di prospettiva - per comprendere il perché e
soprattutto il perché dei contenuti di questo emendamento. In
particolare, la prima domanda chiede se, ai fini della
presentazione del citato emendamento, siano state condotte delle
valutazioni sul fabbisogno finanziario necessario a coprire gli
interventi di cui alle lettere A, B e C e in caso positivo a quanto
ammonti. Nelle priorità di attribuzione della quota libera del
risultato di amministrazione sono stati identificati tre
interventi: quelli in materia di sanità e politiche sociali, quindi
la missione 13 e 12; (B) gli interventi in materia di edilizia
scolastica, parliamo della missione 4 e (C) gli investimenti per lo
sviluppo delle infrastrutture sportive nei complessi funiviari,
che, vado a memoria, hanno necessità dal punto di vista del
bilancio previsionale di copertura sugli anni 2025 e 2026, ma vado
a memoria, quindi capire se a fronte del perché di queste priorità,
di queste necessità...
In particolare, la seconda domanda punta il faro sulla prima
delle necessità, ovvero per capire quali siano gli interventi a cui
si intende dare copertura in materia di sanità e politica sociale
con l'eventuale quota libera del risultato di amministrazione,
perché, giustamente, se sono state indicate tre priorità, ne
abbiamo messe da parte altre, quindi vuol dire che queste sono più
necessarie di altre. In questo senso, anche per capire, a fronte
comunque dell'importante spesa, sia in termini di spesa corrente
che anche di investimenti, in questo bilancio lo abbiamo detto,
capire quali sono gli ulteriori interventi che necessitano di
utilizzo dell'avanzo.
Terza domanda: "se ad oggi siano state fatte delle valutazioni
sulla possibile quantificazione della quota libera del risultato di
amministrazione accertato dal rendiconto del 2023 e in caso
positivo a quanto si stimi che possa ammontare". Vero è che
all'interno dei documenti di bilancio il risultato presunto, come
risultato presunto disponibile, sono presenti all'interno delle
tabelle del bilancio - se non ho appuntato male, perché tra tutti i
numeri abbiate pazienza, io sono per adesso, da questo punto di
vista, e invito altri colleghi se vogliono farmi compagnia anche
nell'esame dei numeri, visto che uno, tra l'altro, è
particolarmente esperto, la prossima volta lo contatterò - comunque
il risultato presunto sull'esercizio 2023, se non erro, è appunto
su circa 440 milioni e invece quello di parte disponibile 180; ho
dato il lordo e do anche il netto, che è più interessante dal punto
di vista politico sui 180. È ovvio che poi, se noi andiamo a vedere
la serie storica, in particolare mi concentro sul risultato
presunto e quelli finali, ma parlo di parte disponibile, abbiamo un
andamento che ovviamente ha delle particolarità anche in base a
quelle che poi sono le chiusure che vengono fatte. In particolare
sul 2022 avevamo un risultato presunto di parte disponibile di
circa 136 milioni e poi il risultato finale, sempre parte
disponibile, è diventato 242, abbiamo un andamento un po'
particolare, volevo capire se, al di là delle tabelle di bilancio,
c'è una stima più precisa ad oggi.
Presidente
- Risponde il Presidente della Regione.
Testolin (UV) -
In merito alle tre questioni che sono
state presentate dal collega, a seguito dell'approvazione
dell'emendamento in questione, le disponibilità finanziarie
risultanti dall'eventuale quota libera del risultato di
amministrazione accertato dal rendiconto per l'esercizio 2023
vanno, come noto e come è stato anche qua ricordato dal collega,
prioritariamente destinate agli interventi in materia di sanità,
politiche sociali di cui alle missioni 12 e 13 in materia di
edilizia scolastica di cui alla missione 4 per lo sviluppo delle
infrastrutture sportive e complessi funiviari di cui alle leggi
regionali 29 marzo 2018 n. 6 e 18 giugno 2004 n. 8.
Per quanto concerne la prima domanda, si evidenzia come le
verifiche in merito alle risorse potenzialmente necessarie da poter
destinare ai tre punti prioritari inseriti nell'articolo 54 della
legge di stabilità sono ancora in via di definizione in funzione
dello sviluppo delle diverse progettazioni e della definizione
delle richieste complessive di sostegno. La priorità è stata
identificata proprio per dare sia un segnale politico, sia
un'indicazione alle strutture organizzative di procedere con le
relative valutazioni e quindi di focalizzarsi principalmente su
questi tre settori anche per quanto riguarda l'aspetto
progettuale.
Per quanto attiene invece gli interventi a cui si intende dare
copertura in materia di sanità, e quindi entriamo nello specifico
di politiche sociali, con tale quota libera di risultato di
amministrazione, cito fra le priorità che erano già state peraltro
oggetto di analisi nel confronto in Commissione prima
dell'approvazione del bilancio e quindi l'ospedale di comunità di
Verrès in materia sanitaria, la casa del volontariato nell'ambito
delle politiche sociali così come il sostegno agli interventi di
riqualificazione del patrimonio ARER; in ogni caso le richieste
dovranno essere valutate e ponderate nel loro complesso.
Circa le valutazioni sulla possibile quantificazione, il collega
Aggravi ha ben identificato l'importo già presunto a livello di
avanzo utilizzabile, che è quantificato in 180 milioni 715 e che
potrà vedere delle situazioni a rialzo che dipenderanno
principalmente o da ulteriori entrate non previste e quindi che si
accerteranno con la chiusura definitiva del bilancio o da risparmi
che nell'ultimo mese e mezzo dall'allestimento del bilancio e
quindi con il calcolo di quelli che sono stati gli avanzi presunti
potranno andare a incrementare questa cifra, così come giustamente
è stato citato in altre circostanze si è verificato. Non credo in
questo caso con degli incrementi di quel genere, ma può esserci un
incremento rispetto alla cifra indicata nel bilancio di
previsione.
Presidente
- Ha chiesto la parola il consigliere Aggravi,
ne ha facoltà.
Aggravi (RV) -
Sì, crediamo che fosse importante
comprendere le logiche di base su quello che riguarda il risultato
presunto poi finale, rimandiamo al momento in cui discuteremo il
rendiconto e cercheremo anche di capire da che cosa non soltanto si
potrebbero generare eventuali... più che eventuali... rialzi da
entrate che poi quello è abbastanza specifico e indicato nelle
note, soprattutto eventualmente invece sul discorso dei risparmi
c'è la necessità, almeno dal punto di vista di chi analizza il
bilancio, di fare più chiarezza, ma quello è il nostro mestiere per
adesso.
Sul punto 2 ben venga la comprensione, perché mi ricordo che è
stato oggetto soprattutto l'ospedale di Verrès di una specifica
domanda e risposta in commissione, anche per gli altri due punti
che lei ci ha dato anche lì vedremo soprattutto sull'ospedale di
comunità come si evolverà anche la progettualità e le scelte che
verranno fatte, sul primo punto sicuramente può avere una logica,
nel senso che io intanto vado a indicare delle preferenze, delle
necessità e delle priorità. Oggettivamente su alcuni interventi,
uno si chiede perché non vengano già definiti in sede di previsione
di bilancio, ma questo sappiamo che fa parte poi anche dell'agire
politico di una maggioranza e quindi prendiamo atto, vedremo e
rimandiamo più che altro la seconda parte dell'iniziativa a quando
arriverà il rendiconto poi in Commissione.
