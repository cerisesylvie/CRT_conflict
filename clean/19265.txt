Classificazione
TRASPORTI E VIABILITÀ
Trasporti


Resoconto integrale del dibattito dell'aula
Oggetto del Consiglio n. 2447 del 6 febbraio 2002 - Resoconto
OGGETTO N. 2447/XI Realizzazione di un sistema di
integrazione tariffaria dei mezzi di trasporto.
(Interpellanza)
Interpellanza Ricordato che, agli inizi del 1999, l'Assessore
ai Trasporti annunciò alla Borsa internazionale del Turismo di
Milano che fra le novità più rilevanti della "prossima stagione
turistica" vi sarebbe stato il sistema d'integrazione tariffaria
dei mezzi di trasporto;
Osservato che a tre anni di distanza, tale sistema,
ripetutamente annunciato, non si è ancora concretizzato;
il sottoscritto Consigliere regionale
Interpella
l'Assessore competente per sapere:
1) quali sono le ragioni del consistente ritardo accumulato
nella concreta realizzazione del sistema integrato e a chi vanno
attribuite le relative responsabilità;
2) con quali tempi e modalità si intende agire per dare
finalmente attuazione agli intenti manifestati dalla Giunta
all'inizio della legislatura.
F.to: Curtaz
Président
La parole au Conseiller Curtaz.
Curtaz (PVA-cU)
Je renonce à mon illustration. Merci.
Président
C’est nous qui vous
remercions.
La parole à l’Assesseur au tourisme, aux sports,
au commerce et aux transports, Lavoyer.
Lavoyer (SA)
Innanzitutto sulle premesse di questa
interpellanza:
"Ricordato che, agli inizi del 1999, l'Assessore
ai trasporti annunciò alla Borsa internazionale del turismo di
Milano che fra le novità più rilevanti della "prossima stagione
turistica" vi sarebbe stato il sistema d'integrazione tariffaria
dei mezzi di trasporto"
; non c’è stata nessuna
iniziativa di questo tipo alla BIT, probabilmente
l’interpellante si riferisce ad una conferenza di
informazione della stagione turistica su Milano, dove probabilmente
- ma non solo probabilmente perché ho cercato di recuperare la
documentazione di quella iniziativa - si è parlato di tariffazione
integrata, ma non c’è stato assolutamente nessun
annuncio che tale tariffazione integrata fosse poi decollata alla
stagione invernale successiva.
C’era, ed era in avvio di legislatura,
l’elencazione di una serie di progetti come
l’Osservatorio sul turismo, come la volontà? e qui
posso dare lettura del testo che dice:
"È inoltre allo studio un
progetto di biglietteria integrata che permetterà al turista di
viaggiare sul territorio valdostano con il mezzo di trasporto
pubblico utilizzando lo stesso biglietto"
; questo per precisare
che non c’è stata nessuna dichiarazione relativa
alla stagione invernale alle porte.
Non so se il Consigliere Curtaz lo ritiene opportuno, posso
leggere due pagine di passaggi oppure gli fornisco la
documentazione su tutti i passaggi che sono stati fatti per
arrivare alla concretizzazione del progetto, peraltro è un
argomento che l’interpellante conosce bene perché
più volte è stato portato in Consiglio.
Un grosso elemento di novità, rispetto alle ultime iniziative
che sono state fatte dal vostro gruppo su questo tipo di
problematica, è che finalmente il progetto è definito, nel senso
che con delibera n. 405/2001 la Giunta regionale ha approvato
l’attivazione del centro di gestione del sistema
tariffario ai sensi dell’articolo 21, fino ad allora
era praticamente impossibile produrre questo atto, che è quello che
dà l’avvio definitivo al progetto, anche perché solo
in data 19 ottobre 2001, ed è l’ultimo passaggio, il
SIT Vallée è stato in grado di trasmettere un prospetto riassuntivo
completo di tutti i dati e i costi preventivati per la
realizzazione del centro stesso.
Come sa bene l’interpellante, questo tipo di
organizzazione è a carico finanziario da parte della Regione da un
punto di vista di un congruo contributo, ma
l’iniziativa della realizzazione di questo progetto
è a totale carico delle società di gestione dei trasporti.
Un piccolo rallentamento c’è stato anche nella
fase di esame delle offerte e dell'assegnazione delle gare dei
singoli sub-bacini perché, soprattutto per le società che in questo
momento agiscono con i loro trasporti sul territorio regionale, che
sono quelle che agivano anche prima della gara stessa, una
condizione per concretizzare definitivamente questo progetto era di
poter essere loro a gestire questo centro, poi su questo si può
discutere se ci sono stati ritardi o meno, se ci sono colpevoli;
noi pensiamo di aver sempre fatto la nostra parte in modo
determinato dichiarando la volontà dell’Esecutivo in
merito a questo strumento importantissimo come controllo ed
elemento di valutazione di come funziona tutto il sistema del
trasporto pubblico in Valle e che noi riteniamo indispensabile.
Per quanto attiene i tempi per la definizione totale di questo
progetto, a suo tempo, quando abbiamo approvato la delibera nel
mese di novembre, ci eravamo dati circa undici mesi in base a tutte
le procedure e le attività, l’organizzazione che le
singole aziende dovevano mettere in essere, anche perché il
problema del centro di gestione richiede formazione del personale.
Il sistema è molto complesso, avrà un'attivazione graduale, quindi
pensiamo che prudenzialmente entro il giugno 2002 ci sarà
l’avvio, se non totale, almeno di una parte di
questo tipo di organizzazione.
Président
La parole au Conseiller Curtaz.
Curtaz (PVA-cU)
In questo caso sono totalmente
insoddisfatto della risposta dell’Assessore.
Innanzitutto, Assessore, devo decisamente smentire la sua smentita,
forse la "cosa" ha un'importanza relativa però, quando ho detto che
lei ha annunciato agli inizi del 1999, cioè tre anni fa, alla Borsa
internazionale del turismo di Milano che fra le novità più
rilevanti della prossima stagione turistica vi sarebbe stato il
sistema d'integrazione tariffaria dei mezzi di trasporto, ho detto
il vero e glielo dimostro.
Infatti sullo stesso punto, appena dopo questa conferenza, io e
la mia collega Squarzino abbiamo fatto un'interpellanza, nel maggio
1999. In tale occasione lei non solo ha confermato di aver fatto la
conferenza stampa e di aver detto quelle cose, ma si felicitava con
noi perché condividevamo gli obiettivi che lei aveva annunciato
nella conferenza stampa e, se vuole, le leggo il passaggio così
siamo tutti più tranquilli?
(interruzione dell’Assessore Lavoyer, fuori
microfono)
? sì, ma non può smentire?, nella presentazione di quella
interpellanza io ho detto:
"In occasione
dell’ultima edizione della Borsa internazionale del
turismo di Milano abbiamo sentito l’Assessore
competente dichiarare che, fra le novità più rilevanti della
prossima stagione turistica, ci sarebbe stata quella del sistema di
trasporto d'integrazione tariffaria dei mezzi di trasporto
regionali"
.
Nella sua risposta lei mi ha detto:
"Dopo aver verificato
dalle dichiarazioni dell’interpellante che condivide
l’importanza della concretizzazione di questo
progetto, che quindi condivide quanto è stato dichiarato in quella
conferenza stampa, dove si presentava questo progetto come una
piccola rivoluzione nel sistema tariffario a livello
regionale?"
(nuova interruzione dell’Assessore Lavoyer, fuori
microfono)
? sì, il progetto, ma aspetti, è solo un punto e poi andiamo
anche agli altri punti, ma non vorrei passare tutto il mio tempo a
parlare di questo perché poco rilevante, però lei non può sempre
dire le cose che non sono vere, porca miseria!
È questo che fa indispettire! Prosegue quindi sottolineando la
condivisione da parte dell’interpellante degli
obiettivi, eccetera, poi dice, attenzione:
"Siamo a maggio e
questa cosa possiamo realizzarla dopo il Piano regionale dei
trasporti"
, però, Assessore, in quella risposta lei non mi ha
detto che ne avremmo riparlato nel febbraio 2002; no, lei mi ha
parlato di giugno 1999, a partire dal quale sarebbe stato avviato
il progetto?
(nuova interruzione dell’Assessore Lavoyer,
fuori microfono)
? sì, ma intanto sono passati tre anni, magari faccio sempre gli
stessi esempi, ma faccio presente che ci si mettono dagli otto ai
dieci giorni per andare sulla Luna, ci si mettono anni per passare
una macchina da una parte all’altra della Dora ma,
per fare un sistema di trasporto integrato in una regione di
centomila abitanti, credo che tre anni siano un lasso di tempo più
che sufficiente, prendiamo atto che è ancora in itinere, che i
risultati sono ancora da venire, mi auguro che per la fine di
legislatura questo progetto, che era annunciato e abbozzato
nell’altra legislatura, veda finalmente la propria
concretizzazione.
Si dà atto che, alle ore 18,13, esce il Consigliere
Lanièce.
