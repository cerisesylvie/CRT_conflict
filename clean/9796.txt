Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 917 del 11 dicembre 1989 - Resoconto
OGGETTO N. 917/IX - ISCRIZIONE ALL'ORDINE DEL GIORNO DEL
NUOVO OGGETTO: "PROPOSTA CONTRO L'AUMENTO DELLE TARIFFE POSTALI PER
L'INVIO DELLE STAMPE". (Risoluzione)
PRESIDENTE:
In relazione alla richiesta formulata dal
Consigliere Gremmo, invito il Consiglio a deliberare di procedere
all'immediata discussione e alla decisione sull'argomento in
oggetto, che riveste carattere di urgenza.
Se nessuno chiede la parola, pongo in votazione l'iscrizione in
oggetto.
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
IL CONSIGLIO
Ai sensi del secondo comma dell'articolo 53 del Regolamento
interno del Consiglio;
DELIBERA
di procedere nell'adunanza in corso alla discussione e alla
decisione sull'oggetto: "Protesta contro l'aumento delle tariffe
postali per l'invio delle stampe".
PRESIDENTE:
La risoluzione sarà discussa immediatamente
dopo l'ordine del giorno sul Parco del Gran Paradiso presentato dal
Consigliere Riccarand, che sarà trattato congiuntamente con quello,
concernente lo stesso oggetto, presentato dal Presidente della
Giunta e dai Capigruppo della maggioranza.
Informo i Consiglieri che, su richiesta della Giunta regionale,
è rinviata ad una prossima adunanza la trattazione dell'oggetto
iscritto al punto 24 dell'ordine del giorno, concernente:
"Individuazione di ambito territoriale turisticamente
rilevante, per le finalità di cui alla legge regionale 29 gennaio
1987, n. 9 e successive modificazioni".
Il Consiglio prende atto
PRESIDENTE:
Avendo esaurito l'ordine del giorno della
seduta antimeridiana, il Consiglio sospende i suoi lavori sino alle
ore 16 del pomeriggio.
La seduta è tolta
