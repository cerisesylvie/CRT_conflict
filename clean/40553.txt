Classificazione
DEMANIO E PATRIMONIO REGIONALE
FINANZA REGIONALE E LOCALE
Partecipazioni azionarie regionali



Oggetto del Consiglio n. 3325 del 27 marzo 2018 - Resoconto
OGGETTO N. 3325/XIV - Interpellanza: "Tempistiche per
l'approvazione del piano pluriennale di risanamento aziendale
predisposto dalla società Vallée d'Aoste Structure".
Farcoz (Président)
- Point n° 11 de l'ordre du jour. La
parole au collègue Chatrian pour l'illustration.
Chatrian (ALPE) -
Il nostro gruppo ha voluto predisporre
questa iniziativa, perché riteniamo importante che, prima di
terminare questa legislatura, questo Consiglio abbia gli elementi
per decidere ed entrare nel merito sulla situazione di Vallée
d'Aoste Structure, una società al 100 percento pubblica che si
occupa di patrimonio immobiliare pubblico, della gestione gli
immobili a destinazione industriale, artigianale, cooperativa e di
creare posti di lavoro, occupazione, nonché di dare risposte a
piccoli, medi e grandi imprenditori. Ho voluto pertanto fare tale
premessa perché questo Consiglio possa affrontare tale tema.
Vallée d'Aoste Structure è una società in grossa difficoltà. A
seguito di obblighi nazionali (la famosa legge Madia), a settembre
questo Consiglio decise di mantenerla in essere, a condizione che
ci fosse un piano di risanamento in un limite massimo di tre mesi
(entro la fine dell'anno 2017). È una società che perde da tanti
anni e i motivi li conosciamo, ne abbiamo discusso più volte in
questo Consiglio, ma, al di là di fare una diagnosi, c'è la
necessità di mettere in campo più soluzioni. Questa mattina abbiamo
ricevuto il piano redatto da Finaosta e dalla società stessa e
quindi con i colleghi ho avuto modo di leggerlo e studiarlo
iniziando a fare una piccola diagnosi.
Metterei in evidenza solo tre elementi principali e poi
ascolteremo attentamente le parole dell'Assessore competente. Non
so se rende l'idea la metafora che vorrei fare: il piano dice di
mettere in campo delle soluzioni e, dall'altra, la variazione di
bilancio che andremo ad approfondire questo pomeriggio ne dice
un'altra. Questo piano scaricato e redatto da Vallée d'Aoste
Structure e da CVA pertanto cozza, perché la variazione di bilancio
dice l'opposto. Non sapendolo, poniamo la domanda all'Assessore: se
l'Assessorato ha parlato con Finaosta, se Finaosta ha parlato con
Vallée d'Aoste Structure e se ognuno dei tre attori principali sa
che cosa faranno gli altri due. Diciamo questo perché è chiara la
conclusione che Finaosta, la principale società, mette in evidenza
terminando la propria relazione. Riguardo a questa azienda,
affinché possa proseguire nei prossimi anni, Finaosta dice:
"l'analisi del piano finanziario induce a ritenere che, senza
l'individuazione da parte dell'Amministrazione regionale di
strategie diverse per la gestione del patrimonio immobiliare
conferito o di una definizione delle azioni da intraprendere che
risultino maggiormente incisive, non siano ipotizzabili interventi
di razionalizzazione diversi da quelli indicati nel documento",
quindi bisogna assolutamente rimodulare e rivedere lo stato
dell'arte dell'azienda. Mette però in evidenza un passaggio dal
nostro punto di vista molto importante, che non può essere
sottaciuto. "Come già evidenziato in precedenza, tale equilibrio -
cioè il piano di risanamento 2018/2020 - non può prescindere
dall'erogazione da parte dell'Amministrazione regionale dei
finanziamenti previsti dalla vigente normativa". Il punto di caduta
dei dirigenti del Consiglio di amministrazione della nostra
Finaosta pertanto ci dice: sappiate che per risanare tale azienda,
a seguito di riduzione dei costi, a seguito di
management
diverso, a seguito di modifiche strutturali legate anche ai canoni,
senza l'intervento pubblico il piano di risanamento non può
raggiungere gli obiettivi inseriti all'interno di tale relazione. È
qui che cozza con l'altro documento fondamentale sul quale andremo
a confrontarci probabilmente questo pomeriggio: nella variazione di
bilancio, per tutto il 2018 e per tutto il 2019, non c'è un euro
che vada a sostenere questa proposta che Finaosta ha formulato
qualche giorno fa. Probabilmente avremo modo nel pomeriggio o
domani di confrontarci su questo tema importante, perché è una
patata bollente da risolvere. Però, se è una patata bollente, se
Finaosta ci dice: "potete ridurre i costi, potete modificare i
canoni, potete rivedere il
management
, potete rivedere
l'
asset
- queste sono le quattro priorità - ma avete bisogno
di risorse pubbliche", le chiederemmo, Assessore Guichardaz, perché
proprio nella variazione di bilancio che andremo a discutere questo
pomeriggio - non so se ci saranno nuovi emendamenti - non ha un
soldo sulla legge di riferimento, né per il 2018 né per il
2019.
Dal punto di vista politico la nostra domanda è: ma Vallée
d'Aoste Structure e la nostra finanziaria Finaosta si sono
raccordate con l'Assessorato oppure no? Perché altrimenti è un
piano farlocco - non vorrei utilizzare un termine troppo abusato in
questo Consiglio - o comunque non reale, non concreto.
Des deux
l'une
: da una parte probabilmente oggi pomeriggio (o domani
mattina) ci illustrerete il piano di Finaosta e di Vallée d'Aoste
Structure, ma questo pomeriggio andrete a votare una variazione di
bilancio in cui il finanziamento della legge n. 10/2004 è pari a
zero nel 2018 e a zero nel 2019. La domanda che pongo al collega è:
come pensate di raggiungere questo piano che probabilmente voi
voterete questo pomeriggio? Questa è un po' la sintesi. Ho avuto
poco tempo, collega Guichardaz, perché la
email
e il piano
ci sono arrivati questa mattina alle 9:00, però in queste due ore
abbiamo avuto modo di poter dedicare il tempo e le energie
necessarie per affrontare questa iniziativa, affinché sia
propedeutica alla discussione di questo pomeriggio.
Président -
La parole à l'Assesseur Guichardaz pour la
réponse.
Guichardaz (PD-SIN.VDA) -
Mi limito a rispondere
all'interpellanza e poi - come lei ha evidenziato - ci sarà modo
sia in Commissione, sia nel corso della discussione del piano di
avere o di non avere le risposte, a seconda di come queste vengono
interpretate.
Il piano di risanamento VdA Structure, in base alle richieste
che voi avete fatto e come da lei già accennato, è stato vistato da
Finaosta il 23 marzo 2018 e sulla presa d'atto del piano è
descritto in premessa l'
iter
del documento, così come sono
indicate nel dettaglio le valutazioni di Finaosta.
Per rispondere ai quesiti, il piano di risanamento dovrebbe
essere discusso in coda a questo Consiglio regionale previo
passaggio nella Commissione competente, oggi, alle 14:30, con
l'obiettivo - speriamo - di approvarlo in concreto, in modo tale da
dare operatività a VdA Structure, compatibilmente con gli aspetti
finanziari. Mi limito pertanto a rispondere, poi credo che avremo
tempo nelle successive ore e giornate di rispondere nel dettaglio
alle richieste, anche quelle politiche da lei evidenziate.
Président -
La parole au collègue Chatrian pour la
réplique.
Chatrian (ALPE) -
Avremo modo sicuramente in Commissione
di entrare ancor più nel dettaglio, ma mi viene difficile capire
qual è il ragionamento, la
ratio
che vi ha portato a
predisporre tale documento, perché benché esista una legge madre di
aiuti agli investimenti strutturali per quanto riguarda tale
società e tale patrimonio immobiliare, la variazione di bilancio
praticamente azzera le disponibilità. Sia Vallée d'Aoste Structure
e sia Finaosta nella loro relazione evidenziano che, senza il
sostegno della legge di settore che finanzia tali investimenti, è
praticamente impossibile rimanere nel solco tracciato dal piano che
tale società ha prodotto. Tanto è vero che il Consiglio di
amministrazione di Vallée d'Aoste
Structure nelle
conclusioni cita "essi rappresentano tuttavia una condizione
sine qua non
per il costante mantenimento e recupero degli
asset
patrimoniali, talvolta conferiti in condizioni
sfavorevoli alla valorizzazione". Quello di Finaosta è ancora più
chiaro: "Come già evidenziato in precedenza, tale equilibrio - a
seguito di questo piano di risanamento - non può prescindere
dall'erogazione da parte dell'Amministrazione regionale dei
finanziamenti previsti dalla vigente normativa". Il Consiglio di
amministrazione di Vallée d'Aoste Structure, se non ci sono gli
aiuti e se la legge non è finanziata, dice che questa è una
condizione
sine qua non
per il costante mantenimento
recupero degli
asset
patrimoniali. Prendiamo la variazione
di bilancio che andrete probabilmente ad approvare più tardi e
vediamo che andate a togliere 750 mila euro nel 2018 e ad azzerare
il finanziamento nel 2019. Capisce l'imbarazzo che ho? Ci abbiamo
messo anche un po' di tempo ad afferrare se non avevamo capito bene
il piano che avete fatto predisporre da Finaosta e da Vallée
d'Aoste Structure.
Lei ha detto che ci confronteremo in Commissione, quindi avremo
modo di capire se avete presentato degli emendamenti per la
variazione di bilancio e poi ne discuteremo in Consiglio più
tardi.
