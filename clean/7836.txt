Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2236 del 25 settembre 1986 - Resoconto
OGGETTO N. 2236/VIII - "PIANO PER IL COMPLETAMENTO DELLA
PRESENZA DELLA SCUOLA MATERNA REGIONALE IN TUTTI I COMUNI DELLA
REGIONE". (Reiezione di mozione).
PRESIDENTE:
Do lettura della mozione presentata dai
Consiglieri Cout, Mafrica, Millet, Bajocco, Tonino e Dolchi:
MOZIONE
CONSIDERATO che è in discussione presso le competenti
Commissioni consiliari il disegno di legge n. 287 concernente.
"Disposizioni per agevolare il funzionamento delle scuole gestite
da istituti ed enti morali".
RICORDATO che sono state evidenziate in proposito numerose
perplessità da parte delle insegnanti delle scuole materne
regionali e delle organizzazioni sindacali scolastiche della
C.G.I.L., del S.A.V.T. e dello S.N.A.L.S.;
VALUTATO che le giuste rivendicazioni, avanzate da più parti,
di una maggiore coerenza con i principi dello Statuto e della
Costituzione e di una equità di trattamento tra tutte le insegnanti
operanti nella scuola materna regionale ed in quelle private devono
essere tenute nella dovuta considerazione;
RILEVATO che i Comuni di Gressoney-Saint-Jean, Verrès,
Issogne, Antey, Torgnon ed Aymavilles sono ancora sprovvisti di
scuola materna regionale e che nei Comuni di Pont-Saint-Martin,
Saint-Vincent, Châtillon, Valtournenche e Gressan la scuola
regionale è situata in una frazione mentre quella privata è
dislocata nel capoluogo;
il Consiglio regionale della Valle d'Aosta
DELIBERA
di impegnare la Giunta regionale a presentare al più presto
un piano contenente proposte per il completamento della presenza
della scuola materna regionale in tutti i Comuni che ancora ne sono
sprovvisti o che ne sono dotati in zone non facilmente
accessibili.
PRESIDENTE:
Pongo in votazione la mozione in oggetto:
ESITO DELLA VOTAZIONE
Presenti: 32
Votanti: 10
Favorevoli: 10
Astenuti: 22 (Aloisi, Baldassarre, Beneforti, Bondaz, Borbey,
Chabod, De Grandis, Faval, Fosson, Lanièce, Lanivi, Maquignaz,
Marcoz, Martin, Perrin, Pollicini, Ricco, Rolando, Rollandin,
Stévenin, Tamone e Voyat)
Il Consiglio non approva
