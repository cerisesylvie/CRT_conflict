Classificazione
ELEZIONI



Oggetto del Consiglio n. 3318 del 20 febbraio 2008 - Resoconto
OGGETTO N. 3318/XII - Interrogazione: "Eventuale candidatura
del Presidente della Regione alle elezioni politiche del 13 e 14
aprile 2008".
Interrogazione
Evidenziato che nella nostra Regione il 13 e 14 aprile p.v.
si terranno le elezioni politiche e che il 25 e 26 maggio
successivo si terranno anche le elezioni del Consiglio
regionale;
Considerato che l'eventuale candidatura del Presidente della
Regione alle elezioni politiche porterebbe, in caso di vittoria,
all'incompatibilità dello stesso alla carica di Consigliere
regionale, con le conseguenti dimissioni dal Consiglio
Valle;
Al fine di chiarire tutte le implicanze di un tale
scenario;
i sottoscritti Consiglieri regionali
Interrogano
Il Presidente della Regione per conoscere:
1) quale procedura si debba attuare nel caso di sue
dimissioni dal Consiglio regionale, per elezione al Parlamento
nazionale, con il Consiglio regionale in regime di
prorogatio;
2) se nel caso suddetto si debba nominare oltre a un nuovo
Presidente, anche una nuova Giunta;
3) se non sia previsto, o opportuno che il Presidente della
Regione, in caso di candidatura al Parlamento, si dimetta al
momento dell'accettazione di tale candidatura.
F.to: Sandri - Fontana Carmela
Presidente -
Faccio presente che sono state depositate
stamani le relazioni riguardanti la proposta di regolamento n. 11
del collega Stacchetti, la relazione sul disegno di legge n. 190
della collega Viérin, sul disegno di legge n. 196 del collega Comé,
sulla proposta di legge n. 198 della collega Fontana e il progetto
di legge n. 200 del collega Tibaldi. Inoltre sono stati presentati:
1 emendamento del gruppo "Arcobaleno-Vallée d'Aoste" alla proposta
di regolamento n. 11, 1 emendamento in merito all'atto relativo ai
passaggi dei TIR ai trafori da parte del Presidente Caveri e 1
emendamento del gruppo "Arcobaleno-Vallée d'Aoste".
Per quanto riguarda il disegno di legge n. 190, vi sono 2
emendamenti dell'Assessore Fosson, 7 emendamenti dei colleghi del
PD, 4 emendamenti del gruppo "CdL"; sulla proposta di legge n. 198:
3 emendamenti dei colleghi del "PD".
Scuso l'assenza del Presidente Perron e della collega Viérin
Adriana per motivi di salute.
La parola al Presidente della Regione, Caveri.
Caveri (UV)
- Je voudrais d'abord remercier M. Sandri
pour cette candidature, que je pense, c'est au nom du "Parti
Démocratique", donc je suis particulièrement fier de cette
hypothèse d'une candidature.
Evidemment je rigole et je tiens à dire que je maintiens mon
intention de ne pas être candidat au Sénat de la République, même
si, bien évidemment, c'est un discours théorique, car l'auto
candidature n'existe pas, au moins pour le moment, à l'intérieur de
l'"Union Valdôtaine".
Toutes les préoccupations à ce sujet donc sont sans
fondement.
Par contre, du point de vue juridique, je précise seulement que
la charge de Président de la Région étant incompatible avec le
mandat parlementaire, mon éventuelle candidature ne m'imposerait
pas, en tout cas, de démissionner.
Presidente -
La parola al Consigliere Sandri.
Sandri (PD)
- Non sono così soddisfatto della risposta
del Presidente, perché anche se l'ha "buttata sul ridere", credo
sia un argomento che meriti più attenzione, nel senso che
evidentemente la posizione di Deputato è una posizione di
incompatibilità con quella di Consigliere regionale e, dato che per
fare il Presidente della Regione bisogna essere consiglieri
regionali, credo che, dal punto di vista tecnico, non sia così
scontata la possibilità di chiudere la legislatura!
Anche se è vero che a livello del Parlamento la verifica, quindi
la reale "incoronazione", fra virgolette, come parlamentare, in
effetti avviene qualche tempo dopo la prima riunione del Senato e
della Camera, è evidente che nel momento in cui, il 29 aprile 2008,
si riunirà il nuovo Parlamento, nel caso fosse stato eletto, il
Presidente della Regione avrebbe la necessità di dimettersi dalla
sua funzione. Il Consiglio regionale dovrebbe quindi essere
riconvocato per l'elezione di un nuovo Presidente della Regione e
con esso anche di una nuova Giunta. Bisogna infatti ricordare che
nel nostro ordinamento, nel momento in cui il Presidente della
Regione decade, si dimette o cessa le sue funzioni per qualunque
motivo, con lui cade tutta la Giunta. Per queste motivazioni
abbiamo presentato questa interrogazione, in modo che sia chiaro
che tutti i partiti politici, compreso quello del Presidente
Caveri, dovrebbero avere il massimo rispetto dei rapporti di tipo
istituzionale e che una candidatura di questo genere sarebbe
particolarmente preoccupante e destabilizzante per le nostre
istituzioni.
Prendo atto invece con soddisfazione che il nostro Presidente
non ci lascia per andare al Parlamento italiano, gli auguro che
questa scelta che lui ha fatto sia una scelta positiva. Chi vivrà
vedrà...
