Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3458 del 3 febbraio 1988 - Resoconto
OGGETTO N. 3458/VIII - DATI SULLE SCUOLE MATERNE PRIVATE E
PUBBLICHE. (Interrogazione con risposta scritta).
PRESIDENTE
: Do lettura dell'interrogazione in oggetto,
presentata dal Consigliere Cout.
INTERROGAZIONE CON RISPOSTA SCRITTA
RICORDATA la discussione avvenuta a più riprese in Consiglio
regionale rispetto ai problemi della scuola materna di Courmayeur e
più in generale rispetto alla situazione delle scuole materne
regionali e private della Valle d'Aosta;
TENUTA PRESENTE la risposta ad una precedente interrogazione (in
data 26 novembre 1987) concernente le iscrizioni e le frequenze
nella scuola materna;
il sottoscritto Consigliere regionale
INTERROGA
l'Assessore alla Pubblica Istruzione per sapere:
1)
se e in che modo viene effettuata una verifica
delle iscrizioni e delle presenze nelle scuole materne private
o
comunali e quanti controlli sono stati effettuati nel
corso dell'attuale e del precedente anno scolastico;
2)
se tutte le scuole materne private hanno presentato
nel corso degli ultimi quattro anni scolastici i bilanci preventivi
ed i consuntivi (di cui si richiede copia).
PRESIDENTE
: All'interrogazione con risposta scritta testé
letta, iscritta al punto 6 dell'ordine del giorno, è stata data
risposta con lettera n. 97 in data 22 gennaio 1988.
