Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 208 del 23 luglio 1971 - Resoconto
OGGETTO N. 208/71 - Designazione di rappresentanti regionali
da nominare nel Consiglio di Amministrazione della Società
"Centrale Laitière d'Aoste".
Maquignaz (D.P.)
- Ma non credo che ci sia nulla da dire
perché si tratta di designare i nostri quattro rappresentanti in
seno al Consiglio di Amministrazione della Centrale del Latte e il
Comune di Aosta ha già fatto la sua designazione e quindi è
opportuno che il Consiglio regionale si pronunci e designi i suoi
quattro rappresentanti.
Montesano (P.S.D.I.)
- Allora ci sono delle proposte?
Ramera (D.C.)
- Praticamente io chiedo al Gruppo di
maggioranza che uno dei quattro nominativi da votare sia riservato
al nostro Gruppo; questo non perché io voglia praticamente
sottrarre questa possibilità all'altro gruppo altrettanto numerico
del Partito Comunista, ma perché ritengo che il nostro gruppo
abbia, non dico il diritto ma quasi, di essere rappresentato in
questo Consiglio di Amministrazione della Centrale del Latte,
perché? Perché praticamente, dato che è composto di quattro membri
nominati dal Comune di Aosta e quattro membri dal Consiglio
regionale, il Partito Comunista ha già avuto la fortuna o la
sfortuna, non lo so, di essere rappresentato attraverso i
rappresentanti nominati dal Comune di Aosta.
Quindi noi chiederemmo che questa volta il posto per la
minoranza venga riservato al gruppo democristiano.
Così almeno tutti i gruppi sono rappresentanti in questi nove
membri che amministrano.
Montesano (P.S.D.I.)
- No, tutti i gruppi no.
Ramera (D.C.)
- Beh lo so Presidente che tutti i gruppi
non possono essere rappresentati, il suo lo so non è rappresentato,
ma comunque un Partito come il nostro non può non essere
rappresentato in un ente che ha nove membri praticamente; quindi lo
so siamo nella stessa posizione del Gruppo Comunista, però
chiederei ai comunisti che hanno già il loro rappresentante tramite
il Comune di Aosta, di concederci questa prerogativa, vuol dire che
ce ne ricorderemo, ecco.
Montesano (P.S.D.I.)
- La parola al Consigliere
Pollicini. Lei però non ha ancora fatto il nome?
Pollicini (D.P.)
- Non vuoi bruciarlo prima del
tempo!
Beh la maggioranza è d'accordo di lasciare un posto alle
minoranze e per la maggioranza proponiamo Rosset Emiliano, Marcoz
Bruno e Lanièce Angelo.
Montesano (P.S.D.I.)
- Ora se si ritrova un accordo, un
accordo, ecco parli prima lei Germano... no desidero che parli
prima Germano per rispondere a Ramera, poi concludiamo un po' sulle
modalità.
Germano (P.C.I.)
- Ma, data la situazione della Città di
Aosta, che la Centrale del Latte grava particolarmente sulla Città
di Aosta, a noi sarebbe parso più opportuno che la maggioranza
avesse riservato due posti alla minoranza, lasciando un posto per
Gruppo; però noi siamo particolarmente sensibili alla richiesta
fatta dalla D.C., riconosciamo che è giusto e doveroso che ci sia
anche un rappresentante della D.C. per una amministrazione che
riguarda la Città di Aosta.
La cosa così che ci preoccupa è che se lo discutevamo prima era
meglio, noi siamo disponibili a discutere anche coi gruppi minori,
in proporzione alla loro forma, le rappresentanze che la minoranza
può avere, non abbiamo niente in contrario perché consideriamo che
questo sia una manifestazione di democrazia.
Quindi noi lasciamo che voi ve lo votate, noi ci asteniamo, così
il vostro passa tranquillamente.
Montesano (P.S.D.I.)
- No, ma se si raggiunge l'accordo,
Germano, e non ci sono discussioni, si vota tutti i nomi indicati,
naturalmente si possono votare anche al di sotto di quattro nomi e
le schede naturalmente che votano cinque nomi si toglie il quinto,
però le proposte quando sono concordate, come abbiamo fatto altre
volte, vengono votate da tutto il Consiglio su scheda distribuita a
tutti e con votazione globale di maggioranza e minoranza. Allora la
proposta del nominativo.
Ramera (D.C.)
- Sembrerà strano ma debbo ringraziare
effettivamente, questo non in clima conciliare naturalmente, ma
devo ringraziare il capo del gruppo comunista, l'ex capo del gruppo
comunista per questa sensibilità, perché avrebbe praticamente
privato della presenza del partito di maggioranza relativa di un
posto in un Consiglio che amministra praticamente questo importante
settore.
Quindi naturalmente a nome della D.C. io propongo quale
candidato Mistretta Federico.
Montesano (P.S.D.I.)
- Allora, siccome è stato ritrovato
un accordo sulla votazione, io chiedo una deroga al Regolamento
affinché la votazione venga fatta ai tavoli con la distribuzione
preventiva delle schede; il Consiglio è d'accordo?
Risultato della votazione: hanno ottenuto voti Rosset Emiliano:
32; Marcoz Bruno: 30; Lanièce Angelo: 30; Mistretta Federico:
23.
Quindi sono nominati rappresentanti della Regione nel Consiglio
di Amministrazione della Centrale del Latte i Signori Rosset,
Marcoz, Lanièce e Mistretta.
Si passa all'oggetto n. 25.
