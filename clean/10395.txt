Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1388 del 12 luglio 1990 - Resoconto
OGGETTO N. 1388/IX - DISEGNO DI LEGGE: "AUMENTO DELLA SPESA
RELATIVAMENTE ALL'ANNO 1990 PER L'APPLICAZIONE DELLA LEGGE
REGIONALE 28 DICEMBRE 1981, N. 85 E SUCCESSIVE MODIFICAZIONI,
CONCERNENTE L'INSERIMENTO NELLA VITA SOCIALE DI PORTATORI DI
HANDICAP".
PRESIDENTE:
L'Assessore alla Sanità ed Assistenza Sociale,
Beneforti, ha chiesto la parola per illustrare il disegno di legge
n. 180 iscritto al punto 31 dell'ordine del giorno; ne ha
facoltà.
BENEFORTI (DC):
Con il presente provvedimento di legge,
accompagnato dal parere favorevole della 1a e della 5a Commissione,
la Giunta regionale chiede al Consiglio di approvare la spesa di
220 milioni per dare applicazione alla legge 28 dicembre 1981, n.
85, che concerne l'inserimento nella vita sociale di cittadini con
difficoltà psichiche, fisiche e sensoriali.
PRESIDENTE:
Se nessuno chiede la parola, passiamo
all’esame dell'articolato.
Do lettura dell'articolo 1.
Articolo 1
1. Per l'applicazione della legge regionale 28 dicembre 1981, n.
85 e successive modificazioni, concernente l'inserimento nella vita
sociale di portatori di handicap, è autorizzata per l'anno 1990
l'ulteriore spesa di lire 220.000.000.
2. L'onere derivante dall'applicazione della presente legge
graverà:
sul capitolo 22830 per lire 100.000.000
sul capitolo 42050 per lire 90.000.000
sul capitolo 42100 per lire 30.000.000
del bilancio di previsione della Regione per l'anno 1990.
3. Alla copertura della spesa di lire 220.000.000 si provvede
mediante riduzione di pari importo dello stanziamento iscritto al
capitolo 50150 "Fondo globale per il finanziamento di spese per
ulteriori programmi di sviluppo (spese di investimento)" della
parte spesa del bilancio di previsione della Regione per l'anno
1990 a valere sull'apposito accantonamento previsto all'allegato n.
8 al bilancio stesso.
PRESIDENTE:
Se nessuno chiede la parola, pongo in
votazione l'articolo 1 testé letto.
ESITO DELLA VOTAZIONE
Presenti, votanti e favorevoli: 34
Il Consiglio approva all'unanimità
PRESIDENTE:
Do lettura dell’articolo 2.
Articolo 2
1. Al bilancio di previsione della Regione per l'anno 1990 sono
apportate le seguenti variazioni:
PARTE SPESA
Variazione in diminuzione
Capitolo 50150 "Fondo globale per il finanziamento di spese per
ulteriori programmi di sviluppo (spese di investimento)"
lire 220.000.000
Variazioni in aumento
Capitolo 22830 "Contributi a favore dei Comuni per favorire
l'inserimento nella vita sociale delle persone con difficoltà
psichiche, fisiche e sensoriali"
lire 100.000.000
Capitolo 42050 "Spese per favorire l'inserimento nella vita
sociale delle persone con difficoltà psichiche, fisiche e
sensoriali"
lire 90.000.000
Capitolo 42100 "Contributi a favore di privati per favorire
l'inserimento nella vita sociale delle persone con difficoltà
psichiche, fisiche e sensoriali"
lire 30.000.000
PRESIDENTE:
Se nessuno chiede la parola, pongo in
votazione l'articolo 2 testé letto.
ESITO DELLA VOTAZIONE
Presenti, votanti e favorevoli: 34
Il Consiglio approva all’unanimità
PRESIDENTE:
Il Consiglio è chiamato ora a pronunciarsi sul
complesso della legge.
ESITO DELLA VOTAZIONE
Presenti, votanti e favorevoli: 34
Il Consiglio approva all’unanimità
