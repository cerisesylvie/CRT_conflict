Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 237 del 16 dicembre 1988 - Resoconto
OGGETTO N. 237/IX - DISEGNO DI LEGGE CONCERNENTE: "ULTERIORI
MODIFICAZIONI E RIFINANZIAMENTO DELLA LEGGE REGIONALE 18 AGOSTO
1986, N. 50 E SUCCESSIVE MODIFICAZIONI, RECANTE AZIONI FINALIZZATE
A QUALIFICARE L'APPRENDISTATO ARTIGIANO".
PRESIDENTE:
Ha chiesto di parlare l'Assessore
all'Industria, Commercio, Artigianato e Trasporti Lanivi, ne ha
facoltà.
LANIVI (A.D.P.):
Avevo già brevemente illustrato nel corso
del precedente punto 30, comunque si tratta di prorogare e
rifinanziare, l'efficacia della legge n. 50, che reca "Azioni
finalizzate a qualificare l'apprendistato artigiano", al 31
dicembre 1989. Ripeto che sia questa legge che quella precedente
saranno sostituite nel caso dell'approvazione dell'istituzione
dell'Agenzia regionale per il lavoro, e quindi decadranno nel corso
dell'anno.
PRESIDENTE:
Do lettura dell'articolo 1:
Art. 1 (Finanziamenti alle imprese)
1. I finanziamenti alle imprese artigiane di cui all'art. 6
della legge regionale 18 agosto 1986, n. 50, per l'assunzione di
apprendisti sono autorizzati anche per l'anno 1989.
PRESIDENTE:
Pongo in votazione l'articolo 1:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'articolo
Art. 2 (Norme finanziarie)
1. Per l'applicazione della presente legge e le attività di cui
alla legge regionale 18 agosto 1986, n. 50, è autorizzata la spesa
di £.1.350.000.000 per l'anno 1989.
2. Gli oneri previsti nel comma precedente graveranno sui
sottoelencati capitoli del Bilancio di previsione per l'anno 1989
corrispondenti ai capitoli 36710, 36715, 36720 e 36725 del Bilancio
di previsione per l'anno 1988, nel modo seguente:
per £ 670.000.000 al cap. 36710
per £ 500.000.000 al cap. 36715
per £ 80.000.000 al cap. 36720
per £ 100.000.000 al cap. 36725
3. Alla copertura degli oneri indicati nei commi precedenti si
provvede mediante utilizzo per £ 1.350.000.000 delle risorse
disponibili già iscritte al programma 3.2. "Altri oneri non
ripartibili" del bilancio pluriennale 1988/1990.
PRESIDENTE:
Pongo in votazione l'articolo 2:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'articolo 3:
Art. 3 (Dichiarazione d'urgenza)
1. La presente legge è dichiarata urgente ai sensi del terzo
comma dell'articolo 31 dello Statuto speciale ed entrerà in vigore
il giorno successivo a quello della sua pubblicazione nel
Bollettino Ufficiale della Regione.
PRESIDENTE:
Pongo in votazione l'artico 3:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Pongo in votazione la legge nel suo
complesso:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Siamo in procinto di chiudere i lavori di
questa mattinata. Ricordo che l'assemblea della AIPLF, convocata
per oggi pomeriggio, è rinviata a data da destinarsi, in quanto è
concomitante con la riunione di una Commissione consiliare e la
formazione di un comitato per la ricorrenza del bicentenario della
Rivoluzione Francese. Pertanto i lavori sono rinviati alle ore
16,30.
La seduta è sospesa.
