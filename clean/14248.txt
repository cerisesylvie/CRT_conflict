Classificazione
SPORT E TEMPO LIBERO
Manifestazioni sportive


Resoconto integrale del dibattito dell'aula
Oggetto del Consiglio n. 771 del 22 giugno 1994 - Resoconto
OGGETTO N. 771/X - Concessione, ai sensi della legge
regionale 31/1992 di un contributo di lire 41.300.000 al Comitato
di Aosta della Federazione Italiana Giuoco Calcio nelle spese
previste per l'organizzazione delle finali nazionali - Lega
nazionale dilettanti, in programma in Valle d'Aosta dal 5 al 10
giugno 1994. Approvazione ed impegno di spesa.
Deliberazione - Il Consiglio
Premesso che:
Il Comitato regionale della Federazione Italiana Giuoco Calcio
ha fatto pervenire all'Assessorato regionale del turismo, sport e
beni culturali una richiesta tendente ad ottenere, ai sensi della
legge regionale 24 giugno 1992, n. 31, un contributo a parziale
copertura delle spese previste per l'organizzazione delle finali
nazionali della Lega Nazionale Dilettanti, in programma dal 5 al 10
giugno 1994, a Saint-Vincent, Verrès e Aosta.
La suddetta Federazione ha corredato la richiesta di contributo
allegando il preventivo di spesa, che ammonta complessivamente a
lire 137.920.000.
La manifestazione calcistica in questione, organizzata per la
prima volta in Valle d'Aosta consiste nello svolgimento di n. 6
incontri ufficiali e precisamente:
a) Finale Coppa Italia Femminile;
b) Finale Campionato Amatori;
c) Finale Coppa Italia Calcio a Cinque Regionale;
d) Finale Coppa Italia Calcio a Cinque Nazionale;
e) Finale Campionato Juniores;
f) Finale Coppa Italia Lega Nazionale Dilettanti.
Alla stessa si prevede la partecipazione di n. 600 persone fra
atleti, dirigenti e accompagnatori vari, provenienti da numerose
località italiane.
Si dà atto che l'Assessore regionale al turismo, sport e beni
culturali, acquisito il parere dell'Ufficio regionale per il
turismo, ritiene ammissibili le spese sopra descritte e riconosce
alla manifestazione l'interesse turistico-promozionale richiesto,
ai fini della concessione dei contributi, dalla legge regionale 24
giugno 1992, n. 31.
La Giunta regionale ritiene di aderire alla richiesta del
Comitato di Aosta della Federazione Italiana Giuoco Calcio mediante
la concessione di un contributo di lire 41.300.000, pari al 30
percento circa delle spese preventivate.
Vista la legge regionale 24 giugno 1992, n. 31;
Visto il parere favorevole rilasciato dal Dirigente dell'ufficio
regionale per il turismo, ai sensi del combinato disposto
dell'articolo 72 della legge regionale n. 3/1956 e successive
modificazioni e dell'articolo 21 della legge regionale 18/1980 e
successive modificazioni, in ordine alla legittimità della presente
deliberazione;
Delibera
1) di approvare, ai sensi della legge regionale 24 giugno 1992,
n. 31, la concessione di un contributo fino ad un massimo di lire
41.300.000 (quarantunmilionitrecentomila) a favore del Comitato di
Aosta della Federazione Italiana Giuoco Calcio, con sede in Aosta -
Via Zimmermann 6, Codice Fiscale n. 08272960587, Partita Iva n.
02006911008, e comunque con una percentuale non superiore al 30
percento circa delle spese previste per l'organizzazione delle
Finali Nazionali della Lega Nazionale Dilettanti, in programma dal
5 al 10 giugno 1994, in Valle d'Aosta;
2) di approvare e di impegnare la spesa di lire 41.300.000
(quarantunmilionitrecentomila) da imputare al capitolo 64320 del
bilancio preventivo della Regione per l'anno 1994 ("Contributi e
sussidi ad istituzioni e organismi vari per attività nel settore
del turismo e del tempo libero"), che presenta la necessaria
disponibilità;
3) di stabilire che alla liquidazione si provveda, ai sensi
dell'articolo 58 della legge regionale 27 dicembre 1989, n. 90, su
richiesta dell'Assessorato regionale del turismo, a manifestazione
conclusa e su presentazione del consuntivo di spesa, corredato da
idonea documentazione;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta,
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320.
Presidente -
Passiamo alla votazione della
deliberazione in oggetto.
Presenti, votanti e favorevoli: 26
Il Consiglio approva all'unanimità
Presidente -
I lavori del Consiglio riprenderanno
alle ore 9,15 di domani, giovedì 23 giugno.
La seduta è tolta.
La seduta termina alle ore 19,59
