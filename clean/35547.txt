Classificazione
CONSIGLIO REGIONALE
Attività consiliare d'aula



Oggetto del Consiglio n. 47 del 24 luglio 2013 - Resoconto
OGGETTO N. 47/XIV - Ordine dei lavori. Iscrizione all'ordine
del giorno di una risoluzione.
Presidente
- Colleghi, prima di passare al punto 31,
chiedo di distribuire copia della risoluzione che è stata
depositata in Presidenza e chiedo anche di poterne votare
l'iscrizione. Possiamo aprire la votazione sull'iscrizione della
risoluzione che verrà iscritta al punto 63.1 all'ordine del giorno,
siete invitati a votare...la votazione è aperta, siete invitati a
votare, colleghi. Tutti hanno votato, possiamo chiudere la
votazione.
Presenti: 31
Votanti: 31
Favorevoli: 31
La risoluzione quindi è iscritta al punto 63.1 all'ordine del
giorno.
Ha chiesto la parola Viérin Laurent per mozione d'ordine, ha la
parola.
Viérin L. (UVP)
- Oui, merci Madame la Présidente. Pour
motion d'ordre, pour demander l'inversion de l'ordre du jour,
c'est-à-dire que nous avons discuté ce matin de cette situation du
contrat intégratif pour les remontées mécaniques et nous savons
tous que demain il y aura la réunion entre les organisations
syndicales et l'AVIF. À la suite aussi des déclarations de
l'Assesseur et du manque d'adresse donné par l'Administration
régionale et vu que cette initiative va dans le sens et dans la
direction justement de donner une indication, nous demandons...et
dans le cas je ne sais pas s'il est le cas justement de faire une
Conférence des Chefs de groupe pour évaluer la possibilité de
discuter aujourd'hui ce point à l'ordre du jour vu l'urgence qui
incombe vis-à-vis de ce rendez-vous de demain. Merci.
Presidente
- Sì, su questo punto, non so...ha avanzato
una richiesta di riunione dei Capigruppo, chiediamo prima se ci
sono altri che vogliono intervenire su questo...o sospendiamo per
la Conferenza dei Capigruppo? Va bene, allora la riunione è sospesa
per un quarto d'ora, dieci minuti.
Si dà atto che la seduta è sospesa dalle ore 17,14 alle ore
17,24.
Presidente
- Colleghi, possiamo riprendere i nostri
lavori dopo la sospensione per la riunione dei Capigruppo, nella
quale non si è arrivati ad una decisione comune, quindi, in merito
alla mozione d'ordine sollevata dal collega Viérin, chiedo ad un
collega di esprimersi a favore e ad un collega di esprimersi in
maniera contraria e poi metteremo in votazione la mozione
d'ordine.
Ha chiesto la parola il collega Donzel.
Donzel (PD-SIN.VDA) -
Grazie Presidente.
Come bene ha già illustrato il collega Viérin, la delicatezza
della materia in questione...quindi è un contratto integrativo di
lavoro che ha coinvolto, diciamo, in una delicata vicenda oltre 900
lavoratori e le loro famiglie, creando indubbia apprensione e
preoccupazione, tant'è che molto spazio questa vicenda ha avuto
anche sugli organi di stampa, quindi con una risonanza molto forte.
Alla luce del fatto che sono arrivati dei segnali in parte
rassicuranti, ma in parte anche non sufficientemente chiari da
parte dell'Assessore Marguerettaz...nel senso che l'Assessore
Marguerettaz ha detto: "la partita è all'inizio, lasciamola giocare
dalle parti sociali", noi pensiamo che, siccome la Regione è
l'azionario di riferimento della parte datoriale, debba in qualche
modo dare un segnale in questo momento perché...come dire? il pugno
di ferro usato dalla parte datoriale è andato leggermente oltre di
quelle che sono le normali relazioni sindacali. Abbiamo visto che
in questi anni non è mai accaduto che in questo settore ci fosse
una tensione di questo tipo tra la parte datoriale e in qualche
modo le organizzazioni sindacali.
Certo, lo sappiamo benissimo - l'ho anche scritto in questi
giorni - che, diciamo, le diplomazie sono in atto, si cerca di
trovare una soluzione più confacente, si cerca di ammorbidire i
toni, ma noi pensiamo che in questo vuoto che si è creato...creato
proprio perché lo stesso Assessore ha riconosciuto che c'è stata
una carenza informativa, se glielo avessero detto prima che
battevano i pugni così sul tavolo i dirigenti, sicuramente lui
avrebbe dato un'indicazione di maggiore...qui non stiamo giocando
ad una partita tra un soggetto privato, Marchionne e la FIAT ed i
suoi lavoratori: qui stiamo giocando una partita tra un soggetto
pubblico in cui non è che uno dice: "io alzo il tiro perché poi
vado alla mediazione", chi è che glielo dice? Come si permette
questo dirigente di inventarsi...lui deve rappresentare gli
interessi dell'Amministrazione regionale, non è proprietario di
nessun impianto a fune, tanto per parlarci chiaro.
Quest'atteggiamento quindi che già noi contestiamo anche nei
soggetti privati...per fortuna, non è tutto così il mondo del
privato, anzi ci sono anche quelli..."linea Olivetti", che
sicuramente guardano con attenzione al mondo del lavoro e appunto
chiediamo che ci sia insieme, congiuntamente, maggioranza e
minoranza, tutti quanti insieme nel Consiglio regionale...come
dire? un atteggiamento per dire: "rassereniamo gli animi e diamo
l'indicazione che questi lavoratori si vedano garantiti nei loro
diritti fondamentali", a meno che le dichiarazioni rilasciate anche
nell'assemblea di settore da parte del Presidente della
Regione...come dire? "qui bisogna cambiare"...si allude ad un
contratto di solidarietà, bisogna rimettere in discussione la
partita? Ancora di più allora bisogna discuterlo qui, in questo
Consiglio regionale che ci sono dei conti non in regola, beh,
allora noi in quella partita, come bene ricordava questa mattina il
collega Viérin Laurent, vogliamo metterci anche la parte dei
dirigenti, vogliamo mettere in discussione tutto l'impianto. Non è
che pagano solo i lavoratori ed è per questo che questa discussione
in che altro luogo si deve fare? Se non ora, quando? Dopo le
vacanze? Dopo l'estate? No! Bisogna farlo adesso prima ancora che
si incontrino e che non ci sia una rottura tra parte datoriale ed
organizzazioni sindacali e si crei quel clima sereno per
ricominciare a ragionare bene su questo tema. Io direi che è
l'atteggiamento normale che dovrebbe avere un Governo, come tante
volte vi abbiamo sollecitati ad intervenire per le crisi aziendali
di imprese private, figuratevi se non vi chiediamo di dare un
segnale su un settore come quello delle partecipate!
Dal nostro punto di vista, quindi vi chiediamo la cortesia di
consentire la discussione...prima ancora di dirvi di votare questa
risoluzione, vi chiediamo la cortesia di ascoltare le nostre
ragioni prima che si tenga l'incontro coi sindacati perché, se non
lo facciamo, si incontreranno e noi questa discussione la dovremo
fare post incontro con i sindacati. Perché? Perché fare questo?
Perché impedire che il Consiglio si esprima su una vicenda nella
quale abbiamo titolo per dire la nostra. Quello che vi chiediamo è
di poterne parlare nei tempi, non cambia nulla sulla durata del
Consiglio regionale, perché la durata è esattamente la stessa.
Chiediamo solo di spostare un punto prima rispetto ad un punto
dopo. Quante volte, siccome il Presidente della Regione doveva
andare a Roma, abbiamo discusso prima l'interpellanza, oppure
l'Assessore alla sanità non c'era e si discutevano prima i
"pacchetti" di un Assessore che doveva assentarsi per un evento e
quindi cambiavamo l'ordine del giorno. Adesso sembra che, per
modificare un ordine del giorno su una questione che riguarda più
di 900 lavoratori, dobbiamo metterci in ginocchio per chiedervi un
minimo di attenzione, che cosa c'è in ballo? Perché non c'è nessuna
disponibilità su una questione regolamentare che è un cavillo?
State facendo voi l'ostruzionismo al dibattito! Che cosa c'è in
gioco che non ci dite, per cui non si può modificare un punto
all'ordine del giorno? Questa mattina è successo che ci avete
chiesto: volete discutere insieme l'interrogazione Consigliere
Donzel, Consigliere Viérin?", "Ma sì, certo", che problema c'è a
mettere insieme...due altre interpellanze sono state discusse
assieme, che problema c'è? È una prassi normale questa all'interno
di un Consiglio regionale, che cosa sta succedendo? Di che cosa
avete paura?
Presidente
- La parola all'Assessore Marguerettaz.
Marguerettaz (UV)
- Grazie Presidente.
Credo che, rispetto a questa risoluzione, abbiamo assolutamente
tutta la disponibilità possibile ed immaginabile a discutere della
risoluzione, tant'è che abbiamo votato a favore dell'iscrizione,
per cui se qualcuno avesse voluto cavillare e avesse voluto
sottrarsi alla discussione, non avrebbe aderito a quest'invito,
stando nell'ambito della legalità. Torno alla proposta: "discutiamo
oggi la risoluzione, perché domani ci sono gli incontri tra i
datori di lavoro e i rappresentanti sindacali". Domani allora ci
sarà una delle tante riunioni che faranno i datori di lavoro con i
sindacati per confrontare le varie piattaforme, le richieste, le
concessioni, le rinegoziazioni, quindi il fatto di chiedere un
anticipo per intervenire su una discussione, su un
contratto...ricordiamo anche per coloro che ci seguono che è un
contratto integrativo che integra appunto un contratto nazionale.
Da ciò che mi risulta, vi è una discussione sia a livello nazionale
che ovviamente a livello regionale su questa materia.
Ricordo ovviamente che, ancorché le società siano società
pubbliche, intese come maggioranza pubblica, sono di diritto
privato, è un contratto privato, non siamo nell'ambito del comparto
pubblico. Ecco, che addirittura riteniamo opportuno discutere
questa risoluzione, anche raccogliendo quelli che saranno gli
elementi che emergeranno domani, in modo da fare delle valutazioni
più appropriate, perché non vorrei che alla fine ci fosse la parte
del Consiglio che è pro i dipendenti e la parte del Consiglio che è
contro i dipendenti. Siamo tutti a favore dei dipendenti, non è che
c'è qualcuno contro e qualcuno a favore, il problema è che le
trattative sindacali non possono avere un terzo soggetto che entra
a gamba tesa prima che le parti si confrontino, anche perché a quel
punto non faremmo neanche gli arbitri, faremmo i giocatori che
vanno a sovvertire una corretta dialettica che deve esserci tra le
varie controparti. Da questo punto di vista, quindi noi siamo molto
disponibili a discutere la risoluzione, la discutiamo quando è
previsto l'ordine del giorno, cioè al punto 63.1, abbiamo tre
giorni di lavoro, possiamo lavorare tranquillamente, domani
acquisiremo anche ulteriori dati e la discussione, secondo me, sarà
una discussione ancora migliore rispetto a quella che possiamo fare
oggi che è fatta più sui sentimenti che sui dati oggettivi.
Presidente
- Possiamo mettere in votazione quindi la
mozione d'ordine. Vota quindi a favore chi è favorevole per
l'anticipazione del punto, contrario chi invece vuole che rimanga
iscritto al punto 63.1. La votazione è aperta. Colleghi
votate...tutti hanno votato, possiamo chiudere la votazione. La
votazione è chiusa.
Presenti: 35
Votanti: 35
Favorevoli: 17
Contrari: 18
La mozione d'ordine viene quindi respinta. La risoluzione verrà
quindi iscritta al punto 63.1 dell'ordine del giorno.
Possiamo passare ora al punto 31 all'ordine del giorno.
