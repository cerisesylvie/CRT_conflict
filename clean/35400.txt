Classificazione
ENERGIA
FINANZA REGIONALE E LOCALE
Partecipazioni azionarie regionali



Oggetto del Consiglio n. 2888 del 27 marzo 2013 - Resoconto
OGGETTO N. 2888/XIII - Approvazione di mozione: "Impegno del
Governo regionale a partecipare ad un'audizione nella competente
commissione consiliare per l'esame della situazione operativa della
società CVA".
Président -
La parole au Conseiller Caveri.
Caveri (UVP)
- Questa mattina abbiamo avuto occasione di
interloquire con il Presidente della Regione su un aspetto
particolare: quello delle assunzioni, quest'oggi ci permettiamo di
sottoporre al Governo regionale una mozione che impegni in tempi
ragionevoli, visto che siamo allo scadere della legislatura...ma ci
permettiamo di dire
in limine
di legislatura di convocare
presso la commissione competente il Presidente della Regione
naturalmente, ma tramite lui anche i vertici della CVA, che è oggi
oggettivamente la più importante delle società partecipate,
lato
sensu
, perché è del tutto evidente che la mamma di tutte le
partecipate è la Finaosta...ma, dal punto di vista dell'importanza
economica e anche dell'importanza dell'operazione che portò, ormai
parecchi anni fa, alla nascita, alla rinascita di una competenza
statutaria, che portò poi come conseguenza all'acquisizione delle
centrali elettriche e a quell'insieme di attività significative che
oggi la Compagnie Valdôtaine des Eaux in qualche maniera interpreta
nella realtà valdostana. Questa mattina abbiamo anche avuto
conferma di un crescente peso non solo in termini
economico-finanziari della CVA, ma anche in "termini sociali", tra
virgolette, visto l'incremento del personale che opera se
rapportato a società analoghe che operano nel mercato elettrico in
Italia e in Europa.
Noi nelle premesse segnaliamo una serie di punti, che in qualche
maniera sono punti che non sono neppure nuovi all'attenzione del
Consiglio...non vedo in aula in questo momento il Consigliere
Tibaldi che su di una di tali questioni, quella nota come "il
dossier delle turbine cinesi", ha già avuto modo negli anni di
interloquire molte volte... Noi riteniamo che tutta una serie di
considerazioni...noi non staremo qui ad entrare eccessivamente nel
dettaglio, perché la logica del dettaglio dovrebbe essere nella
riunione di commissione apposita, non credo sia il caso qui di
tediare i colleghi su degli aspetti tecnici, che pure hanno su
questioni di questo genere una rilevanza non indifferente, quando
segnaliamo dei temi di tipo tecnico come potrebbe essere...che so?
la questione della resa delle turbine, piuttosto che le
problematiche di cattivo funzionamento che si sono manifestate, la
necessità di dover operare tutta una serie di lavori sulla base
delle commesse operate nei confronti di questa società cinese che
aveva come intermediazione una società italiana, che poi è stata
acquisita nella sua maggioranza dalla stessa CVA...insomma è un
sistema che non stiamo qui ad evocare, ma che in qualche maniera
dovrebbe essere oggetto di questa riflessione con il Presidente e
con i vertici della CVA stessa. È quindi la parte seconda dei
"considerati", laddove si ribadiscono una serie di
interrogativi...sapendo che, tra l'altro, l'acquisizione del
materiale malgrado tutta una serie di dubbi legittimi e anche di
expertises
...continua ad essere acquisito...evidentemente
qualche interrogativo sulle procedure di gara e anche sulle
successive varianti emerge. Io ho già detto che non c'è - e non
potrebbe essere altrimenti - nessun intento inquisitorio, perché
noi "svolgiamo" su questi temi una logica caratteristica del
sistema parlamentare, che è un mandato ispettivo in termini
politici e non in termini meramente tecnici rispetto ad altri
poteri dello Stato: verificare l'esistenza o meno di anomalie più
gravi.
Un altro dei punti che noi evidenziamo è una delle operazioni
che sono in corso, che è quella delle costruzioni nella zona di La
Thuile di un insieme di due nuove centrali, anche in questo caso in
particolare per le opere civili sembra esserci stato un notevole
incremento di costi in fase di costruzione. Altri interrogativi
riguardano l'annosa questione di cui purtroppo ho avuto la
possibilità di occuparmi all'inizio, che è la questione dei tempi e
delle modalità di realizzazione dell'intervento assai complesso
dell'abbassamento della diga di Valgrisenche, a causa a suo tempo
dell'intervento delle autorità governative che vigilano sulle dighe
e aggiungiamo a questo
plaidoyer
anche una certa
preoccupazione riguardante un calo complessivo nel livello di
manutenzione dell'efficienza degli impianti di CVA e poi in fondo
tale questione dell'utilizzo dei fondi della cassaforte in questo
momento della Regione per altri usi, i famosi 50 milioni di euro
che CVA, tramite Finaosta, ha riversato nelle casse del Casinò di
Saint-Vincent e, Presidente, si parla di un'operazione analoga al
finanziamento della funivia, della costruenda funivia del Monte
Bianco. Naturalmente poi c'è un tema particolarmente delicato nel
momento in cui si ha un tesoro, un tesoretto, questi soldi vanno
investiti e allora sarebbe interessante sapere, in una logica
sempre di controllo politico, non di valutazione tecnica, capire
quali siano state o quali siano in corso le diverse modalità di
investimento sul mercato, perché sappiamo che il mercato è buono o
è cattivo, ci sono anche coloro che nel tempo hanno fatto degli
investimenti che non sempre hanno avuto quella redditività che si
poteva immaginare. Questa è la breve premessa.
Tenendo conto degli impegni che il Presidente avrà nel
pomeriggio, abbiamo accettato ben volentieri di anticipare la
mozione e apprezziamo le circostanze anche rispetto a questa parte
illustrativa e siamo naturalmente disponibili a tutte le formule
che il Governo riterrà nella parte più propriamente impegnativa,
noi abbiamo scritto:
"15 giorni"
, si può scrivere: "prima
della fine della legislatura", o qualunque cosa si intenda
scrivere. Io non credo che tutta una serie di interrogativi che noi
abbiamo posto siano interrogativi da sottostimare...né da
drammatizzare, ma neanche da sottostimare. Esiste, o esisterà
sempre di più una lente di ingrandimento sulle partecipate delle
Regioni e degli Enti locali, che sono già finite in numerosi
provvedimenti governativi sul banco degli accusati, giusto o
sbagliato che sia, ma è vero che il castello che è stato costruito
negli anni...e ognuno, me compreso, si può far carico delle proprie
responsabilità perché questo è avvenuto, ma per molto tempo la
costruzione...come dire? la spinta verso una sorta di
esternalizzazione di una serie di compiti, resa più facile da una
logica privatistica che sembra reggere una parte delle s.p.a. per
quanto interamente a capitale pubblico... Bene, questo castello che
è stato costruito è un castello che alla fine ha creato due
problemi: il primo problema è quello di capire se alla fine queste
formule siano realmente redditizie, tante volte in quest'aula si è
discusso di alcune partecipate e se poi alla fine queste
partecipate, per quanto nate in una logica protezionistica, abbiano
poi una capacità reale di stare con le proprie gambe sul mercato;
dall'altra, seconda considerazione, se non esiste il rischio
paradossale che a furia di allontanare dall'istituzione politica,
che dovrebbe essere...come dire? centrata in particolare sul ruolo
del Consiglio regionale, proprio per quelle formule di garanzia
della democrazia che sono caratteristiche di un sistema
parlamentare...se non ci sia il rischio piano piano di allontanare
le formule classiche del controllo, cioè chi controlla i
controllori, e alla fine rendere questa situazione talmente
distante da consentire a società come CVA di essere eterodirette,
senza che poi alla fine ci sia una piena consapevolezza da parte di
chi è depositario della sovranità popolare, cioè le assemblee, di
poter capire esattamente che cosa stia capitando. Non dico questo
con malizia, ma dico questo perché sono realmente convinto che alla
fine diventi estremamente difficile poter avere di fronte a sé un
pannello di comando delle diverse situazioni nel momento in cui le
creature crescono e si sviluppano con delle dinamiche proprie.
Concludo qui e quindi ribadisco questa richiesta espressa nel
dispositivo della mozione di poter vedere con molta serenità, ma
anche con quell'approfondimento necessario che non è consentito
naturalmente nell'interlocuzione qui in aula, alcuni singoli punti
che possono in qualche maniera accendere il faro su alcune vicende
che noi riteniamo essere particolarmente significative.
Président
- La parole au collègue Donzel.
Donzel (PD)
- Grazie Presidente. Beh, ringrazio i
colleghi dell'UVP, che hanno sottoposto questa mozione
all'attenzione del Consiglio regionale, perché intanto sollevano
dei problemi che è giusto che un Consiglio regionale affronti fino
al termine effettivo della legislatura, cioè non è che siamo già in
vacanza, quindi dobbiamo fare il nostro dovere fino all'ultimo
giorno ed è importante che su alcuni temi - che magari possono
essere anche temi oggetto di accese polemiche durante una campagna
elettorale che si prospetta davanti a noi - ci sia chiarezza, che
chi interviene...davo un colpo d'occhio, perché è sparito il
Governo regionale, già tutti in campagna elettorale...
(interruzione di un consigliere, fuori microfono)
...non c'è neanche più il Vice-presidente del Consiglio! Stavo
per dire: siamo in campagna elettorale e, infatti, va
beh...comunque, siccome siamo in
streaming,
interveniamo per
chi vuole sentire, non so...sarà l'Assessore Pastoret che si farà
carico di risponderci, va beh...
La situazione comunque non è da ridere, è molto seria, hanno
fatto bene i colleghi a sollevare tutta una serie di punti, noi ci
permettiamo di contribuire al dibattito, perché su alcune
questioni, come quelle che sollevò il collega Tibaldi sull'acquisto
di macchinari e turbine in particolare dalla Cina, siamo
intervenuti, ricordo un mio intervento, e anche sul mio
blog
intitolato "Vernice fresca", che raccontava un po' l'esperienza di
queste turbine poi messe a nuovo per essere presentate al pubblico
qui in Valle d'Aosta. I dati ci dicono che la giustificazione che
qualche volta è stata addotta sulla riduzione della produzione
legata unicamente a fenomeni climatici...meriterebbero appunto
degli approfondimenti tecnici, abbiamo bisogno di più dati, perché
queste superficiali affermazioni ci hanno lasciato peraltro
assolutamente sospettosi. Abbiamo invece avuto modo anche di
esprimere molte preoccupazioni sui lavori dell'abbassamento della
diga di Valgrisenche e soprattutto sul fatto che alcuni interventi
di controllo, che soprattutto in passato venivano affidati anche al
controllo visivo e del personale, non vengono più effettuati e
affidati unicamente a controlli di tipo tecnico-scientifico, questo
una mia recente interpellanza l'aveva sollevato, e allora ecco la
perplessità...di fronte ad una società che continua ad assumere
personale, la domanda è...ma abbiamo assunto personale in CVA e
cerchiamo di sostituire con controlli elettronici quelli che prima
erano controlli svolti direttamente dall'essere umano con quella
perizia che può avere anche l'essere umano in certe
situazioni...anche su questo quindi servirebbe, sarebbe utile
capire se le nuove assunzioni sono tutte, diciamo, di impiegati, o
se invece sono anche di tecnici che sono presenti e lavorano sulle
singole questioni. Da questo punto di vista, quindi noi riteniamo
utile che ci siano delle risposte a tali interrogativi, che sono
assolutamente legittimi e necessari proprio perché una società come
la CVA è una società di interesse pubblico ed è giusto che i
cittadini abbiano risposte puntuali su questi temi.
Si dà atto che dalle ore 12,17 assume la presidenza il
Vice-presidente André Lanièce.
Presidente
- Grazie. Ha chiesto la parola il
Vice-presidente Chatrian, ne ha la facoltà.
Chatrian (ALPE)
- Sì, grazie Presidente. Vorrei
ringraziare, a nome del gruppo ALPE, i colleghi dell'UVP per aver
presentato questa mozione.
Qualche riflessione a voce alta, non entrerò nei dettagli delle
premesse, ben illustrate dal collega Caveri, ma, per quanto
riguarda la necessità e il controllo di tutto quello che è stato in
questi cinque anni di legislatura per quanto riguarda le società
partecipate e controllate, penso che il nostro gruppo abbia cercato
in tutti i rendiconti e tutti i bilanci di modificare le regole
innanzitutto per poter discutere - che è la modifica della nostra
legislazione, - cioè portare all'interno del Consiglio regionale il
dibattito soprattutto della
mission
delle tantissime società
controllate e partecipate, degli obiettivi da raggiungere, ma
soprattutto il dibattito di natura politica per affrontare le
programmazioni e le pianificazioni di tutte queste società.
Lo scorso anno, nel momento in cui abbiamo discusso il
rendiconto, abbiamo affrontato in quest'aula la relazione che per
la prima volta la Corte dei Conti ha redatto anche sulle società
partecipate e controllate. Leggo solo qualche passaggio
significativo, a nostro avviso, molto molto importante che
rappresenta la necessità di aprire il "recinto" alle società
partecipate e controllate e riportarlo all'interno del dibattito di
natura politica e non di natura tecnica o scientifica...un
passaggio saliente, a mio avviso, è proprio questo:
"ci sono
- scriveva l'anno scorso la Corte dei Conti -
delle difficoltà
di collegare e coordinare la gestione delle società partecipate e i
risultati da esse conseguiti con gli obiettivi delle politiche
regionali nei diversi settori di intervento; il che accade
essenzialmente per la carenza di tecniche e metodiche nelle
procedure di armonizzazione dei conti societari con le previsioni e
le risultanze dei bilanci pubblici, ma anche per la naturale
vischiosità che caratterizza tutti i livelli di governo, la
gestione pubblica degli strumenti privatistici di azione
economica".
Ancora più chiaro quando si è focalizzato quello
che è il sistema partecipate-controllate regionali, declinando
soprattutto il
fil rouge
, diciamo, il collegamento che c'è
tra Amministrazione regionale, bilancio regionale e Finaosta.
Finaosta S.p.A. controlla a sua volta tre società di cui le
partecipazioni sono state acquisite con i fondi della gestione
ordinaria, non le cito, ma perché in questo caso non è importante,
di cui di seguito si dirà, e di circa 30 partecipate in gestione
speciale, fra cui la CVA S.p.A. al 100 percento, Struttura Valle
d'Aosta, complesso ospedaliero e ve ne sono altre 27, per dire
quant'è importante il mondo parapubblico fuori dal dibattito, dalla
discussione di natura politica all'interno di questo Consiglio.
Dico questo perché in questi cinque anni il gruppo ALPE ha sovente
anche "disturbato", passatemi il termine, la Presidenza della
Regione, soprattutto i suoi funzionari e dirigenti, per ottenere
delle informazioni che era difficilissimo avere e impossibile
comunque da poter verificare e impossibile soprattutto aprire un
dibattito franco, chiaro per poter decidere le scelte da fare e la
programmazione da mettere in campo.
Non mi dilungo, noi concordiamo, il Governo regionale decide di
dare questa possibilità - ma mi fermerei soprattutto a questo
punto, la forma diventa direttamente sostanza: la prossima
settimana discuteremo l'ultimo rendiconto di questa legislatura, e
noi, come gruppo ALPE, proporremo ulteriori emendamenti che vanno
proprio nella direzione di riformare quello che è il dibattito
politico-amministrativo delle società partecipate e controllate.
Riportare cioè il dibattito in quest'aula per poter assegnare il
lavoro a chi siederà in questi scranni nel prossimo quinquennio: è
necessario, perché ci sono meno risorse e perché il dibattito, a
mio avviso, deve essere fatto in quest'aula in maniera trasparente
e chiara, decidere chi della maggioranza e dell'opposizione avrà
l'onere e l'onore di governare, chi avrà l'onere e l'onore di
essere all'opposizione, in modo che i valdostani sappiano come le
risorse vengono utilizzate nelle società partecipate e controllate,
come le persone vengono assunte nelle società controllate e
partecipate e come i grandi, piccoli e medi appalti vengono messi
in campo, le commesse e le procedure vengono attuate con trattativa
privata o con procedura negoziata o con gara pubblica. Tutto
questo, a mio avviso, deve essere riportato all'interno del
Consiglio regionale e noi sosterremo questa mozione, a nostro
avviso, importante.
Presidente
- Grazie. C'è qualcuno che intende prendere la
parola? Siamo sempre in discussione generale. Se non vi sono altre
richieste, dichiaro chiusa la discussione generale. Ha chiesto la
parola il Presidente Rollandin, ne ha la facoltà.
Rollandin (UV)
- Grazie Presidente.
Le motivazioni che sono alla base di questa mozione fanno capo
ad una serie di "evidenziato", "considerato", "visto", che
giustamente meritano dei chiarimenti importanti, perché su ognuna,
se non c'è la giusta specificazione, si rischia di avere da parte
di molti delle interpretazioni assolutamente fuorvianti. Si è molto
discusso sul mercato cinese, su quello che è l'approvvigionamento
di queste fonti, quindi è corretto che ci siano tutte le
delucidazioni che sono state date già per le vie brevi e che
saranno date proprio per dimostrare non solo l'efficacia, ma
l'economicità di queste azioni che altri gruppi dopo di noi hanno
fatto e che anche i gruppi esteri stanno facendo sul mercato
cinese. Così come è giusto che si sappia che cosa si è fatto per
ultimare in tempi rapidi le due centrali di Faubourg e Torrent, con
una valutazione importante sul risparmio e l'economicità che si
sono avuti nel ridurre i tempi con la possibilità di fruire di
una...cioè del periodo di maggiore affluenza delle acque, che ha
portato ad un vantaggio economico importante, come è altrettanto
utile che si sappiano i tempi e le modalità con cui si interviene a
Valgrisenche. Ci sarà a questo proposito con la popolazione il 5 un
dibattito pubblico anche per aggiornare su quelle che sono le
tempistiche e la sicurezza per la zona interessata, come è già
stato fatto in precedenza, da parte di tecnici per chiarire nel
metodo tutto quello che viene fatto.
Credo che sui vari punti che quindi sono stati di interesse,
come stamattina abbiamo risposto su quelli che sono gli interventi
nell'ambito della programmazione per il personale, sia giusto che
ci sia una delucidazione che permetta di affrontare questi temi e
in qualche modo dissolvere quelle "nebbioline", che ad arte molte
volte vengono poi in qualche modo ingigantite e rischiano di
diventare molto molto larghe e spesse, quando invece sono
semplicemente delle situazioni che chiarite danno un po' l'idea di
come si opera nelle società partecipate. Come voglio dire che per
quanto riguarda le manutenzioni...e poi verrà assicurato che non
c'è assolutamente un calo di manutenzione, ma anzi l'esatto
contrario, il discorso del prestito che è stato fatto da parte
della società CVA aveva quei connotati di economicità che abbiamo
già detto, non è previsto nulla per la Monte Bianco in tal senso,
non ci sono riscontri sotto questo profilo... Vorrei ricordare a
questo proposito...e l'ho detto questa mattina nell'interrogazione
che, se è vero che è aumentato il numero di personale, è anche vero
che è aumentata, in certi punti quasi raddoppiata, la produzione
proprio con l'entrata in funzione delle nuove centrali di Faubourg
et Torrent e di altri ammodernamenti molto importanti che sono
stati fatti. Vi è quindi sicuramente un'esigenza di un chiarimento
che possiamo fare tranquillamente, soprattutto con le società
interessate fare in modo che tecnicamente siano dati tutti i
ragguagli necessari.
Sulle società partecipate è già stato detto molto, non ci sono
dubbi sulla possibilità di avere chiarezza e contezza di quello che
viene fatto e soprattutto degli investimenti che hanno
portato...per quanto riguarda le società in particolare che sono
state richiamate...ad un versamento di contributi anche a livello
regionale molto importante, che hanno permesso di mantenere un
livello di partecipazione alla nostra Regione molto interessante.
Io credo che sia assolutamente utile fare questo incontro e quindi,
per quanto ci riguarda, do la disponibilità, adesso avete scritto:
"15 giorni"
, io senza modificarla adesso, se non è 15, è 16,
non credo che sia quello, comunque in un tempo che sia concordato,
non ho difficoltà, sentite anche le società interessate...quindi
noi accettiamo di aderire a quello che la mozione chiede.
Grazie.
Si dà atto che dalle ore 12,24 riassume la presidenza il
Presidente Emily Rini.
Presidente -
Grazie. La parola al collega Caveri.
Caveri (UVP)
- Avendo il Presidente accettato la mozione,
credo già in dichiarazione di voto di poter dire che noi siamo
lieti - non penso che sia un problema di "nebbie", "nebbioline", o
"miasmi" - che si possano discutere in profondità degli argomenti
che evidenziano comunque delle criticità. Sono anche lieto della
sua disponibilità, perché è molto importante sancire, a mio avviso,
un principio, cioè è vero che noi tra breve andremo alle elezioni,
ma è anche importante ribadire che, fino alla convocazione del
nuovo Consiglio regionale, noi siamo operativi in tutto e per
tutto, il Governo regionale entra in ordinaria amministrazione,
l'Assemblea regionale non verrà convocata se non immagino per
questioni di particolare rilevanza, come è capitato in passato,
però io penso che su alcune questioni, come in questo caso, non si
deve stare a guardare il giorno in più il giorno in meno, ma esiste
una disponibilità che personalmente - credo di dirlo anche a nome
di altri - apprezzo molto. Lei avrà notato che non ci sono
particolari elementi polemici nell'elenco, io credo che l'audizione
servirà a fare chiarezza su una serie di vicende estremamente
significative.
Presidente
- Bene, possiamo mettere in votazione? La
votazione è aperta. Colleghi, votate. Possiamo chiudere la
votazione? La votazione è chiusa.
Presenti: 31
Votanti: 31
Favorevoli: 31
La mozione è accolta.
Possiamo tornare ora al punto 7 all'ordine del giorno.
