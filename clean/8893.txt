Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3394 del 13 gennaio 1988 - Resoconto
OGGETTO N. 3394/VIII - INIZIO DIBATTITO SUL DISEGNO DI LEGGE
CONCERNENTE: "INTERVENTI FINANZIARI PER L'INSEDIAMENTO DI ATTIVITÀ
INDUSTRIALE NEL COMUNE DI GRESSAN PER PRODOTTI
LATTIERO-CASEARI.
PRESIDENTE:
Ha chiesto di parlare l'Assessore
all'Agricoltura, Foreste ed Ambiente Naturale Perrin, ne ha
facoltà.
PERRIN (U.V.)
Sur ce projet de loi je n'ai pas
grand-chose à ajouter par rapport à ce que j'ai dit il y
a
15 jours. Le projet de loi avait été illustré dans son ensemble à
ce moment-là, ainsi que l'ébauche de convention qui devra suivre à
cette loi même, au moment où elle sera approuvée.
Il
y
a eu entre-temps une réunion de a première et
troisième Commission, pendant laquelle ont été écoutés aussi les
producteurs, qui ont manifesté leurs perplexités surtout à l'égard
de la préoccupation que les producteurs mêmes ont sur le futur de
leur activité.
Les producteurs, qui confèrent maintenant le lait à a centrale
laitière, craignent en effet qu'ils ne pourront plus conférer le
lait dans la future société, et puis ont crainte à l'égard de ce
qui sera le futur prix du lait.
Avec le Président de la Centrale Laitière, nous avons réuni hier
tous les producteurs de la Centrale même; il faut bien dire que sur
96 agriculteurs qui maintenant confèrent à la Centrale Laitière, il
y avait une bonne présence puisque 65 agriculteurs étaient
présents, donc les 2/3 du total.
Nous avons longuement discuté, nous avons regardé celles qui
sont leurs perplexités, et il faut dire qu'après une longue analyse
de la loi et du projet de convention avec les partenaires pour la
création de cette nouvelle société, ainsi que des lois italiennes
en matière de fixation du prix du lait, leurs perplexités sont
tombées. En effet travers la convention nous avons a possibilité
d'assurer aux producteurs que le prix du lait continuera à évoluer
en Vallée d'Aoste ainsi qu'il a fait jusqu'à maintenant.
La convention en effet prévoit que le prix du lait soit fixé à
travers une Commission paritaire dans laquelle Région et
producteurs ont une ample majorité et donc pourront déterminer le
prix du lait même.
Non seulement, mais il a été convenu entre les producteurs et le
soussigné qu'au cours de la semaine prochaine l'on se rencontrera
pour perfectionner cette convention dans le cas où il y
ait
la possibilité de le faire.
La majorité est donc de l'avis d'aller de l'avant et de proposer
au Conseil a votation de ce projet de loi.
Pour ce qui est du contenu, les Conseillers le connaissent
désormais à perfection, puisqu'il y
a eu l'occasion de se
rencontrer quatre fois en Commission et la loi a déjà été illustrée
à ce Conseil, donc ce n'est pas le cas de poursuivre dans
l'illustration.
Je dois cependant présenter des amendements aux articles 3-4-5,
c'est-à dire toute la partie financière pare que le projet de loi
qui est parvenu au Conseil est celui qui avait été présenté en
1987, avec un financement qui était pris sur le budget 1987; il y a
donc maintenant la présentation des trois articles sur le bilan
1988 en se reportant au bilan de cette année même.
PRESIDENTE:
Ha chiesto di parare il Consigliere Millet,
ne ha facoltà.
MILLET (P.C.I.) -
Vorrei iniziare questo intervento
dicendo alcune cose circa il modo in cui si intendono e si
accettano certe proposte.
Il nostro Gruppo aveva chiesto di rinviare questo provvedimento
in Commissione in modo che la Commissione stessa potesse sentire
tutti coloro che erano interessati alla gestione di questa società.
Questo non è stato fatto; la III^ Commissione non è stata messa in
condizione, intanto, di sapere formalmente chi aveva chiesto di
poter partecipare come privato alla gestione societaria della
centrale, quindi praticamente non sappiamo quali sono le richieste
formali e da chi provenivano. Pertanto la Commissione non ha
assolto il compito per il quale noi avevamo richiesto il rinvio del
progetto di legge.
La riunione della Commissione non è avvenuta invano, perché è
stata sentita una rappresentanza dei conferitori, i quali si sono
dichiarati disponibili a sottoscrivere, e qui devo segnalare un
fatto strano: in Commissione queste persone dicono una cosa, quando
sono davanti all'Assessore ne dicono un'altra. Come Gruppo di
opposizione ci sentiamo rammaricati perché non sappiamo che poteri
ha l'Assessore di far dire (o non dire) certe cose. Avevamo
suggerito all'Assessore di prendere l'impegno formale di dirci
quanti erano i conferitori disponibili a sottoscrivere azioni di
questa nuova società. A questo proposito vorrei aprire una
parentesi.
L'Assessore non può dire che la Regione è disposta se i
conferitori sono pronti a prendere il 51% di una società con 3
miliardi di capitale, perché questo è un po' prendere in giro la
gente: come si fa a pretendere che in Valle d'Aosta ci siano 100
persone, soprattutto nel settore agricolo, che siano in grado di
investire 15 milioni a testa? Si assume da parte della Regione
questa posizione per far loro dire di no. Invece riteniamo che
sarebbe opportuno, ed in questo senso presentiamo degli
emendamenti, far fare un passo alla volta basandosi su quello che
questi rappresentanti hanno detto in Commissione.
Non ero presente quando queste persone hanno parlato con
l'Assessore, posso solo ascoltare le sue parole, però devo dire che
l'Assessore a livello personale mi ha un po' deluso perché si
dicono delle cose che non risultano vere e anche certi
atteggiamenti non riesco a capirli. Ho sempre avuto stima, e
continuo ad averne, dell'Assessore Perrin, però su alcuni aspetti
il suo comportamento non quadra molto. Forse subisce delle
pressioni, non so di che tipo, perché non riusciamo a capire come
mai alcuni che hanno richiesto di partecipare non sono stati
sentiti; caso strano non si sentono quelli che nel settore hanno
gestito e gestiscono, preferendo perdere tempo con dei finanziari
perché in realtà con questa proposta diamo in mano la società a dei
finanziari. È una società per azioni: al momento in cui i loro
soldi non renderanno più, costoro se ne usciranno ed abbiamo molti
esempi di questo tipo. Se è questa la nuova strategia della Giunta
regionale, ne prendiamo atto, ma la Valle d'Aosta è piena di esempi
di questi imprenditori esterni che vengono in Valle d'Aosta,
investono dei loro soldi e quando va bene ci perdono qualche penna,
ma molte volte, se da una parte ne perdono, ne hanno già
riguadagnate da un'altra parte.
Siamo al punto della volta scorsa, per quanto ci riguarda,
perché non siamo stati messi in condizione di sapere formalmente
quali sono i privati che hanno chiesto di poter partecipare alla
gestione, quali sono state le loro proposte, e poi non siamo stati
messi in condizione di sentirli e di informarci direttamente.
Abbiamo l'impressione che non si abbia voglia di sentire questa
gente, perché se dei privati sono disponibili a partecipare in
minoranza, questo sarebbe un fatto di non poco conto. Fra le varie
cose dette da quei conferitori che erano presenti in Commissione,
ne è stata detta una molto chiara che non ritengo di poco conto, e
cioè si sono dichiarati disposti a sottoscrivere un 19% del
capitale della società, a condizione che il loro 19% insieme al
capitale messo dalla Regione o dal Comune di Aosta rappresenti il
51%. Perché non accettiamo questa proposta e invece preferiamo
avere un finanziere al 51%?
Come Gruppo non abbiamo fatto una indagine su questa persona,
c'è il Consigliere Sandri che ha dei dati in merito, però sono dati
preocoupanti che mi fanno capire perché non si vuole sentire altro.
Si è già fatto un accordo, e questo è molto grave, si è già
stabilito tutto e sono convinto che questi soldi che ci sono qui,
salvo quelli del capitale sociale, andranno già a certe ditte,
magari collegate attraverso la persona, perché si è già stabilito
tutto.
Proponiamo due emendamenti che possono essere accettati entrambi
o uno solo dei due; certamente il primo è più pregnante, e riguarda
l'articolo 1, al quale chiediamo di togliere il limite del 49%.
Questo può permettere di continuare la discussione in Commissione.
Abbiamo votato sul metano un ordine del giorno che si potrebbe
riproporre: ebbene votiamo questa legge in cui si lascia aperta una
possibilità, poi andiamo in Commissione, parliamo ancora con i
conferitori della Centrale del Latte per conoscere la loro
disponibilità.
Con l'altro emendamento che proponiamo, diciamo che la
maggioranza azionaria deve essere formata dal capitale pubblico e
da privati, già operanti in questo settore in Valle d'Aosta.
Comunque in questa legge, a parte la questione finanziaria, si
poteva benissimo evitare il primo articolo, perché la Regione fa
già parte di una S.p.A. al 99% con il Comune di Aosta; che vieta
alla Regione di andare a modificare quello statuto senza bisogno di
fare una altra legge?
Poi c'è a questione del Comune di Aosta, il quale ha l'1%, però
ha due membri del Consiglio di Amministrazione, e non a caso sono
stati eletti, avendo una funzione sociale per il ruolo che aveva la
centrale di garantire un prodotto di qualità ad un prezzo equo.
Fare una società con questi criteri vuol dire chiudere una Centrale
del Latte che veniva gestita con questo spirito, aprire un'altra
attività economia con tutti i rischi che ci sono. Non siamo
d'accordo su questa cosa, ma al di là del fatto che si poteva
continuare con questa società, vendendo delle quote ed assicurando
così una continuità dei dipendenti, senza provocare quel travaglio
di licenziarsi e di essere assunti, vogliamo insistere sul fatto
che, se oggi si vuole approvare un disegno di legge, lo si faccia
in modo che sia aperto alle varie soluzioni, a meno che non ci
siano dietro delle scelte già definite.
Non capiamo perché non ci si vuole confrontare con operatori che
già operano, o al limite con operatori fuori Valle che sono
disponibili ad essere in minoranza, e forse è questo che dà
fastidio rispetto ad un accordo.
Il Comune di Aosta ha approvato ieri un ordine del giorno molto
blando, però il significato è che lo si è tagliato fuori perché per
i 37 mila abitanti che rappresenta forse conta poco; anche il
Comune di Aosta doveva avere un ruolo.
Chiediamo che se si vuole approvare oggi il disegno di legge, si
accetti almeno il primo emendamento, in modo da poter continuare la
discussione in Commissione. Se invece non si vuole accettare
l'emendamento, da parte nostra ci sarà un giudizio negativo: si
continuano a dire delle cose, però se ne fanno delle altre. Ci
stupisce il comportamento che assume l'Union Valdôtaine, di fronte
a questa disponibilità dei conferitori; non capiamo perché, invece
di stimolarli a diventare imprenditori, si faccia cadere questa
disponibilità.
Riteniamo che seguendo questa strada si vada incontro ad un
fallimento, l'ho già detto la volta scorsa e lo voglio ripetere in
sintesi. Di fatto con questa operazione si chiude la Centrale di
Aosta con lo spirito con cui era nata, si apre una attività
prettamente commerciale con una convenzione in cui non è scritto
che c'è l'obbligo di acquistare il latte dalla Valle d'Aosta; forse
questo avviene per il latte fresco però le quantità in questo caso
sono miserine, e bisognerà vedere le quote di mercato che riuscirà
a mantenere. A quanto ci risulta la Centrale del latte sta perdendo
quote di mercato anche in questa direzione.
Il rischio è che lentamente ci sia uno spostamento del latte
degli attuali conferitori verso i caseifici, ma allora si dica
apertamente che si vuole far portare questo latte ai caseifici per
fare la Fontina. Apro una parentesi: sarebbe bene che l'Assessore
si accertasse della qualità della Fontina ed anche qui ci eravamo
ripromessi di fare una riunione di Commissione, perché la
marchiatura non è sufficiente ad assicurare la qualità. Addirittura
qualcuno mi diceva che fuori Valle vogliono la Fontina non
marchiata perché quella marchiata ha un gusto che non piace.
Quindi chiudiamo una centrale con una sua funzione. Il deficit
della Centrale del Latte, lo abbiamo detto, è un problema di
prezzi, è un problema di gestione, e voglio ribadire che un aspetto
negativo fra le altre cose è quello di aver voluto rifilare alla
Centrale del Latte degli ex dipendenti dell'Agraria; quindi ci sono
delle scelte politiche. Però nel settore agricolo non diciamo mai
che la Regione attraverso la legge 30 dà dei soldi ai caseifici;
quando paga il 60% delle spese generali, la Regione chiaramente
interviene e se andiamo a vedere cosa vuol dire questo in termini
di soldi, andiamo a scoprire che la questione della Centrale del
Latte è un deficit, ma non poi così fuori dalla realtà
valdostana.
Andiamo ad aprire una nuova attività economica, in cui di fatto
il grosso del latte sarà acquistato fuori Valle, dove conviene di
più, sarà lavorato per ottenere dei prodotti quali il latte a lunga
conservazione, lo yogurt, per i quali c'è una grossa concorrenza.
Se non ci si basa su strutture commerciali già esistenti, il porsi
il problema di una struttura commerciale ex novo mi pare una idea
fuori dal mondo. Si parla di venti dipendenti nel settore
commerciale, quindi si capisce che si ha idea di andare a costruire
una nuova rete di distribuzione. A me pare che si cerchi soltanto
una giustificazione per dire che questa nuova attività avrà più
dipendenti dell'attuale. Ritengo che questa operazione si limiterà
a riassorbire i dipendenti della Centrale del Latte, perché
sappiamo bene che creare una rete di commercializzazione con dei
rappresentanti costa, ci vogliono anni, ci vuole un prodotto di
alta qualità, e non ritengo che potremo fare dei prodotti con latte
proveniente dal Veneto, dal Piemonte, dalla Francia che possano
battere i concorrenti come la Parmalat e altre aziende che usano lo
stesso tipo di latte. Forse potremmo batterli se avessimo latte
ottenuto con foraggio della Valle d'Aosta.
Quindi a me pare una operazione industriale, e anche qui si
inverte un processo, quello di far costruire lo stabilimento alla
società attraverso un mutuo. Ricordo che a Champdepraz era successo
che la Regione aveva dato un mutuo ad una ditta che alla fine era
fallita e la Regione aveva dovuto riacquistare questo capannone,
quindi non credo che sia neppure questa la soluzione ottimale,
comunque è una inversione di tendenza. D'altra parte questo privato
è titolare anche di società edili, e dal momento che avrà il 51% mi
si venga a dire tutto quello che si vuole, ma alla fine sarà lui
che comanderà e che deciderà nella S.p.A., e non saremo noi Regione
Valle d'Aosta a modificare queste cose.
Proponiamo questi due emendamenti e speriamo che l'Assessore
accetti almeno il primo; il nostro voto sarà condizionato
dall'accoglimento di questi emendamenti.
PRESIDENTE:
Il Consigliere Sandri ha chiesto che i lavori
del Consiglio proseguano in seduta segreta, in quanto dovrebbe fare
delle valutazioni su alcune persone, pertanto la seduta prosegue in
seduta segreta.
Si dà atto che, su richiesta del Consigliere Sandri, la
discussione prosegue in seduta segreta, dalle ore 12,34
alle
ore 12,47.
PRESIDENTE:
Ha chiesto di parlare il Consigliere Sandri,
ne ha facoltà.
SANDRI (N.S.) -
Fatte le precisazioni e informato il
Consiglio di alcune notizie che potevano essere utili per il
proseguimento della discussione, volevo fare alcune osservazioni di
tipo politico su questa legge.
Partirei dal fatto economico, che è quello più sottolineato
dalla reazione quando si dice che in pratica questa nuova soluzione
dovrebbe essere quella definitiva per un annoso problema. Le cause
principali di questo annoso problema sono sostanzialmente di tipo
economico, tant'è vero che vengono evidenziati quelli di che sono
secondo l'attuale Assessorato all'Agricoltura e Foreste i temi ed i
problemi di gestione economica che porterebbero a queste difficoltà
e quindi alla necessità di ripianare costantemente dei bilanci in
perdita e a gravare sul bilancio regionale.
Volevo anzitutto farmi questa domanda e farla a tutti voi: in
quanti anni di deficit, della Centrale del Latte, riusciremo a far
fuori i soldi che vengano stanziati per questa società?
Sono stanziati 1 miliardo 470 milioni per a società, per la
sottoscrizione del capitale azionario, e 10 miliardi per la
costituzione del fondo di dotazione. Facendo la somma, si ottengono
11,5 miliardi, e considerando che il deficit di questo anno è stato
di 300 milioni, ci vogliono 33-34 anni di gestione della Centrale
del Latte come quella attuale per riuscire a sborsare gli stessi
soldi che sborsiamo con questa legge.
Credo che il calcolo economico così come fatto dalla Giunta
regionale sia un calcolo sbagliato; lo è ancor di più perché, se
questi soldi spesi in più di quelli che abitualmente si spendono
per la Centrale del Latte, andassero ai produttori, cioè alla
struttura economica che viene servita dalla Centrale del Latte,
avremmo almeno la soddisfazione di dire che comunque questi soldi
arrivano ai produttori. Invece scopo principale di questa legge è
di fare una Centrale del Latte così grossa, così ampia dal punto di
vista produttivo, così snaturata rispetto alla realtà locale, per
cui gran parte del latte verrà importato dall'estero, dal canavese,
da altre zone d'Italia, ma non viene nemmeno garantito un eventuale
aumento di capacità produttive dei produttori della nostra
Regione.
Questo a me sembra un fatto negativo perché tutti i produttori,
per stessa ammissione dell'Assessore all'Agricoltura in
Commissione, stanno migliorando le loro capacità produttive. Se è
anche vero che oggi il numero dei produttori è in lieve
diminuzione, quindi forse c'è un certo compenso fra la diminuzione
del numero e l'aumento della produttività, è anche vero che noi
possiamo pensare che questo numero si stabilisca e che la
produttività e quindi la produzione totale della Valle vada ad
aumentare. E questo surplus di produzione dove andrà a finire? Non
solo, ma si perde quello che è un certo effetto di incentivo: come
possiamo incentivare a migliorare la produttività dei nostri
allevatori, quando gli togliamo l'incentivo del prezzo, della
consegna del latte alla Centrale? Di fatto viene fermato il
quantitativo come è oggi.
Penso che questi due fatti dal punto di vista economico siano di
per sè gravi, ma ancora più grave a mio parere è l'osservazione che
è già stata fatta in parte dal Partito comunista e che mi sembra
altrettanto importante, tanto da doverla sottolineare. Esiste un
piano di rilancio di questa Centrale, e se c'è forse un errore da
parte di qualcuno in questo senso frangente, è stato da parte
dell'Amministrazione regionale che non ha più creduto
psicologicamente e politicamente alla riuscita della Centrale del
Latte. Pensate che il piano di rilancio prevedeva la produzione di
yogurt e nessuno ci viene a dare delle cifre su come sarebbero i
bilanci della Centrale del Latte di Aosta così come è oggi, quando
fosse avviata la produzione di yogurt, che ha un tasso di
redditività estremamente più ampio di quello del latte, così come
viene trattato abitualmente.
Non sappiamo, e nessuno ci ha detto, che risultati poteva dare
la Centrale del Latte così come è oggi e così come era stata vista
nel suo potenziamento. Nessuno ci ha detto per esempio come la
Centrale del latte poteva distinguersi dal punto di vista
qualificativo: abbiamo adesso grandi cifre di prodotto con cui si
inonderà l'Italia con il marchio della Valle d'Aosta, prodotti
occasionalmente qua con latte di fuori, ma nessuno ci dice che
immagine vogliamo difendere dal punto di vista qualitativo.
Nella discussione in Commissione è venuto fuori un elemento
interessante che voglio riproporre al Consiglio: il latte, il
cosiddetto latte intero, quello delle scatole con l'etichetta
rossa, in effetti è l'unico ad essere a prezzo controllato ed è
quello che pone più problemi dal punto di vista gestionale. Sarebbe
possibile per qualificare qualitativamente l'immagine della
Centrale del Latte della Valle d'Aosta porre in vendita del latte
con una percentuale di grasso superiore a quella prevista dalla
normativa per il latte intero, un latte con cui la gente possa
farsi in casa i prodotti freschi, quindi un latte praticamente
intero nel senso vero della parola? È possibile continuare con
quelle produzioni che anche se dal punto di vista economico non
sono molto redditizie, anzi hanno dato certi margini di perdita,
però qualificano l'immagine della nostra centrale, e che hanno
riscosso nelle estati precedenti un largo consenso da parte dei
turisti nelle varie stazioni climatiche della Valle d'Aosta? Cosa
sarebbe in pratica la Centrale del Latte se la Regione si fosse
impegnata e si impegnasse correttamente?
Penso che anche in termini economici si raggiungerebbe un
pareggio che è l'obiettivo di una sana azienda pubblica; non c'è
bisogno di guadagnare per avere i dati positivi dal punto di vista
del ruolo sociale di questa azienda.
A questi lati negativi se ne aggiungono altri due che intendono
richiamare e che mi consentono di dire che questo progetto ha
qualcosa che non funziona. Il primo elemento è il problema
dell'appalto per la costruzione: non si dice nel progetto di legge
ma è stato illustrato in Commissione da parte dell'Assessore che la
costruzione dello stabilimento sarà fatta dalla nuova società di
gestione della nuova Società per azioni, di cui sono futuri
azionisti per il 51% la GENIFIN di Milano e il sig. Polchi. Per la
prima volta da molto tempo, questo appalto non viene gestito dalla
Regione, lo stabilimento non è di proprietà regionale, ma viene
demandata alla società la costruzione. Essendo il sig. Polchi
proprietario anche di una società immobiliare, oltre che di una
società di arredamento navale ereditata dal padre, come
l'Amministrazione regionale si può garantire che questo appalto sia
condotto secondo la propria tradizione? Da notizie che sono state
riportate anche in un comunicato stampa del nostro Gruppo
consiliare, risulta che ci sono delle cause aperte in tribunale da
parte di questo imprenditore proprio su problemi di carattere
edilizio; penso che su questo problema ci sarebbe e si è ancora in
tempo per cambiare decisione e per fare, come nel caso della COINCA
e di molte alte imprese, una gestione da parte della Regione della
costruzione di questo stabilimento.
Tutti questi elementi mi indicano che ci deve essere qualche
motivo di fondo importante, perché questa Giunta rinunci in maniera
incomprensibile al suo ruolo di propugnatore dell'autonomia. Come
tutti sappiamo l'autonomia è basata anche e soprattutto sulla
autonomia finanziaria, sulla capacità che ha la Regione autonoma
della Valle d'Aosta di costruire con le proprie mani la propria
indipendenza. Cedere a ditte esterne alla Valle d'Aosta questa
azienda non ha nessun senso; non ha nemmeno senso dal punto di
vista strettamente imprenditoriale, perché sappiamo che alcune
ditte valdostane hanno fatto domanda per poter partecipare a questa
impresa, ma non sono state nemmeno prese in considerazione.
Sappiamo anche che obiettivo della nostra Regione è quello di
sviluppare l'imprenditoria locale, e molti della maggioranza si
lamentano in questo Consiglio che purtroppo certe volte non si
possono risolvere i problemi perché mancano gli imprenditori.
Quanto si sta facendo non è il modo di risolvere questo problema ed
essendoci stata una disponibilità da parte di alcuni imprenditori,
doveva essere coltivata questa disponibilità, soprattutto perché si
potevano costruire delle forme intermedie di società sfruttando
quella che c'è attualmente, facendo entrare i privati nella
gestione della Centrale del Latte attuale, in modo che potessero
anche farsi le ossa e contribuire alla evoluzione dell'attuale
Centrale del Latte.
La stessa cosa vale per l'atteggiamento verso i produttori; si
fa sempre il discorso in agricoltura che spesso il prodotto come
viene venduto è talmente scarso dal punto di vista economico come
valore aggiunto che molto è il guadagno per chi lo distribuisce
piuttosto che per chi lo produce: questo non è il modo di dare ai
produttori la possibilità di distribuire il proprio prodotto e di
poter guadagnare anche sulla distribuzione del proprio prodotto. I
produttori dovevano e devono essere messi nella capacità non solo
di poter partecipare alla società per azioni, ma di poter gestire
dal punto di vista della maggioranza questa società.
Se quindi, una maggioranza che si dice autonomista, rinuncia a
questa voglia di costruzione dell'autonomia, rinuncia ad affrontare
in termini economici corretti questo tipo di problema, credo che si
debba pensare che questa proposta di legge sia stata fatta con
superficialità e con disattenzione. Mi dispiace che questa
disattenzione sia ancora mantenuta malgrado le diffuse e precise
osservazioni che sono state fatte dalla minoranza. Credo comunque
al di là di tutte le osservazioni che sono state fatte, che a prima
cosa che debba garantire un corretto funzionamento
dell'Amministrazione regionale e un corretto orientamento politico,
sia che, a partire da questo testo, si debba arrivare ad un
concorso di ditte disponibili a fare questo passo. Deve essere
ricercata una forma di appalto, di contributi differenti, perché
così come è stata impostata, è una manovra per raggiungere un
determinato obiettivo che non va certo nella direzione di difendere
gli interessi della Regione valle d'Aosta.
Richiedo all'Assessore all'Agricoltura la sua disponibilità a
portare modificazioni al testo, comunque ad impegnarsi in Consiglio
perché la scelta della ditta, o delle ditte, per la gestione del
51% sia comunque fatta ala luce del sole, con termini chiari e
precisi. Sempre che, come sarebbe molto meglio, non ritenga
opportuno di soprassedere a questa proposta di legge e di ritornare
a pensare ad una maggioranza pubblica di questa società, come
richiesto anche dal Partito comunista, sul quale emendamento
concordo perfettamente.
Si dà atto che alle ore 12,50 assume la Presidenza il
Presidente DOLCHI.
PRESIDENTE:
I lavori sono sospesi, riprendono alle ore
16,00.
La seduta è tolta.
la seduta termina alle ore 13,40.
