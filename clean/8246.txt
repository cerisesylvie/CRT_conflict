Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2727 del 1° aprile 1987 - Resoconto
OGGETTO N. 2727/VIII - COMUNICAZIONI DEL PRESIDENTE DEL
CONSIGLIO.
PRESIDENTE:
Le comunicazioni del Presidente del Consiglio
inquadrano l'attività del Consiglio dal 18 marzo in poi:
Disegni di legge presentati:
D.L. n. 384, presentato dalla Giunta regionale in data 24 marzo
1987, concernente: "Determinazione, per l'anno 1987, della spesa
per l'applicazione della legge regionale 1° dicembre 1986, n. 59
concernente la disciplina della professione di maestro di sci in
Valle d'Aosta" (I e III Commissione)
D.L. n. 385, presentato dalla Giunta regionale in data 24 marzo
1987, concernente: "Aumento della spesa per l'applicazione della
legge regionale 11 agosto 1975, n. 39 e successive modificazioni,
concernente l'ordinamento delle guide e aspiranti guide alpine
della Valle d'Aosta" (I e III Commissione)
D.L. n. 386, presentato dalla Giunta regionale in data 24 marzo
1987, concernente: "Aumento della spesa per l'applicazione della
legge regionale 24 agosto 1982, n. 47 e successive modificazioni e
integrazioni concernente la promozione di forme associative tra
operatori turistici (I e III Commissione)
D.L. n. 387, presentato dalla Giunta regionale in data 24 marzo
1987, concernente: "Finanziamento, per l'esercizio 1987, della
legge regionale 10 gennaio 1961, n. 2, concernente provvidenze per
l'incremento del patrimonio alpinistico (rifugi ed altre opere
alpine)" (I e III Commissione)
D.L. n. 388, presentato dalla Giunta regionale in data 27 marzo
1987, concernente: "Modifiche alla legge regionale 7 agosto 1986,
n. 46, recante norme per la fornitura dei libri di testo agli
alunni delle scuole elementari" (V Commissione)
Proposta di legge n. 379, di iniziative del Consigliere SANDRI,
recante modifiche alla legge regionale per la fornitura gratuita
dei libri di testo, stata ritirata dal presentatore nelle riunione
della V Commissione del 30 marzo '87. La proposta di legge non
verrà pertanto iscritta all'ordine del giorno.
Disegni di legge vistati:
D.L. n. 359, concernente: "Aumento per il triennio 1987/1989
della spesa per l'applicazione della Legge regionale 11 novembre
1974, n. 44, relativa alla concessione di contributi per
l'espropriazione e l'occupazione d'urgenza di aree di terreno a
norma della legge statale 22 ottobre 1971, n. 865, e successive
modificazioni"
D.L. n. 351 e n. 358, concernente: "Modificazioni degli artt. 19
e 19 ter della legge regionale 15 giugno 1978, n. 14, recante norme
in materia urbanistica e di pianificazione territoriale"
D.L. n. 355, concernente: "Norme per le tutela di rettili e
anfibi"
Profonda impressione ha destato nell'opinione pubblica il grave
attentato compiuto da terroristi contro il Generale Licio Giorgieri
che ricopriva un importante incarico nell'Aeronautica Militare.
Il Gen. Giorgieri, come altri importanti e qualificati esperti
nel settore degli armamenti di altri Paesi d'Europa, è stato
infatti barbaramente ucciso mentre rientrava nella sua
abitazione.
Il risorgere del fenomeno terroristico ha suscitato e suscita
profonda preoccupazione in tutti i settori della vita politica
nazionale, soprattutto per i suoi collegamenti con analoghi
fenomeni di violenza registratisi in Francia ed in Germania.
Il fatto che i Ministri degli Interni dei Paesi della Comunità
Europea stiano, in questi giorni, studiando iniziative coordinate
per debellare questo cancro, sta a dimostrare che il terrorismo non
è stato ancora del tutto estirpato e che, pertanto, è necessaria
una maggiore vigilanza per fare uscire il Paese dalla situazione di
emergenza in cui è venuto a cadere dopo alcuni anni di tranquillità
a seguito dell'energica azione repressiva posta in essere dal
Governo.
Qualcuno, commentando questo ennesimo fatto di sangue, ha detto
che si è abbassata la guardia.
Come rappresentanti di un'istituzione pubblica ribadiamo, in
questo momento, la più ferma condanna per questo sussulto di
violenza e di terrorismo e, nell'esprimere alla famiglia
dell'illustre scomparso ed alle Forze Armate tutte, così duramente
colpite, la nostra più sincera partecipazione, auspichiamo che
energiche misure siano adottate per reprimere questa insorgente
ondata di violenza insulsa.
Sono mancati nei giorni scorsi importanti personalità del mondo
della cultura, tra i quali ricordiamo Nicola Adelfi, acuto
commentatore de "La Stampa" di Torino per molti anni, Romano Ledda,
giornalista e Direttore del settimanale del P.C.I. "Rinascita", e
Mario Formenton, Presidente della Case Editrice Mondadori.
Vogliamo infine esprimere tutto il nostro dolore per la
scomparsa di un Agente di Polizia caduto nell'adempimento del suo
dovere, mentre, unitamente a numerosi suoi colleghi, stava cercando
di assicurare alla giustizia un pericoloso elemento che, dopo aver
fruito, nonostante fosse colpevole di numerosi crimini, di una
licenza premio previste da una recente legge votata dal Parlamento,
non era rientrato in carcere.
Trent'anni fa e precisamente il 25 marzo 1957 nasceva, a Roma,
la C.E.E..
Sei Paesi, Italia, Francia, Germania Federale, Belgio, Olanda e
Lussemburgo, davano vita all'Europa Unita, sogno questo perseguito
sin dall'indomani del secondo conflitto mondiale da illustri
statisti come Alcide De Gasperi, Konrac Adenauer, Robert Schuman,
Jean Monnet E Paul Henry Spaak.
La battaglia europea per l'Europa Unita ebbe con questa data un
positivo coronamento e nuove prospettive si sarebbero poi aperte in
seguito con la creazione del Parlamento Europeo eletto a suffragio
universale da tutti i popoli aderenti alla C.E.E., il cui numero è
costantemente cresciuto fino a comprendere recentemente Paesi come
le Spagna, la Grecia ed il Portogallo.
Certo, gli entusiasmi iniziali di quanti come i sopraindicati
statisti e di altri importanti studiosi ed assertori dell'Unità
Europea, quali Ernesto Rossi, Altiero Spinelli ed Eugenio Colorni
che furono tra i primi sostenitori di tale principio, oggi, di
fronte alle crescenti difficoltà in cui si dibatte la C.E.E., si
sono smorzati.
L'impegno però di tutti gli europeisti convinti è quello di
operare perché l'Unità Europea, concepita dai Padri fondatori come
strumento per creare un'Europa integrata e federata politicamente
come moneta comune, come governo comune e come difesa comune, possa
quanto prima essere realizzata pienamente.
Mi corre l'obbligo di dare lettura di una lettera che ho
ricevuto dal Presidente del Senato, a seguito di una mia
comunicazione, che dice testualmente:
"Illustre Avvocato,
mi riferisco alla Sua cortese lettera in data 17 febbraio
scorso, prot. n. 267, relativa al disegno di legge costituzionale
recante - Modifiche ed integrazioni alla legge costituzionale 23
febbraio 1972, n. 1, concernente la durata in aria dell'Assemblea
regionale siciliana
e
dei Consigli regionali della Sardegna,
della Valle d'Aosta, del Trentino-Alto Adige e del Friuli-Venezia
Giulia; modifiche ed integrazioni allo Statuto speciale per la
Valle d'Aosta - (a. S. n. 1538-B).
Mi è gradito informare che tale provvedimento - approvato
dalla Camera dei deputati nello stesso testo accolto dal Senato -
trasmesso a questo ramo del Parlamento il 2 febbraio scorso, stato
immediatamente deferito alla Commissione permanente (Affari
costituzionali). Ha avuto in tal modo inizio la fase procedurale
della seconda deliberazione stabilita dalla Costituzione.
Per opportuna conoscenza della menzionata Commissione, ho
disposto l'invio del Suo scritto al senatore Francesco Paolo
Bonifacio, presidente delle Commissione stessa, la quale potrà
avviare l'esame del disegno di legge alla ripresa dell'attività
parlamentare, ora sospesa in conseguenza della crisi di
Governo.
Con i sensi della mia considerazione."
