Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 123 del 29 settembre 1993 - Resoconto
OGGETTO N. 123/X - Ratifica di deliberazioni adottate dalla
Giunta regionale in via d'urgenza.
Oggetto n. 5538 in data 18 giugno 1993:
Approvazione del
programma regionale degli interventi forestali nel periodo
1994-1996 relativo al Regolamento CEE 2080/92.
Presidente -
Ha chiesto la parola il Consigliere
Tibaldi.
Tibaldi (LN) -
Per dichiarare l'astensione della
Lega Nord sulle prime due de­libere proposte: n. 5538 e n. 5762, in
quanto approvate in una data in cui noi come Gruppo consiliare non
eravamo ancora in­sediati.
Presidente -
Ha chiesto la parola il Consigliere
Collé.
Collé (DC) -
Credo che già nello scorso Consiglio
avevamo chiesto ed ottenu­to, quindi chiederemmo nuovamente, se è
possibile, che a tutti gli oggetti ci venga illustrato di cosa si
tratta, perché è da poco siamo qui e non siamo a conoscenza di
tutti questi atti che oggi chiedete di approvare.
Presidente -
Ha chiesto la parola l'Assessore
all'agricoltura, forestazione e risorse naturali, Vallet.
Vallet (UV) -
La delibera che viene posta in
ratifica concerne il programma regionale degli interventi forestali
nel periodo 1994-1996. Si tratta di dare applicazione ad un regime
di aiuti comunitari previsti dal Regolamento CEE 2028/92. Sono
interventi a favo­re di privati che intendano operare interventi di
rimboschi­mento, di tagli fitosanitari oppure che intendano
realizzare dei punti di raccolta d'acqua a servizio
anti-incendio.
Gli interventi previsti dal programma prevedono un intervento di
3.600 milioni coperti al 50 percento dalla CEE e al 50 per­cento a
carico dello stato-membro.
Si tratta quindi di interventi finalizzati al rimboschimento di
terreni considerati marginali dal punto di vista agricolo e,
co­munque, di terreni in cui è forte la pendenza e dove è
impos­sibile la meccanizzazione.
Nel programma vengono quantificati i contributi previsti per i
singoli interventi; questo programma era stato adottato con
delibera di Giunta, in quanto vi era urgenza di inviarlo
all'ap­provazione della Commissione CEE. É probabile che la
Com­missione faccia delle osservazioni rispetto a questo programma,
per cui credo che il Consiglio sarà chiamato a riesaminarlo.
Presidente -
Pongo in votazione la ratifica della
deliberazione in oggetto:
Esito della votazione
Presenti: 32
Votanti: 24
Favorevoli: 24
Astenuti: 8 (Bavastro, Collé, Lanièce, Linty, Marguerettaz,
Rini, Tibaldi, Viérin Marco)
Il Consiglio approva
Oggetto n. 5762 in data 28 giugno 1993:
Approvazione
della bozza di convenzione con l'ANAS per opere di presidio dal
col­lettore fognario e di consolidamento del pendìo a valle della
SS 26 in Comune di La Salle. Approvazione del progetto.
Appro­vazione ed impegno di spesa.
Presidente -
Ha chiesto la parola l'Assessore ai
lavori pubblici, Ferrero.
Ferrero (Ass.tec.) -
L'iter di approvazione non è
ancora concluso. La riunione della Commissione di coordinamento
credo sia domani, quindi chiedo di rinviare l'oggetto.
Oggetto n. 6206 in data 16 luglio 1993
: Approvazione del
progetto e appalto a licitazione privata dei lavori di
ristruttu­razione e ampliamento dell'area attrezzata Chardonney in
Co­mune di Champorcher. Approvazione ed impegno di spesa.
Presidente -
Ha chiesto la parola l'Assessore
all'agricoltura, forestazione e risorse naturali, Vallet.
Vallet (UV) -
Je dois forcement retirer cette
délibération, compte tenu du fait que l'aire technique de
Chardonney n'existe plus.
Oggetto n. 6393 in data 23 luglio 1993:
Approvazione del
progetto e appalto a licitazione privata dei lavori di costruzione
di un nuovo collegamento stradale per Echallod in comune di Arnad.
Approvazione ed impegno di spesa.
Presidente -
Ha chiesto la parola l'Assessore ai
lavori pubblici, Ferrero.
Ferrero (Ass.tec.) -
Si tratta del secondo lotto
di lavori. Il progetto è stato approva­to nel novembre del 1991; il
primo stralcio, per questo nuovo collegamento stradale, è di 1,8
miliardi e l'ultimazione dei la­vori era prevista nel piano
triennale 1993-1995 per 450 milioni. Durante l'esecuzione dei
lavori i progettisti, in accordo con Reg­ione, Comune e
Compartimento ANAS di Aosta, hanno indivi­duato alcuni lavori
aggiuntivi che comportano una maggiore spesa di 250 milioni. Per
questo viene portato in Consiglio, in quanto supera di 250 milioni
la previsione del piano lavori 1993.
Presidente -
Pongo in votazione la ratifica della
deliberazione in oggetto.
Esito della votazione
Presenti: 34
Votanti: 28
Favorevoli: 28
Astenuti: 6 (Chiarello, Collé, Lanièce, Marguerettaz, Rini,
Vié­rin Marco)
Il Consiglio approva
Oggetto n. 7074 in data 20 agosto 1993:
Concessione di
contributi in conto gestione per l'anno 1993, alla Casa di riposo
privata "Réfuge Père Laurent", nelle more del perfezionamento di
nuova convenzione di cui alla legge regionale 19 agosto 1992, n.
41. Approvazione e finanziamento della spesa di lire
300.000.000.
Presidente -
Pongo in votazione la ratifica della
deliberazione in oggetto.
Esito della votazione
Presenti: 34
Votanti: 33
Favorevoli: 33
Astenuti: 1 (Chiarello)
Il Consiglio approva
Oggetto n. 7377 in data 27 agosto 1993:
Ultimazione in
eco­nomia diretta, mediante contratto di cottimo fiduciario, a
mez­zo della ditta SILT Costruzioni S.r.l. di Aosta, dei lavori di
sca­vo archeologico a carattere di urgenza oggetto di sospensione
temporanea nell'area dell'ex Albergo Alpino, V. Festaz (Ao), ai
sensi della legge 1 giugno 1939, n. 1089 e legge regionale 10
giugno 1983, n. 56. Approvazione ed impegno di spesa.
Presidente -
Ha chiesto la parola il Consigliere
Tibaldi.
Tibaldi (LN) -
Vorrei chiedere due precisazioni su
queste ultimazioni di scavo archeologico: la prima, sulla base di
quali criteri è stato affidato tale lavoro alla ditta SILT
Costruzioni, che dispone di persona­le altamente specializzato nel
settore. Secondo, penso che ci sia un errore contabile perché ci
sono 80 milioni per la mano d'opera specializzata e 40 milioni per
la documentazione foto­grafica e 84 milioni di spesa
complessiva.
Presidente -
Ha chiesto la parola l'Assessore al
turismo, sport e beni cultu­rali, Voyat.
Voyat (UV) -
I lavori sono stati affidati alla
SILT per un motivo di continua­zione, perché inizialmente tale
ditta aveva preso i lavori e li ha continuati fino ad adesso.
Questo è l'ultimo stanziamento per chiudere il cantiere e poter
rendere disponibile l'area per la co­struzione della struttura, che
è già in programma. Si è proce­duto a norma di legge, anche secondo
quanto si prevede, che i lavori devono essere eseguiti da personale
qualificato e devono essere fatti sotto la direzione della
Sovrintendenza, in particol­are del Servizio dell'archeologia.
Per quanto riguarda la questione dei 40 milioni per il servizio
fotografico, si tratta evidentemente di un errore di battitura
nelle premesse perché l'importo complessivo dovrebbe essere 84
milioni, quindi l'importo di 40 milioni deve essere corretto in 4
milioni.
Presidente -
Nella premessa della deliberazione,
alla pagina 2, viene inteso che là dove si parla di documentazione
fotografica, eccetera, la spesa prevista è di 4 milioni IVA
compresa.
Pongo in votazione la ratifica della deliberazione in
oggetto.
Esito della votazione
Presenti: 33
Votanti: 24
Favorevoli: 24
Astenuti: 9 (Bavastro, Chiarello, Collé, Lanièce, Linty,
Mar­guerettaz, Rini, Tibaldi, Viérin Marco)
Il Consiglio approva
