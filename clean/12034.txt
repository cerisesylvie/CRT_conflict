Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2908 del 18 dicembre 1991 - Resoconto
OGGETTO N. 2908/IX Lavori di spianamento e disboscamento di
un'ampia su-perficie nel territorio del comune di Ollomont
(Interroga-zione con risposta scritta)
.
Presidente
Do lettura dell'interrogazione con risposta
scritta presentata dal Consigliere Riccarand:
Interrogazione r.s. Constatato che nei giorni scorsi, proprio
all'ingresso del Comune di Ollomont, sono iniziati grossi lavori di
spianamento e disboscamento di un'ampia superficie;
Rilevato che tali lavori hanno un notevole impatto
ambientale;
Appreso che tali lavori dovrebbero interessare le zone Barliard,
Vaud, Vouèces, Clou, Clapey e Colliè del Comune di Ollomont
sconvolgendo un territorio amplissimo e comportando l'abbattimento
di molti alberi;
Rilevato altresì che le zone che dovrebbero essere interessate
dai lavori sono attraversate da due torrenti (Barliard, prima di
arrivare a Glacier; e torrente Berio, nella zona Clou) e quindi
sottoposte al vincolo della legge "Galasso";
il sottoscritto Consigliere regionale del Gruppo Verde
Alternativo
interroga
l'Assessore regionale all'agricoltura, forestazione e risorse
naturali per sapere:
1) da chi, per conto di chi e con quale scopo è stato redatto il
progetto dei lavori di disboscamento e spianamento del terreno
descritto in premessa;
2) qual è l'importo previsto per i lavori e quali sono gli
estremi di eventuali deliberazioni di Giunta che prevedono
contributi regionali; chi ha appaltato i lavori; con quale
procedura ed a chi sono stati aggiudicati;
3) qual è l'elenco completo di proprietari di terreni
interessati dal-l'intervento e se è stato acquisito il consenso
scritto di tutti i proprietari;
4) gli estremi dei provvedimenti di autorizzazione delle opere
ai sensi della legge Galasso e del vincolo idrogeologico; si
chiede, infine, di conoscere se il progetto è corredato da studio
di impatto ambientale.
Presidente
E' stata data risposta con lettera n. 3893
del 18 dicembre 1991.
