Classificazione
AGRICOLTURA



Oggetto del Consiglio n. 1396 del 23 marzo 2022 - Resoconto
OGGETTO N. 1396/XVI - Interpellanza: "Interventi per
garantire agli agricoltori risarcimenti per l'intero ammontare del
danno causato da ungulati e predatori".
Marguerettaz (
Président)
-
Chers collègues,
on peut recommencer, point n° 19 à l'ordre du jour. Le conseiller
Planaz a demandé la parole.
Planaz (LEGA VDA) -
Non siamo nuovi a portare questa
tematica in Consiglio regionale, avevamo già presentato
un'interpellanza il 22 settembre scorso per affrontare questa
criticità dovuta ai danni recati sia da predatori che da ungulati
alle aziende agricole. È finita la stagione 2021 e, da un'analisi e
da comunicazioni che ho ricevuto, risulta che non tutte le aziende
verranno risarcite dei danni dovuti sia da predatori che da
ungulati. Abbiamo nella parte della Bassa Valle alpeggi che non
sono ancora forniti di piste poderali e che sia per le battute di
caccia ma anche solo per il controllo in particolare della specie
cinghiale ciò ha creato moltissimi danni perché dove c'è la strada
vi è la comodità anche per chi deve fare i controlli e andare a
caccia soprattutto del cinghiale, dove bisogna camminare a piedi
questo avviene meno e vi sono molti danni a certi alpeggi, mi
dispiace a volte sentire: "per la prossima stagione non so neanche
se potrò salire nell'alpeggio a causa dei danni che ho avuto l'anno
precedente". Non è neanche tutta una questione di risarcimento ma
anche il fatto che una mancata produzione in quel momento dove
magari si necessita dei pascoli e di avere i foraggi per gli
animali... vengono a mancare a causa di questo mancato controllo, e
qui bisognerebbe fare qualcosa.
L'altro aspetto è l'indennizzo causato, come sappiamo tutti,
dalle predazioni, che, oggi come oggi, abbiamo visto soprattutto
nello scorso anno aumentare l'intensità dei danni, non sempre con
le prove riconducibili ad attacchi palesi, però abbiamo visto che
succedono delle cose strane attorno agli allevamenti, a volte anche
accuditi e quant'altro, e oggi la nostra legislazione non ha sempre
permesso il risarcimento del danno. In riferimento
all'interpellanza che avevo presentato lo scorso 22 settembre,
Assessore, le sue dichiarazioni erano state: "i danni verranno
risarciti al 100 percento". Queste erano state le sue
dichiarazioni, però, a quanto mi risulta, ad oggi la situazione non
è come quella che ha definito. Adesso una delle principali cause è
il pagamento dei danni da fauna selvatica dentro il regime
de
minimis
, questa è una questione che richiedo da molto tempo che
venga risolta, non lo chiedo solo io. Io ho presentato
quest'iniziativa il 10 marzo e l'11 marzo la Commissione alle
politiche agricole delle Conferenze delle Regioni e delle Province
autonome ha elaborato un documento in cui tra le dieci priorità per
salvare il settore c'è anche la criticità cronica legata ai grandi
carnivori e agli ungulati. Non è solo noi come gruppo che portiamo
all'attenzione queste problematiche, è una problematica diffusa in
tutta Italia, tant'è che sia il ministro Patuanelli che il ministro
Cingolani hanno dichiarato di essere disponibili per attivare delle
misure che risarciscano al 100 percento, come aveva dichiarato lei
in quell'iniziativa, tutti i danni causati da predazioni e
quant'altro che arrecano danni ingenti agli allevamenti, e anche
qui aveva fatto precedentemente delle iniziative, vengono esclusi
 - pagando i danni in questo regime
de minimis
- da
molti altri interventi, vediamo il premo per la partecipazione alle
fiere zootecniche e alle rassegne che anche queste vengono pagate
in
de minimis
, tutta l'assistenza tecnica e altre misure che
adesso non sto a elencare. È importante pagare questi danni, che
non sono un aiuto, io non lo vedo come un aiuto, il risarcimento di
un danno dovuto da fauna selvatica è un aiuto... come le misure che
sono state fatte per contenere l'epidemia da Covid-19, anche questo
è un danno che tutte le aziende subiscono e non è un premio, perché
se lo vediamo come premio, allora un allevatore incentiva la
predazione del suo animale perché viene premiato con quest'aiuto
pagato in
de minimis
.
Visto che la situazione non è questa, anche tutte le misure di
prevenzione - bisogna sottolineare anche questo fatto che è
importante - sono tutte, come ben lei sa, liquidate tramite il
regime
de minimis
, io in questo non vedo che ci sia molto
senso. Lo so che non è sempre facile cambiare delle regole, c'è
stato un periodo che forse dalla parte del Governo nazionale non
recepivano le problematiche della montagna legate alle nostre
esigenze di pascoli estivi e quant'altro, ma ad oggi penso che la
situazione sia al corrente di tutti e tutti vogliono collaborare e
si sono mosse tutte le Regioni. Io penso che lei le rappresenti in
questa Conferenza - io immagino di sì, lo spero per tutti - per
dare delle risposte urgenti, perché è da un po' che portiamo queste
tematiche all'attenzione di quest'Aula, non bisognerebbe sempre
aspettare che ci vengano magari recepite dal Governo nazionale, ma
dovremmo essere noi a far presente delle problematiche esistenti
nel nostro territorio. Non è una polemica, è solo far conoscere che
abbiamo delle problematiche che dobbiamo risolvere, abbiamo degli
allevamenti di animali che vanno al pascolo, abbiamo avuto un
aumento spropositato sia di cinghiali che di predatori, che non
sempre vengono definiti lupi, ci sono anche altri predatori, ma che
portano delle conseguenze a volte catastrofiche, è brutto usare
questa parola, ma abbiamo visto degli allevamenti distrutti. Non
poter risarcire questo premio, secondo me, è un po' folle perché se
vogliamo tutelare tutti gli animali, non dobbiamo avere una tutela
eccessiva - si è già detto molte volte - per quanto riguarda in
questo caso i predatori, ma bisogna avere tutela di tutti gli
animali, anche quelli predati, giustamente tutti devono vivere, ma
a pagarne le conseguenze, se lasciamo questi documenti come sono
adesso, saranno sempre gli allevatori e andremo a innescare una
politica contro lupo sempre di più perché se non paghiamo i danni
dalla fauna selvatica - fauna selvatica che è patrimonio
indisponibile dello Stato, e questo è sulla legge n. 157/1992 e non
è un'idea mia -, di conseguenza anche tutti i danni recati per gli
incidenti automobilistici, non ci sono solo i danni
all'agricoltura... bisogna far sì che "va bene, vogliamo gli
animali, tutti hanno diritto di vivere", però bisogna dare delle
risposte urgenti, celeri e soprattutto, quando accadono queste
cose, intervenire velocemente.
Président -
L'assesseur Sapinet a demandé la parole.
Sapinet (UV) -
Nell'interpellanza mi si chiede tutti i
dati legati alle predazioni da lupo, comunque da altri predatori,
poi giustamente parliamo anche di cinghiali e lo facciamo
volentieri perché poi è un argomento che è particolarmente presente
anche all'interno dei dibattiti tra Assessori, problematica sentita
quella dei cinghiali molto nella nostra Regione, e ancor più forse
in altre dove - lo ha citato anche lei correttamente - si
susseguono e sono proprio degli ultimi giorni alcuni incidenti
mortali causati dai cinghiali con fotografie che l'altro giorno lo
ritraevano nel centro di Genova, quindi anche questo è servito a
sollecitare entrambi i Ministri al fine di ritrovarsi più spesso e
possibilmente in presenza per cercare di dare delle risposte a
queste criticità che sono presenti su tutto il territorio
nazionale.
Le rispondo ai quesiti citando appunto i dati relativi ai
predatori, poi quelli dei cinghiali gli erano già stati forniti, in
caso contrario glieli forniremo. "Quante siano le predazioni da
lupo e da altri predatori rilevate nel 2021": nel 2021 i casi di
danni a carico di bestiame domestico rilevati sono stati in tutto
trentotto di cui venti causati dal lupo, sei da cani domestici,
cinque da cani dove non è stato possibile verificare e capire se si
trattasse di un cane o piuttosto che un lupo e sette
inverificabili. Hanno riguardato sessantasette ovini, trentadue
caprini, cinquantasei bovini, tre equini e un cane, oltre a un
bovino rimasto ferito. In quindici casi non è stata inoltrata la
domanda di risarcimento, in un caso non è stato possibile procedere
all'indennizzo in quanto non erano presenti le misure di
prevenzione; questo caso è avvenuto a giugno del 2021 quando era
ancora in vigore la delibera di Giunta precedente.
Secondo quesito: "a quanto ammonta l'entità dei danni rilevati".
Ad oggi abbiamo risarcito 7.767 euro, mentre sono in liquidazione
danni per 38.248,26 euro.
Con la terza domanda ci chiede la questione del
de
minimis
, se i danni saranno risarciti al 100 percento,
riprendendo alcune frasi che erano state citate in occasione di
un'iniziativa precedente dove, per essere corretto, ho detto: "gli
indennizzi coprono il 100 percento dei danni con alcune eccezioni e
specifiche differenti a seconda dei vari contesti". Infatti, come
evidenziato, gli indennizzi coprono il 100 percento dei danni con
alcune eccezioni, come avevo detto, a seconda dei vari contesti, in
particolare, ai sensi della deliberazione della Giunta regionale n.
1407 dell'8 novembre 2021, in assenza di misure preventive il primo
indennizzo è ridotto del 10 percento. Era stato comunque un
passaggio importante anche per quel che riguarda i danni dei
cinghiali dove avevamo cercato di migliorare e, preso atto anche
del cambiamento drastico dello scenario in pochi anni, di andare
incontro al settore per cercare di accompagnarlo in quella
convivenza non sempre facile tra uomo e predatore. Tutti gli
indennizzi inoltre sono erogati in regime di
de minimis
nel
rispetto del regolamento dell'Unione europea n. 1408/2013 della
Commissione del 18 dicembre 2013 relativo all'applicazione degli
articoli 107 e 108 del Trattato sul funzionamento dell'Unione
europea sugli aiuti
de minimis
nel settore agricolo. Qui
sono d'accordo con lei sul limite di questo
de minimis
,
infatti nel 2021 sono due le domande che non possono essere
risarcite per intero in quanto l'importo richiesto supera l'importo
del regime di
de minimis
. Si è in attesa della conclusione
dell'iter legislativo del decreto ministeriale che permetterebbe di
fuoriuscire dal regime di
de minimis
almeno per quel che
riguarda i danni da fauna protetta. L'orientamento infatti della
Commissione europea sul riconoscere i danni da fauna non protetta è
per ora contrario a qualsiasi apertura, quindi per ora si parla di
uscire dal
de minimis
ma solo per i danni da fauna protetta.
Iter che, nell'ambito delle frequenti interlocuzioni della
Conferenza della Commissione delle politiche agricole, è stato
sollecitato a più riprese al Ministro della transizione ecologica.
Come detto, è un argomento molto sentito anche con i colleghi e
abbiamo più volte sollecitato e più volte portato all'attenzione,
questo è l'obiettivo comune. Come già ricordato anche su altre
tematiche, cito i concorsi per il miglioramento genetico, ad
esempio, confidiamo che i nuovi regolamenti di esenzioni, che
dovrebbero entrare in vigore a inizio del 2023, possano permettere
finalmente una maggiore flessibilità degli aiuti agli agricoltori e
una più veloce procedura di notifica o esenzione con la Commissione
europea. In questi giorni, come ne parlavamo nell'iniziativa
precedente, con gli Assessori in CPA ci ritroveremo già domani per
discutere del problema delle forniture delle materie prime, ma
anche per questa tematica; in particolar modo abbiamo sollecitato
il ministro Cingolani a un incontro, che si svolgerà il 31 marzo in
presenza, ministro che sta dimostrando comunque molta attenzione,
sarà perché è ligure, quindi sente sulla sua pelle questo problema.
Così lì sarà anche il momento per parlare nuovamente di questo
piano lupi, le ultime parole del ministro Cingolani sono state
quelle di guardare un po' a quello che succede oltralpe, quindi ai
modelli come quello francese al quale sembrerebbe voler ispirarsi
il Ministro.
Ringrazio per l'iniziativa.
Presidente -
La parola al consigliere Planaz.
Planaz (LEGA VDA) -
Non sono per niente soddisfatto della
sua risposta e penso che potrà già intuire lei i motivi.
Intanto se poi mi può far avere i dati, visto che me li ha
illustrati così velocemente che non sono riuscito a prendere nota
di tutti i danni. Un dato l'ho preso: 38 mila euro e cinquantasei
bovini, sono riuscito velocemente a fare un breve conto e sono 600
euro ad animale. Se per lei questo è sufficiente a risarcire il
danno di un animale, non lo so. Se andiamo a pensare anche che per
qualsiasi negligenza o magari una persona non riesce a dimostrare
che per difesa personale o per difendere i suoi animali ha dovuto
abbattere un lupo ci sono le sanzioni che variano di decine
migliaia di euro, per me è un insulto perché con quello che le ho
detto prima: cinquantasei animali a 600 euro, lei prima aveva detto
che i costi solo per mantenere un animale... il costo giornaliero
si aggira sui 7 euro al giorno, io le ricordo che, per avere degli
animali in produzione, specialmente sulle nostre razze, ci servono
tre anni, preciso anche che sull'animale improduttivo i costi di
produzione sono inferiori, ma non di molto, e un rimborso di 600
euro a capo mi sembra più un insulto. Infatti molte aziende hanno
perfino rinunciato di fare la domanda di risarcimento, questo
dobbiamo dircelo perché qualcuno non si impegna neanche più a
portare una documentazione per far risarcire un danno. Le risposte
ce le abbiamo, basta digitare e fare un breve calcolo. Io già una
volta avevo chiesto di quantificare il valore degli animali ad
oggi, lei mi aveva detto che si era formato in quell'allora
intervento un tavolo tecnico appunto per andare a conteggiare e a
rivedere la tabella del valore degli animali, poi mi presenta
questi dati e non posso che essere molto sconcertato. Se vogliamo
veramente proteggere quest'animale... io capisco che c'è una parte
ambientalista che ha a cuore il lupo ma se poi le risposte... e
questo dipende anche da lei visto che ho citato prima la
problematica dei cinghiali, perché, quando parliamo di fauna
selvatica e i danni vengono risarciti tutti in
de minimis
e
molte aziende - lei mi dice solo due aziende, per fortuna - vengono
escluse da questi danni, ma perché anche il valore degli animali
non è quello giusto, perché se ci fosse una tabella del valore
degli animali giusta, io penso che sarebbero di più le aziende che
verrebbero risarcite non diciamo al 100 percento ma almeno a una
cifra che sia degna di nuovo di rimpiazzare o di nuovo allevare un
animale. Lasciamo poi stare tutto l'aspetto di affezione, che non è
solo per chi è amante del lupo ma è anche per chi alleva animali
domestici anche a uso produttivo, ma non solo, vediamo le
Batailles des reines
, che se non è già successo altre volte,
se facciamo un conto economico su un animale di quel tipo, di un
valore genetico di quel tipo, non so come facciamo a rimborsare dei
valori di 600-700 euro a capo. Qui non è l'Unione europea, dobbiamo
essere noi a dire: "i nostri animali valgono
tot
, dobbiamo
risarcire, fare in modo di risarcire" perché sennò è normale che ci
sia un accanimento contro le predazioni e quant'altro. È anche
giustificato perché aumentiamo il livello di malcontento che c'è
per far presentare dei documenti che vanno a dare delle risposte.
Ieri nell'
omnibus
ha elencato che verranno decisi su
delibere regionali i risarcimenti dei danni, però bisognerebbe
vedere come viene presentata questa delibera, perché se i criteri
sono questi, è normale che il malcontento ci sia ma il peggio è che
molti animali non sono risarciti per quello che valgono.
Presidente -
La parola all'assessore Sapinet.
Sapinet (UV) -
Solo una precisazione anche per le persone
che ci ascoltano, i valori sono prestabiliti. È proprio per andare
nella direzione da lei indicata, a fine 2021 abbiamo istituito una
Commissione prezzi tra Assessorato e
Chambre
che sta
lavorando proprio per dare a questi capi il giusto valore.
