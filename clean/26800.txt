Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 128 del 15 giugno 1972 - Resoconto
OGGETTO N. 128/72 - Comunicazioni del Presidente del
Consiglio.
Montesano (P.S.D.I.)
- Alla lettera del Presidente del
Consiglio con la quale veniva trasmessa agli Organi dello Stato e
ai Gruppi parlamentari la mozione con la quale si sollecitavano
nuove elezioni in Valle d'Aosta e la riforma della legge
elettorale, è arrivata risposta del Presidente del Senato On.
Fanfani.
"Roma, 26 maggio1972
Signor Presidente, ho ricevuto la sua lettera del 17 c.m. con
la quale Ella inviandomi il testo di una mozione approvata
all'unanimità dal Consiglio regionale della Valle d'Aosta, espone i
termini in cui viene a porsi il problema elettorale della stessa
Regione a seguito del tragico incidente in cui hanno perso la vita
l'Avv. Oreste Marcoz e l'On. Germano Ollietti. Come Ella sa il
compianto Sen. Berthet si era fatto promotore di una iniziativa
legislativa presentando il disegno di legge n. 1690 inteso a
disciplinare le elezioni suppletive per la Camera e per il Senato
nel Collegio uninominale della Valle d'Aosta.
Tale provvedimento è ora decaduto per fine della
legislatura.
Sono convinto dell'urgenza del problema da Lei prospettato e
mi farò interprete presso il Governo affinché vengano prese al più
presto le opportune iniziative legislative alle quali sarà mia cura
assicurare il più spedito iter parlamentare. Sottoporrò nel
contempo il problema alla Giunta delle elezioni del Senato non
appena tale organo sarà costituito perché collabori allo studio
della più adeguata soluzione.
Mi è gradita l'occasione per inviarLe i miei cordiali
saluti."
È arrivata anche una risposta da parte del Presidente del gruppo
del Senato del Partito Socialista Italiano, Sen. Pierracini, e dal
Presidente del gruppo del Partito Social Democratico alla Camera,
On. Orlandi. Comunico anche che la settimana scorsa sono stati
presentati al riguardo tre disegni di legge, uno di iniziativa
della Giunta e due sull'iniziativa del Consigliere Andrione, i
quali progetti di legge sono stati inviati alla Commissione Affari
Generali che dovrà essere convocata come il Consiglio ha stabilito
integrata dei rappresentanti dei gruppi che non fanno parte della
Commissione Affari Generali.
Si passa al punto 2 dell'ordine del giorno: Comunicazioni del
Presidente della Giunta. Il Presidente della Giunta non c'è, non
credo che abbia delle comunicazioni, nell'eventualità le farà poi
appena rientra. Attendiamo un momentino.
Passiamo al punto 3.
