Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1558 del 9 novembre 1990 - Resoconto
OGGETTO N. 1558/IX - Programma regionale per il triennio
1990-1993. (Approvazione di risoluzione e reiezione di ordine del
giorno)
Presidente -
Riprende la trattazione dell'oggetto 30 bis;
è stata chiusa la discussione generale, sono aperte le
dichiarazioni di voto sull'ordine del giorno presentato dai
consiglieri dell'Union Valdôtaine, Maquignaz e Riccarand.
Ha chiesto di parlare il Consigliere Andrione, ne ha
facoltà.
Andrione (UV)
-­ Pour une question personnelle en
positif, parce que j'ai su que pendant que j'étais absent pour
d'autres raisons, le Président Bondaz a eu des mots gentils et même
affectueux à mon égard et je voudrais lui dire que la réciproque
également est vraie, mais que "politique d'abord", nous sommes
obligés de faire la politique et que par conséquent nous avons
présenté un ordre du jour qui est parfaitement en ligne avec la
transparence dont cette majorité a fait un cheval de bataille et
que nous espérons que tout en étant transparent, nous puissions en
discuter. Je remercie encore M.Bondaz, parce que depuis quarant'ans
à aujourd'hui il manque un démocrate-chrétien qui me fasse des
compliments.
Presidente -
­ Ha chiesto di parlare il Consigliere
Viérin, ne ha facoltà.
Viérin (UV) -
­ Après l'intervention du Président du
Gouvernement qui sollicite, en fin de discours, un embrassons-nous
pour le bien du Val d'Aoste, en invitant, parfois sur un ton
joyeux, comme pour un voyage poétique, les représentants de la
minorité à collaborer avec les forces de la majorité, il nous
incombe d'exprimer comme déclaration de vote quelques
considérations sur le document qui nous a été présenté.
Il est vrai que si d'un part nous pouvons élargir à toutes les
forces de la majorité ces sentiments de sympathie et d'amitié que
M.Bondaz avait adressés à notre Chef de Groupe, d'autre part il est
important, du point de vue politique, de faire une analyse des
propositions qui nous ont été soumises. En considérant les
interventions des représentants de la majorité, il nous paraît out
d'abord nécessaire de faire une distinction entre les interventions
de MM. Mafrica et Milanesio et celles des autres, notamment celle
du Président.
En effet, seules les interventions de Mafrica et Milanesio
formulent des remarques pertinentes, expriment des considérations
d'ordre politique allant jusqu'à attribuer un sens constructif aux
interventions que l'Union Valdôtaine s'est efforcée de faire pour
mieux définir la perspective du programme.
En tout cas, tout en souhaitant que ce document puisse amener à
un changement d'ordre culturel, pour l'instant nous ne pouvons que
le considérer comme un document de bons propos et de bonnes
intentions et nous demander si son application est possible. D'un
côté il dénote une espèce de folie des grandeur, d'autre part -­ et
cela a également été affirmé par des représentants de la majorité
il s'agit d'un document à caractère général qui devra être rempli
par la suite de propositions et de contenus concrets. Du moins
c'est ce qui nous a été dit par ceux qui, a notre sens ont donné
une espèce d'interprétation authentique de ce document. De ce point
de vue, tout en partageant ces affirmations - et il y a des
exemples: loi électorale, réforme du statut, réforme de l'Etat
italien, renouvellement de la convention de la maison de jeu de
Saint­ Vincent - tout en soulignant cet aspect, donc nous sommes
prêts en tant qu'Union Valdôtaine, dans notre position d'opposition
ferme, dure, mais responsable, à une confrontation sur ces
propositions .
Donc je pense que le jugement définitif nous pourrons le donner
sur les faits concrets, sur les choses qui nous seront soumises,
sur les idées qui seront exprimées et qui se dégageront de cette
majorité. En attendant nous exprimons des craintes, des
impressions, à l'égard d'un document qui nous parait plutôt un
programme électoral, un collage de bonnes intentions, tant en ne
sachant pas quels seront les moyens ou les éléments qui pourront
permettre à cette majorité de gouverner le changement auquel nous
serons confrontés.
D'un côté il est aussi nécessaire de souligner qu'il s'agit
d'une reprise des propositions précédentes, sur lesquelles, vu que
nous avons contribué à leur présentation, nous ne pouvons
qu'exprimer un avis favorable; d'un autre côté, à l'égard des
propositions déjà formulées, des projets de loi déjà déposés à
l'attention des Commissions, nous suivrons avec attention le
comportement de la majorité.
Mais ce que nous voulons souligner c'est également la
contradiction manifeste entre ce que l'on fait et ce que l'on dit,
entre le comportement réel que nous avons eu la possibilité de
vérifier au cours des premiers mois de gouvernement de cette
majorité, et les déclarations. Il nous semble que cette majorité
mette un soin particulier à soigner son image, il nous semble
assister à une espèce de
marketing
politique, à une espèce
de maquillage pour arriver à avoir le soutien des médias. Or,
évidemment chaque majorité a le droit de suivre les méthodes qui
lui semblent les meilleures pour se présenter à l'opinion publique,
mais pour rejoindre les soucis qui ont été exprimés quant aux
intérêts du Val d'Aoste nous espérons vraiment qu'au-delà et en
plus de cette opération de
marketing
nous pourrons nous
confronter sur des problèmes réels et sur des questions qui ont
trait à l'avenir et à l'essor de la communauté valdôtaine.
Nous avons également remarqué des contradictions par rapport aux
déclarations qui avaient été faites par le Président du
gouvernement au mois de juin. A propos des nominations l'engagement
avait été pris de pourvoir à des nominations sur la base de la
compétence et de la disposition au travail; nous avons par contre
assisté à une occupation systématique des principaux centres des
pouvoirs économiques et financiers, à une espèce de possession
partitique des institutions. On avait parlé de transparence, de
centralité du Conseil et de participation. Je ne veux pas revenir
sur le retard dans la publication d'une loi approuvée par ce
Conseil, la présentation et la préparation des dossiers concernant
les jeux olympiques. Entre autres au sein de la V Commission nous
avions sollicité l'Assesseur au Tourisme de pouvoir disposer de ces
dossiers, mais je vois que les conseillers sont toujours les
derniers à être renseignés; il y a au moins un quart du Val d'Aoste
qui est déjà en possession de ces dossiers. Evidemment nous
espérons que les conseillers régionaux pourront au plus tôt se
pencher sur les dossiers qui ont été présentés à Lausanne et qu'ils
ne seront pas une fois de plus les derniers à pouvoir les
consulter.
Nous avons parlé de centralité du Conseil et donc de
participation. S'il n'y a pas eu de consultations sur la
préparation des dossiers olympiques, par une simple circulaire on
engage et on lance une campagne d'abattage de bovins prévoyant une
dépense de 3 milliards de lires.
Et encore la présentation du programme comme sentiment de
soulagement: finalement nous l'avons pondu ce programme, nous le
présentons, c'est une tâche qui à ce moment-là peut nous permettre
de nous pencher sur d'autres problèmes.
Nous avons un peu eu l'impression que, tandis qu'au sein de
cette assemblée l'on discute à juste titre des problèmes
politiques, dans d'autres endroits on gère les choses les plus
importantes et on gère le vrai pouvoir, les affaires de la Région.
Mais en tout cas nous aurons le temps de revenir avec les données
concrètes sur ce thème.
Je vais encore parler de certaines réticences qui émanent de ce
programme: la transformation de l'Etat italien en Etat fédéral, un
problème auquel nous tenons beaucoup; le problème de la réforme de
la loi électorale pour le Parlement européen; les questions qui ont
trait aux réformes institutionnelles. Nous avons rappelé ce matin
d'autres problèmes comme la compétence primaire des collectivités
locales.
Nous avons repris les déclarations du Président du mois de juin,
n'ont été éclaircies ni la fonction de la Finaosta ni les liaisons
qui doivent exister entre la Finaosta et la banque régionale. Et
encore les problèmes des jeunes, de la reconnaissance des diplômes,
de la sauvegarde de la minorité Walser, du patois et d'autres; en
tout cas ce sont des réticences.
Nous comprenons parfaitement qu'on ne peut pas fourrer le tout
dans un document, et nous nous engageons pour notre part à
présenter toute une série d'initiatives.
Une toute dernière considération ­avant d'exprimer notre vote
qui, compte tenu du fait qu'il faudra vérifier si ces bonnes
intentions seront appliquées, ne peut qu'être un vote d'abstention.
Je voulais conclure avec une constatation d'ordre linguistique,
voire religieux. Heureusement le rail du Mont-Blanc et "l'esprit
valdôtain" inséré dans le programme de l'agriculture ont permis à
notre Président de ne point abjurer sa religion pour ce qui est de
la langue française. Pour l'instant nous sommes dans une situation
d'hérésie; nous espérons qu'il y aura une prise de conscience de
cette hérésie et qu'on n'arrivera pas à une abjuration en bonne et
due forme, parce que nous pensons qu'après des déclarations d'une
telle importance, la cohérence après quelques mois seulement
devrait imposer de suivre ses propres mots et ses propres
propos.
Presidente
- Ha chiesto di parlare il Consigliere
Mafrica, ne ha facoltà.
Mafrica (PCI) -­
Il nostro voto sarà favorevole alla
risoluzione presentata dai capigruppo di maggioranza, perché
giudichiamo questo programma un quadro di riferimento valido con
indicazioni precise e anche nuove per i principali problemi della
nostra Regione.
E' ovvio che le indicazioni programmatiche dovranno essere
tradotte in tempi brevi in proposte di legge, in atti
amministrativi e su questo punto riconfermiamo il nostro impegno,
in modo particolare per i temi che riguardano la trasparenza
amministrativa, le politiche sociali, l'ambiente e i problemi del
lavoro.
Ci dispiace non poter aderire alla richiesta fatta con l'ordine
del giorno presentato dal Consigliere Andrione, che, se presentato
autonomamente e non in questo contesto, siamo pronti a votare
tranquillamente senza nessuna preoccupazione. Ci pare un
escamotage
non adeguato alla discussione che abbiamo fatto
sul programma parlare di Gladio e di dimissioni del Governo
Andreotti riferito al programma della Giunta regionale per il
triennio 1990-­1993
Abbiamo presentato una iniziativa sulla vicenda Gladio che sarà
discussa per il prossimo Consiglio; non abbiamo nessun dubbio sul
fatto che la vicenda Gladio sia grave e che il governo di questo
paese non abbia fatto in questo campo tutto quanto doveva fare,
quindi siano possibili richieste di dimissioni. Non ci sembra serio
mescolare questa discussione con il programma triennale per i
problemi della Regione Valle d'Aosta. Se gli amici dell'Union
Valdôtaine vogliono presentarlo come ordine del giorno, come
mozione, senza nessuna altra preoccupazione siamo disposti a
discuterne e eventualmente a votarlo non ci sembra però che possa
essere introdotta in modo surrettizio questa discussione in un
argomento che proprio non ha nessun riferimento con la questione
che dicevamo.
La discussione sul programma è stata ampia, utile; dei
suggerimenti sono venuti, delle proposte anche da parte della
minoranza sicuramente potranno essere prese in considerazione, però
crediamo che non si possa continuamente riportare a motivi di
schieramento il dibattito, senza verificare nel concreto come un
programma di ampio respiro potrà essere tradotto in iniziative, in
atti amministrativi, in provvedimenti legislativi.
Quindi nel riconfermare il voto favorevole alla risoluzione
presentata dai gruppi di maggioranza, dichiaro la nostra astensione
sulla risoluzione presentata dall'Union Valdôtaine.
Presidente
-­ Ha chiesto di parlare il Consigliere
Limonet, ne ha facoltà.
Limonet (DC) -
Solo per dichiarazione di voto. Il
programma pluriennale, fosse anche il migliore in assoluto degli
ultimi anni, non avrebbe mai i requisiti per soddisfare tutte le
forze sociali, tutte le forze politiche e tantomeno tutti i
consiglieri regionali, neanche se quelli della minoranza dovessero
spogliarsi per alcuni momenti della loro veste. E tutto ciò per le
normali e giuste leggi democratiche che esistono nel nostro paese,
che ci permettono di poter analizzare un qualsivoglia problema con
spirito critico e ci danno la possibilità di esprimere in merito le
più svariate considerazioni.
Partendo da questo presupposto, posso tranquillamente dire,
malgrado le critiche di alcuni Consiglieri, che questo programma è
senz'altro il migliore fra quelli che ho consultato da quando ho
avuto l'onore di far parte di questo Consiglio regionale. Infatti
nei vari capitoli si incontrano una infinità di nuovi punti ben
qualificati e qualificanti, i quali promettono di offrire ai
singoli e alle categorie una lunga serie di servizi, all'uopo di
migliorare la vita quotidiana di tutti. Vorrei evidenziare quelli
che sono a mio parere i più qualificati:
- decentramento dei servizi sul territorio, con l'ipotesi di
realizzare nelle varie comunità montane lo sportello per il
cittadino;
- apertura di un ufficio regionale a Bruxelles;
- legge per regolare le nomine e la designazione di
rappresentanti regionali in enti o società a partecipazione o
controllo regionale; a questo proposito abbiamo già una legge del
Consigliere Riccarand alle Commissioni che vorremmo affinare con
eventuali leggi usate in altre regioni e con il nostro testo o
comunque delle nostre proposizioni;
- forme per migliorare le condizioni ambientali, quindi le
immagini della nostra Valle: vedi insonorizzazione, inerbimento e
schermatura delle opere marginali oppure della stessa autostrada
nel tratto Pont-Saint-Martin/Aosta;
­- formazione di un piano energetico.
Inoltre si è stabilito che la politica della banca regionale
deve essere volta a equilibrare i tassi a favore dell'utente.
Viene dato ampio spazio al turismo, all'agricoltura,
all'industria, all'artigianato, al terziario, alla sanità e alle
politiche sociali.
Quindi direi che questi punti, espressi sul programma, assieme a
quanto già fatto in questi pochi mesi di governo dalla nuova
maggioranza, possano tranquillamente sdrammatizzare una grossa
serie di falsi problemi creati ad arte, e creati in modo
particolare nel mondo agricolo. Infatti, contro le aspettative, è
stato messo a punto un sistema di risanamento non certo peggiore di
quello che c'era prima, è stata creata una forma per indennizzare i
proprietari di bovine a fine carriera, si è svolta regolarmente la
finale della battaglia delle reines, si risolverà senz'altro anche
il contenzioso sulle vinacee.
Si è intervenuti a Roma affinché la nostra regione venga
riammessa ai fondi pluriennali per l'agricoltura, in quanto era
stata esclusa per due anni. Si sta predisponendo una legge per far
fronte alla dura crisi economica procurata agli agricoltori dal
prolungato periodo di siccità.
Pertanto, fatte queste considerazioni, vorrei cogliere
l'occasione per tranquillizzare gli agricoltori in quanto sono la
categoria più a rischio, sulla buona volontà della maggioranza di
recepire i loro bisogni e le loro istanze, e di condividere le loro
abitudini che rendono particolare la nostra Valle.
Quindi, e credo di potermi esprimere a nome della maggioranza,
siamo fieri di come gli stessi, sacrificando spesso la loro
persona, continuino a lavorare la campagna a vantaggio
dell'immagine e di tutto quello che ne deriva alla Valle
d'Aosta.
Ho già anticipato che sarei stato breve; termino dicendo che il
Gruppo della Democrazia Cristiana condivide ampiamente il
programma, la risoluzione presentata dai capigruppo, quindi esprime
al riguardo il parere favorevole.
Presidente -
­ Ha chiesto di parlare il Consigliere
Andrione, ne ha facoltà.
Andrione (UV)
- Vorrei pregare il Presidente del
Consiglio di dire al nostro amico Limonet quando fa le sue
dichiarazioni di voto di non dire delle oscenità, perché abbiamo
sentito che dovremmo spogliarci della nostra veste di minoranza. Ma
avendo il senso del pudore e sapendo di non essere trasparenti,
manteniamo la veste per delle ragioni evidenti. Quindi nessuno
spogliarello: siamo minoranza, facciamo la minoranza. Questo come
punto primo.
Noi non saremmo belli da vedere, ma voi siete francamente
brutti.
Per quanto diceva il Consigliere Mafrica, siamo contenti di
quanto è stato affermato perché ci sembra che quando si discute di
politica, di questioni del genere, la tempestività e cioè il fatto
di essere presenti e di prendere posizione al momento in cui i
fatti si verificano e le discussioni sono oggetto di vasti
dibattiti in parlamento, nei partiti e fuori, ha una importanza
fondamentale, anche se mancano quindici giorni alla presentazione
di una mozione che in materia verrà discussa.
In quindici giorni, fra il Golfo, Saddam Hussein e magari
qualche altro scandalo provocato da qualche altro giudice Casson e
tutto il resto, la discussione della mozione avrà perso una grossa
parte della sua tempestività politica. Noi avevamo presentato un
ordine del giorno che è coerente con il programma della maggioranza
che parla di trasparenza; ci si dice invece che avremmo dovuto
parlare degli agricoltori, delle bovine, e poi di qualche altra
cosa. Visto che da qualche lustro a questa parte facciamo politica,
avremmo desiderato vedere che anche le forze della maggioranza
facessero politica; vuol dire che rimandiamo di quindici giorni
questo confronto.
Presidente -
­ Ha chiesto di parlare il Consigliere
Riccarand, ne ha facoltà.
Riccarand (VA) -
Sull'ordine del giorno presentato dalla
maggioranza il voto del Gruppo Verde Alternativo sarà di
astensione, nel senso che noi riteniamo che nel documento ci siano
delle dichiarazioni anche valide, ci sono però anche dei progetti
che non condividiamo. Abbiamo indicato in modo particolare la
scelta a favore delle olimpiadi ci sono delle omissioni che sono
molto grosse su dei nodi importanti, quindi il nostro voto non può
essere favorevole al programma triennale presentato dalla Giunta
regionale.
Per quanto riguarda l'ordine del giorno presentato dal Gruppo
dell'Union Valdôtaine sulla vicenda Gladio, anche a nostro avviso
la forma di presentazione di questo documento è discutibile; forse
sarebbe stata preferibile la presentazione di una risoluzione
sganciata dal discorso sul programma triennale. E' vero anche però
quello che diceva il Consigliere Andrione, cioè che c'è forse la
necessità di un dibattito all'interno di questa sessione dei lavori
per cogliere il momento di attualità.
Comunque, sulla parte deliberativa dell'ordine del giorno siamo
d'accordo, nel senso che riteniamo ci siano delle gravi
responsabilità da parte del Presidente del Consiglio dei Ministri
rispetto a come è stata difesa questa operazione Gladio e che sia
necessario una inchiesta parlamentare. Quindi un invito in questo
senso rivolto ai parlamentari della Valle d'Aosta perché diano il
loro sostegno all'apertura di una inchiesta parlamentare sulla
vicenda Gladio credo sia una sollecitazione importante da parte del
Consiglio regionale Pertanto sull'ordine del giorno dell'Union
Valdôtaine il nostro voto sarà favorevole.
Presidente -­
Ha chiesto di parlare il Consigliere
Lanivi, ne ha facoltà.
Lanivi (ADP) -
Credo che sia almeno doveroso che dica
quello che penso e soprattutto esprimere la mia posizione su questo
documento.
Devo chiedere scusa a tutti gli intervenuti perché in qualche
modo sono arrivato ad alcune considerazioni di sintesi utilizzando
molti degli interventi che mi hanno preceduto. In sintesi il mio
giudizio su questo programma è di questo tipo: è un programma senza
anima per una situazione politica di stallo. Cercherò di illustrare
perché sono arrivato a questa sintesi.
Programma senza anima: forse ha ragione il Consigliere Riccarand
quando dice che gran parte di questo programma è condivisibile; ci
sono azioni pensate, proposte che possono essere condivise da
molti. Però è un programma che manca di una qualità essenziale in
questo momento, cioè una dichiarazione programmatica che ha
l'ambizione di fare delle proposte indirizzate a finalità generali
deve contenere un'anima, nel senso che deve precisare le grandi
finalità e quindi le opzioni politiche fondamentali alle quali
queste azioni sono riferite.
La mia definizione "senz'anima" deriva dal fatto che queste
finalità, queste grosse opzioni non sono state individuate, o se lo
sono state da parte degli estensori, non sono state rese esplicite.
Mi riferisco ad alcuni problemi secondo me centrali. Non viviamo
anni di routine, viviamo anni in cui è necessario definire dei
grossi orientamenti, e questi grossi orientamenti non possono che
essere delle grandi scelte politiche, delle opzioni politiche di
fondo.
In primo luogo manca il protagonista in questo documento, cioè
non viene chiarito che tipo di figura, di dimensione, di ruolo, di
identità viene proposto alla Valle d'Aosta da questo documento, per
cui anche certi discorsi sulle autonomie e sul federalismo sono in
pratica oziosi se non si afferma cosa vuole essere la Valle d'Aosta
nel contesto nazionale e internazionale, e di qui i rapporti.
Non basta dire vogliamo una Italia federalista, intanto perché
non dipende da noi, ma il problema è cosa vogliamo essere noi, cioè
se oggi 1990 e verso gli anni duemila continua ad esistere o
riteniamo che sopravviva nella comunità valdostana l'aspirazione di
essere un popolo, una comunità diversa dalle altre e padrona del
suo destino. Questo non è chiarito.
In secondo luogo, sul discorso della partitocrazia e della
partecipazione bisogna almeno concettualmente avere chiare due
cose: l'essere tutti d'accordo qui non vuol dire niente. Se
soddisfazione dobbiamo avere perché in questo Consiglio ci
ripartiamo bene la torta, secondo me ci siamo semplicemente divisi
bene la torta. Il ruolo del Consiglio regionale non è nel grado di
litigiosità con la Giunta, ma è nella corrispondenza fra il lavoro
del Consiglio regionale e la comunità, e la rispondenza alla
vocazione della comunità; gli altri, a secondo che ci siano o non
ci siano certe cose, li possiamo chiamare partecipazione
democratica o lottizzazione, ma si tratta semplicemente di
ripartizione di potere di questi trentacinque consiglieri
regionali.
Quindi il problema non è da porre in questi termini, ma nei
termini di sistema partitocratico, piovra della democrazia italiana
(e si può anche fare qui la piovra, in Valle d'Aosta), e di
politica, che è una cosa diversa. Fare politica vuol dire agire in
sintonia con il respiro di un popolo, di una comunità, di un paese.
Questo è il problema, non il marchingegno di ripartizione in questa
sala.
C'è poi il problema del pubblico e privato, che in Valle d'Aosta
si colora di una tinta diversa, perché non è solo il problema
teorico di quanto il pubblico e quanto il privato, dato che c'è una
dimostrazione abbastanza solare che quello in cui il pubblico nel
paese non funziona bene, c'è la regola di trasferirlo al privato.
In Valle d'Aosta si pone l'altro problema non solo del rapporto fra
pubblico e privato, ma fra il potere della Valle d'Aosta e dei suoi
abitanti rispetto ai poteri esterni e le
lobbies
interne.
Questo è il nocciolo del problema che è politico, non solo
economico e non solo tecnico, ma è il problema del potere.
Vorrei fare non dico un suggerimento ma una proposta di
riflessione a questo riguardo al Consigliere Riccarand. Il problema
dell'ambiente non è solo il problema di difendere l'alberello
verde, il problema dell'ambiente non è forse solo mantenere degli
agricoltori in montagna, ma è prendere coscienza che se diamo
dignità, creiamo condizioni perché la gente rimanga in montagna, è
più difficile che questa venda i terreni.
La speculazione avviene proprio là, dove un mondo della montagna
lasciato a se stesso, con problemi culturali, sociali e di vita,
abbandonando la montagna lascia uno spazio ad un esproprio della
ricchezza della Valle d'Aosta, che è quella del territorio. Ecco
perché quando si parla di ambiente, se non si tiene conto di questo
dato tragico, drammatico della Valle che è lo spopolamento della
montagna, la Valle d'Aosta perde se stessa, nel senso che non perde
solo una base economica, perde la base culturale sulla quale è
inserita la sua stessa ragione di esistere. Questa è per me
politica ambientale, non è solo quella degli alberelli, che fanno
piacere, ma l'alberello è anche lui frutto del lavoro
dell'uomo.
Sotto questo profilo il mio intervento vuole essere al di fuori
in maniera assoluta di una contesa maggioranza. opposizione;
presuntuosa la mia posizione, ma credo sia l'unico contributo che
posso dare in questo momento.
Questo discorso, e cioè una autonomia non monopolio di qualcuno,
ma più che autonomia, che è un termine sbagliato e che non voglio
più usare, la coscienza di essere comunità diversa e particolare, o
diventa un fatto popolare nella Valle d'Aosta, di tutti, o muore. E
in questo momento questo concetto è debole: perché stanno venendo
meno i motivi, le ragioni e le giustificazioni della permanenza
della gente sul territorio; perché non è ancora attuato un processo
di integrazione, che non vuol dire miscellanea di culture ma vuol
dire partecipazione comune e solidale ad un destino, che è quello
di un paese.
Questo è anche un messaggio ad orecchie che vogliono intendere,
poi...
Discorso delle fasce deboli: secondo me va definito oggi quali
sono le fasce deboli, chi sono i nuovi poveri, le nuove povertà,
perché probabilmente non sono più quelle di ieri. Oggi la povertà
in senso tradizionale forse non esiste più, ma esistono altre
povertà, altre emarginazioni, e non è più un fatto economico e
traducibile in lire; è questo secondo me l'approfondimento che
certe forze che si richiamano ai valori di giustizia devono fare
riferito alla realtà valdostana.
Non sono fasce deboli i settantenni sulle montagne che non hanno
più prospettiva? Non sono fasce deboli tutti quelli che sono soli
nel mondo moderno? Non sono fasce deboli i giovani? Ma non perché
siano giovani, ma perché se a questi giovani non viene presentato
un progetto che li responsabilizza, o saranno dei viziati oppure
potranno avere delle conseguenze negative di cui in genere poi ci
si stupisce.
Terzo e ultimo discorso: rapporto montagna e fondovalle, e Aosta
e valli. Qui va superata una sorta di dicotomia, di guerra che non
ha assolutamente senso; non esiste Aosta e il resto, nessuna delle
due cose esiste. Stiamo parlando di una unità e del far capire che
se Aosta città non si autodefinisce, non si autopercepisce come
capitale di una regione particolare, sarà una città mostro Se il
resto della Valle, per dei banali, comprensibili forse, ma
certamente non utili desideri di contrapposizione, non capisce che
questa realtà ha bisogno di una capitale con i suoi servizi,
danneggiamo gli uni e gli altri; non c'è un problema di
contrapposizione, c'è un problema di integrazione. Una città di
Aosta che si sente nella Valle, e una Valle che sente il bisogno di
avere una capitale.
Questi sono secondo me i termini della questione. Questi secondo
me erano i temi rispetto ai quali non vedo inserite delle azioni
programmatiche finalizzate fortemente ad obiettivi, ognuno dei
quali presuppone una opzione di tipo politico.
Fin qui la prima parte del discorso, termino il resto molto
semplicemente. E' un programma senz'anima, anzi manca quest'anima;
questo volevo dirvi. Il mio intervento non vuole essere
assolutamente polemico, anzi riconosce il lavoro di tutti i
consiglieri, e soprattutto di coloro che lo hanno steso.
Situazione politica di stallo: anche qui sono nella fortunata
posizione di poter dire delle cose che altri forse non possono
dire. Diciamoci tutte le cose per quelle che sono: da una parte
questa Giunta, questa maggioranza si è formata per smagrire l'Union
Valdôtaine, operazione forse utile, che ne so? Dall'altra parte
l'Union Valdôtaine che vuole ritornare alla guida del governo
regionale. Posizione di stallo, siamo fermi. Immeritatamente, per
un certo tipo di scelta, mi piacerebbe che queste cose andassero in
maniera diversa. Vorrei che si escludesse che il mio intervento
fosse in qualche maniera utilizzabile da qualcuno, ma se serve alla
crescita, mia prima di tutto, e del Consiglio regionale, per
definire una situazione politica che superi questa situazione di
confronto, che pare non abbia nessuno scambio, riterrei questo
fatto positivo.
Quindi rimango in definitiva coerente alla posizione che avevo
assunto al momento della formazione di questa maggioranza. Non è
una dichiarazione di guerra a nessuno né di sostegno a nessuno,
erano delle riflessioni che ho voluto fare ad alta voce e che
anticipano il mio voto di astensione su questo programma.
Presidente
- Ha chiesto di parlare il Consigliere Gremmo,
ne ha facoltà.
Gremmo (UAP) -
Signor Presidente, colleghi, mi riconosco
largamente nelle pacate ma lungimiranti osservazioni che ha fatto
il Consigliere Lanivi; forse mi riconosco molto nello sforzo di
dire a noi tutti e a chi ci ascolta l'esigenza di uscire da certi
schemi e da certe strettoie già prefissate nel dibattito politico e
nel confronto fra di noi.
Colgo - ma credo che abbia ragione il Consigliere Lanivi quando
dice: lo si può fare perché si è in una posizione e altri non lo
possono fare - un disagio crescente rispetto alle cose che si
riterrebbe di poter o di voler realizzare e alcune logiche che
stanno prevalendo qua dentro. Non ce l'ho con l'Union Valdôtaine,
però sono sempre rimasto molto incuriosito da questa lunga
maratona. Mi ricordo che fino a metà maggio c'era un silenzio da
parte dei banchi dell'Union Valdôtaine di tipo prussiano, tanto che
di alcuni consiglieri non conoscevo neanche il timbro della voce;
adesso scopro invece questa voglia di esternare opinioni. La paura,
il timore è che questa voglia venga fuori proprio per il gioco
delle parti - quello che diceva il Consigliere Lanivi prima - cioè
l'esigenza di fare lo scontro per la scontro.
Ero sempre rimasto piacevolmente sorpreso del fatto che la
presenza autonomista in Valle d'Aosta significava anche non cadere
nella verbosità tipicamente meridionale italiana che invece
caratterizza altri consessi dove fortunatamente o sfortunatamente
sono presente, cioè una verbosità molto vuota, molto fine a se
stessa. La voglia, e lo dico ad alta voce anche io ma senza
acrimonia, dovrebbe essere quella di evitare questo tipo di
comportamento, perché è vero, ha perfettamente ragione il
Consigliere Lanivi quando parla di piovra della partitocrazia. Ma
partitocrazia non sono mica solo i partiti di Roma, partitocrazia è
forse anche un sistema di potere che sostituisce agli ideali gli
interessi, partitocrazia è anche entrare in certi ruoli e in certe
regole non scritte.
Qualcuno parlava di manuali che vengono adoperati, ma non è
detto che esista un solo manuale, ne sono esistiti altri, e direi
che la gente forse si scolla non solo dai partiti ma dalla politica
anche per questo, perché coglie come il potere per il potere, tante
volte diventa un collante non dei più utili.
Allora assistiamo a fenomeni controversi. Ad esempio - è fuori
tema ma lo dico ugualmente - ho presentato una mozione sul problema
della prostituzione di colore che sta creando dei problemi non
indifferenti in una zona popolare della Valle; quando sono andato a
parlare con la gente di quei paesi mi hanno detto: ma l'Union
Valdôtaine non l'abbiamo vista, non le importa niente. Dico l'Union
Valdôtaine ma posso dire anche le altre forze. Salta fuori uno
scollamento rispetto a problemi che la gente sente.
Lo sforzo che vorrei fare è cercare di riprendere quella
capacità o voglia che gli autonomisti dovrebbero avere, di essere
diversi rispetto alle solite logiche.
Alcuni che si dicono autonomisti non in Valle ritengono che il
ruolo dell'autonomista sia quello di fare "il casino per il
casino". Vado spesso a sentire le riunioni del Consiglio regionale
della Lombardia, dove c'è una forza che mi dicono piace a certi
settori dell'Union Valdôtaine, cioè la Lega Lombarda, che grida,
starnazza, insulta ad ogni riunione. Io non credo sia quello il
ruolo degli autonomisti. Avevo apprezzato lo sforzo che fecero i
colleghi Martin e Lavoyer come autonomisti, perché qui si dimentica
che ci sono degli autonomisti che stanno governando la regione;
avevo apprezzato lo sforzo che questi autonomisti avevano fatto e
fanno per essere presenti in quanto tali all'interno di un discorso
di gestione della cosa pubblica - e io qualche cosa ho colto in
questo programma - per avviare anche se faticosamente (lo si è
capito che questa maggioranza al suo interno ha delle
contraddizioni, ha una dialettica) un qualcosa che permettesse di
non tornare indietro. Infatti questa è l'unica cosa che io non
voglio, cioè tornare al vicereame dove i viceré imponevano con la
forza dei numeri la fine del confronto politico. Quindi non tornare
indietro, ma anche non permettere che in Valle si innestino delle
dinamiche di tipo partitocratico, che è quanto diceva il
Consigliere Lanivi.
Se questa è la situazione attuale di stallo, penso che bisogna
incoraggiare ciò che può avviare un processo di rinnovamento nella
direzione di permettere agli autonomisti di riprendere un discorso
autonomista, che non è il discorso dell'unanimismo, non è neanche
il discorso del muro contro muro, ma è il discorso di portare nella
politica della Valle le istanze caratterizzanti il pensiero
federalista e autonomista.
All'atto della formazione di questa maggioranza ho rimproverato
altri autonomisti per non avere avuto la forza, il coraggio di
proporre delle altre strade che magari erano praticabili, su cui
sarei stato ragionevolmente disposto a fare una battaglia; continuo
a pensare che fu un errore allora ed è un errore non riuscire ad
individuarlo adesso. E' un errore accettare la logica del muro
contro muro, perché questo vuol dire in fin dei conti favorire la
controparte, perché una forza autonomista che si caratterizza solo
con una valenza di tipo negativo assoluto è una forza che
sicuramente non ha avvenire. Vedo in Piemonte o in Lombardia gli
autonomisti diversi dalla forza cui appartengo io che portano
avanti la politica del muro contro muro: secondo me nel giro di sei
o sette mesi si troveranno a scontarsi. La tattica che dovrebbero
avere secondo me gli autonomisti è quella di dimostrare di essere
capaci di raccordarsi con gli altri senza pretendere egemonie, ma
cercando di influenzare e di portare nella direzione che interessa
di più.
L'unico punto di dissenso che ho con il Consigliere Lanivi
riguarda il fatto che questo documento programmatico dice una cosa
molto avanzata, cioè dice di voler realizzare una trasformazione
dell'Italia in stato federale; quando dico l'identica frase a
Torino i democristiani, i socialisti, i comunisti eccetera mi
accusano di essere un bieco razzista, di dire una eresia. Il fatto
che in un documento ufficiale di una maggioranza di governo (non so
se è merito dei due ADP che hanno fatto sentire il peso di una
tematica autonomista, non so se è che il PCI o il PSI vanno in una
certa direzione, non so se è la DC che recupera il vecchio
patrimonio di federalismo che è suo perché la DC è nata come forza
federalista e autonomista) venga fatta una affermazione di questo
tipo, io lo colgo come un dato importante.
Le parole sono pietre, non dire certe cose o dirle vuol dire,
appunto, dirle o non dirle. Fra l'altro il consigliere
dell'alleanza lombarda al Consiglio regionale di Milano, tutte le
volte che gli altri partiti, i partiti governativi, lo rimproverano
in qualche modo, si alza e dice: ma il Presidente Bondaz ha detto
questo; e lo ha già fatto, lei è stato citato, Presidente Bondaz,
più volte alla Regione Lombardia. Quindi io lo colgo come fatto
positivo.
Premetto che non voglio che ci siano strumentalizzazioni
rispetto ai miei atteggiamenti, comunque credo che in qualche modo
bisogna far politica, essere propositivi, ma ripeto: non voglio
tornare indietro a quella che era una situazione brutta per le
autonomie. Avrei voluto che si individuasse una strada diversa, ma
questo voleva dire che tutti gli autonomisti si dovevano mettere
attorno ad un tavolo e ragionare, purtroppo questo non è
avvenuto.
Mi sembra che la strada di questa maggioranza in qualche modo,
pur con tutte le difficoltà e tutte le osservazioni critiche che ha
fatto il Consigliere Lanivi che condivido, possa essere comunque
utile Questo lo dico pensando da autonomista che ritiene che la
vita politica del mondo autonomista della Valle non è finita qua,
perché è vero che le cose magari non vengono fuori. Qui abbiamo
sentito i dodici apostoli lanciarsi nelle perorazioni della sacra
fede riscoperta, ma sappiamo che in realtà le divisioni ci sono,
sappiamo che il confronto c'è e mi auguro che il confronto vada
avanti e chissà che non capiti, come è successo da altre parti, che
si aprano anche delle divaricazioni salutari e delle nuove
aggregazioni.
Ho colto nel discorso che ha fatto il Consigliere Lanivi forse
un punto molto avanzato, cioè la proposta al mondo autonomista di
aggregare diversamente i consensi. Magari non avverrà qua dentro,
ma potrebbe avvenire fuori, potrebbe avvenire in un dibattito che
sicuramente investe il mondo autonomista.
Quindi voterò a favore della risoluzione presentata dai colleghi
della maggioranza, ma voglio ancora dire una cosa sull'ordine del
giorno presentato dai colleghi dell'Union Valdôtaine in merito alla
vicenda Gladio. Tanti auguri all'On. Caveri se sarà lui quello che
andrà a Roma ad avviare questo grande duello con questo pericolo
del Gladio; io ritengo che il tentativo che è stato fatto con
questo documento, peraltro simpatico, di mettere in difficoltà il
PCI su una questione di questo tipo sia un tentativo banale e non
mi piace essere coinvolto nelle cose banali. Su questa vicenda il
Consigliere Andrione è stato molto sicuro di come andavano le cose:
il problema riguarda Andreotti, pochi altri eccetera. Su questo
problema apro una parentesi: se vogliamo...
Andrione (UV)
(fuori microfono) - ... si vede che lei era
fuori...
Gremmo (UAP) -
­ No, io ero qui e la stavo ascoltando,
Consigliere Andrione, ma il fatto che il suo documento chieda le
dimissioni di Andreotti vuol dire che lei, che è a w ocato ma non è
giudice, in questo caso è diventato giudice, lei e il suo gruppo,
ed avete ritenuto che la vicenda sia stata chiarita in tutte le sue
connotazioni al punto di arrivare ad una condanna comunque politica
nei confronti del Presidente Cossiga. Non ho questa certezza, non
credo che possa essere una vicenda di questo tipo posta in questi
termini, però apro una parentesi: la mia preoccupazione è che il
polverone che è stato lanciato su questa cosa ecco perché dico agli
amici dell'Union Valdôtaine di essere cauti - sia stata una specie
di prova generale dei litigi da innescare all'interno della
maggioranza per arrivare alle elezioni anticipate.
Si può giocare alle elezioni anticipate, però onestamente, amici
dell'Union Valdôtaine, non so se conviene a voi (a me
conviene)arrivare da vvero alle elezioni anticipate, perché non
credo che oggi come oggi la situazione sia così chiara. E' una
situazione di stallo, potrebbero esserci delle sorprese, al punto
di permettere le riconferme che peraltro si potrebbero auspicare.
Quindi, prima di lanciarsi in iniziative di questo tipo, sarei
molto cauto.
Del resto credo che se su questo si volesse ragionare, il
dibattito dovrebbe essere politico e non strumentale. Ecco perché
ritengo di non associarmi a questa vostra iniziativa.
Presidente
Ha chiesto di parlare il Consigliere Stévenin,
ne ha facoltà.
Stévenin (UV) -
Credo che il collega Lanivi abbia colto un
po' nel segno quando dice che questa è una maggioranza
senz'anima...
(Ilarità nei banchi del Consiglio)
...abbia presentato questa maggioranza un documento
programmatico senz'anima. Credo proprio che abbia colto nel segno
perché non poteva che essere altrimenti: un documento da una
maggioranza così eterogenea non poteva che produrre quello che ha
prodotto.
Se è vero che il Consigliere Lanivi ha dato almeno la sua
impressione che in verità questa maggioranza si è costituita per
smagrire l'Union Valdôtaine, forse ha dimenticato di dire che
forse, oltre a far smagrire l'Union Valdôtaine, c'era evidentemente
una fame di potere, una volontà di arrivare all'assessorato di
molti di coloro che sono oggi seduti sui banchi della Giunta.
Questo l'ho detto in maniera chiara in questa stessa aula:
potere per il potere, e non c'è bisogno di ripetere tutto quello
che ho detto allora, quando l'operazione è stata fatta.
Dicevo, non poteva che essere un documento di questo tipo, teso
ad elencare una serie di buone volontà per il futuro, ma è evidente
che questo programma non è molto credibile perché non parte da una
analisi di una situazione in atto sia a livello della realtà
costituzionale nella quale ci muoviamo, sia a livello della
situazione economico sociale della nostra regione.
Come può essere credibile (e come può giustificarsi un
consigliere che ha appena preceduto il mio intervento) il fatto che
si porti avanti nel programma una proposta di tipo federalista
quale è stata menzionata? Queste sono le stesse forze politiche che
sono a Roma, sono gli stessi partiti che non un minimo passo avanti
intendono fare in quella direzione; sono quelle forze politiche che
solo ieri, rappresentate dai loro presidenti di Consiglio, non
hanno inteso fare un benché minimo passo avanti là dove c'era una
proposta di rivedere l'articolo 117 della Costituzione per dare
nuove competenze. Era stata fatta una proposta dal sottoscritto di
definire quali erano le competenze dello Stato, per poi dare le
competenze residue alle Regioni; questa proposta non è stata
accolta e tutte le forze politiche, in modo particolare i
socialisti, ma gli stessi comunisti che rispetto ad una ipotesi di
questo tipo erano disponibili, hanno detto no all'Italia di tipo
federale per bocca anche del Presidente della Commissione per le
riforme costituzionali, l'On. Barbera.
Quindi, come può essere credibile un discorso di questo tipo? Ma
noi queste cose andremo a verificarle, perché abbiamo a vuto modo
di udire in passato e recentemente qual è l'impostazione che viene
avanti rispetto a questo problema importante.
Sull'altro aspetto, ovvero che tipo di Valle d'Aosta si vuole
per gli anni duemila, che tipo di parte in questo contesto deve
avere l'agricoltura, il commercio, l'industria, la presenza di
questi settori, lo sviluppo, su questo credo di dover dire che
questa analisi che dovrebbe essere la base per poi arrivare ad una
proposta per il tipo di Valle d'Aosta che vogliamo per il futuro, è
mancata totalmente.
Come dicevo, non si può neanche andare a risolvere problemi di
quelle che possono essere le competenze di una Regione come la
nostra o di altre regioni a livello internazionale o a livello
comunitario con l'apertura di un ufficio, così come è stata
avanzata, che fra l'altro era una ipotesi a cui si è lavorato, ma
chi l'ha fatta dovrebbe sapere che questo non è permesso
dall'attuale legislazione italiana.
Le regioni che hanno tentato di fare operazioni di questo tipo,
l'hanno fatto attraverso soluzioni diverse. Potrebbe essere una
soluzione quella evidenziata dalla Lombardia; un'altra soluzione
potrebbe essere quella di far aprire alla Finaosta un ufficio a
Bruxelles, per seguire gli aspetti comunitari.
Così per tutta un'altra serie di ipotesi sulle quali
concordiamo; è stato detto intanto che molte delle proposte fatte
ci possono trovare d'accordo, ma si tratta poi di verificare e
faremo in modo che sui temi enunciati ci sia poi la possibilità di
vedere se esiste questa volontà. Si tratta a mio modo di vedere di
un programma che intende tirare a campare per quanto possibile, ma
che non scioglie il problema fondamentale di quella che dovrà
essere la nostra Regione per gli anni duemila, e in questo senso
credo che il nostro voto di astensione sia più che motivato.
Presidente
Ha chiesto di parlare il Consigliere Aloisi,
ne ha facoltà.
Aloisi
(MSI) -­ Per una forza politica di opposizione
credo sia molto difficile dare un giudizio pacato ed obiettivo sul
programma di questa nuova maggioranza. E' difficile solo per un
aspetto, che ritengo importante nel momento in cui vi è stata una
evoluzione di carattere politico in tutto il mondo, c'è stato uno
scombussolamento ed un cambiamento totale di ideologie, di forze
politiche, di impostazioni, per cui lo scontro frontale muro contro
muro non esiste più o perlomeno non dovrebbe più esistere.
Allora bisognerebbe dare una valutazione obiettiva: valutare
quella che è veramente l'intenzione della nuova maggioranza e la
volontà di operare in funzione del benessere della popolazione
della Valle d'Aosta. E allora voglio spogliarmi da questa veste di
rappresentante della opposizione per dare un giudizio obiettivo. E
qual è il giudizio che si può dare a questo programma?
Ho sentito questa mattina l'intervento di un esponente
dell'Union Valdôtaine che dichiarava che il programma presentato da
questa nuova maggioranza è stato copiato da quello della
maggioranza precedente; poi ho sentito un altro esponente dello
stesso movimento dire che questo programma non è assolutamente
credibile, quindi già nella stessa forza politica c'è una
contraddizione.
Dirò che la nostra posizione è di astensione, tanto per
eliminare ogni ombra di dubbio. Noi ci asteniamo perché questa
maggioranza la vogliamo vedere nei fatti, nella realtà. I programmi
sono tutti belli, qualsiasi programma è fatto negli interessi della
collettività, ma bisogna vedere poi se si ha la volontà politica,
la capacità di risolvere i problemi; che vengono enunciati. Quindi
in questa ottica rimarremo in attesa di valutare nei prossimi mesi
quale sarà la capacità politica ed operativa di questa maggioranza.
Siamo all'opposizione, rimarremo all'opposizione in una posizione
critica ma costruttiva A differenza di quella che poteva essere nel
passato una opposizione dura e intransigente, oggi vogliamo
valutare nell'interesse della collettività la volontà di risolvere
i problemi della nostra regione Pertanto sul programma di questa
maggioranza ci asteniamo.
Per quanto riguarda la risoluzione presentata dal Consigliere
Andrione, ritengo non sia la sede opportuna per aprire un dibattito
di questo genere; questo è un argomento che coinvolge l'aspetto di
carattere nazionale, quindi non va, come giustamente è stato citato
da coloro che mi hanno preceduto, inserito in un dibattito di
carattere programmatico regionale Ritengo che nel momento in cui ci
sarà la possibilità di discutere su quell'argomento, avremo molte
cose da dire, perché è un aspetto molto interessante.
Però in questo specifico momento non penso sia il caso di dare
un giudizio, pertanto su quella risoluzione noi ci asterremo.
Presidente
Ha chiesto di parlare il Consigliere
Milanesio, ne ha facoltà.
Milanesio (PSI) -
­ Brevemente, per dichiarazione di
voto.
Evidentemente il PSI voterà a favore della risoluzione
presentata dai Capigruppo, che approva gli indirizzi e le
indicazioni propositive contenute nel piano triennale presentato
dal Presidente della Giunta questa mattina.
Ho sentito il bisogno di prendere la parola questo pomeriggio,
perché mi sembra che nel dibattito che si è riaperto nella seduta
pomeridiana siano emerse alcune considerazioni pregevoli, alcune
indicazioni che devono in qualche modo farci meditare, riflettere,
e che escono dal consueto, dal previsto, dal gioco delle parti.
Ho apprezzato molto l'intervento del Consigliere Lanivi dopo un
lungo silenzio, forse voluto, anzi sicuramente voluto­. Devo dire
che l'ho trovato emblematico di dubbi, di riflessioni, di mancanza
di certezze che anche molti di noi possono avere ed hanno in ordine
alla soluzione e al taglio da dare a certi problemi. Credo che la
nostra regione abbia subito una profondissima trasformazione in
questi ultimi anni, una trasformazione che è socio­economica e
culturale, e che invece il prodotto politico non abbia seguito il
più delle volte questa trasformazione, non sia sempre adeguato e
all'altezza; ci sono un po' dei ruoli assegnati dal copione e ci si
sforza in qualche modo di stare dentro questi ruoli. Ne abbiamo
avuto una riprova questa sera quando il Consigliere Stévenin ha
ribadito la insostituibilità e la unicità della possibilità di
affrontare un discorso autonomistico da altri che non sia l'Union
Valdôtaine.
Ora, molta acqua è passata sotto i ponti, credo che nelle forze
politiche che vengono individuate erroneamente come partiti
stato­nazione ci siano in corso delle profonde evoluzioni, e voglio
ricordare che certe frasi, certe parole che sono scritte nel
programma illustrato oggi dal Presidente della Giunta non sono un
escamotage, non sono uno scappellamento rituale che si fa al
discorso dell'autonomia, ma obbediscono ad una convinzione profonda
di chi ha sottoscritto queste cose e di chi le ha scritte, e di chi
le vota e voterà a favore. In questo senso credo che per quello che
riguarda il PSI, federazione della Valle d'Aosta, qualche segnale
lo avevamo già dato perlomeno dal congresso di Saint-Vincent.
Voglio ricordare anche che c'è una evoluzione profonda a livello
nazionale, voglio ricordare il documento di Pontida, voglio
ricordare una serie di atti che sono stati compiuti dal vertice del
PSI e che dovranno tradursi in mobilitazioni, in indicazioni, in
riflessioni e forse in deliberazioni in assemblee più vaste quali
ad esempio quelle congressuali alle quali prima o poi ci si dovrà
avvicinare. Quindi, è maturata all'interno del PSI una convinzione,
una concezione diversa rispetto a certi problemi, e si fa risalire
a Cattaneo una certa impostazione.
Di questo gradirei si prendesse atto, perché quando mi sento
fare dei discorsi che sanno tanto di discorsi del '48 è un po' come
i discorsi che faceva una volta un certo tipo di Democrazia
Cristiana nei confronti di un certo tipo di Partito Comunista; mi
pare che tutto questo sia ampiamente superato. A volte risentiamo
di questi schematismi nel fare delle valutazioni politiche nella
nostra regione. Credo che lo sforzo che i partiti e i movimenti
devono compiere è quello di cercare di interpretare la realtà, che
è mutevole, che è diversa e che non sempre si riesce a cogliere, e
di non mettersi quei paludamenti di chi invece ha capito tutto, di
chi è stato unto dal Signore e rappresenta una certa idea, una
certa posizione, senza possibilità di replica, di modifica o di
contraddizione. Questo perché poi le prove dei fatti, le prove
della storia possono portare a delle repliche anche amare.
Ho apprezzato l'intervento del Consigliere Lanivi, ho apprezzato
anche l'intervento del Consigliere Gremmo, con il quale non siamo
quasi mai d'accordo peraltro su molti altri aspetti, pera devo
riconoscere che in questa discussione ha svolto delle
considerazioni estremamente pacate e rispettose delle altre forze
politiche e non ha voluto compiere quel tipo di provocazione che di
solito riesce a suoi colleghi di altre regioni o di altre leghe,
con i quali forse non va neanche molto d'accordo e che a mio avviso
stanno riducendo il confronto con le altre forze politiche alla
rissa e stanno scombinando un tessuto politico, sociale e culturale
già scombinato e che ha bisogno di profonde riforme. Riforme che
non possono essere
elettorali ma possono essere solo
istituzionali.
Voglio ricordare al Consigliere Stévenin che il segretario
nazionale del PSI, On. Craxi, ha dichiarato che lo Stato deve
cominciare là dove finiscono le regioni. Non è una dichiarazione
roboante, forse altri l'avranno fatta prima, però si prenda atto
una volta per tutte che questa dichiarazione l'ha fatta anche il
Segretario del PSI.
Quindi voteremo a favore del programma e della risoluzione.
Circa l'altra risoluzione presentata dal Consigliere Andrione a
nome dell'Union Valdôtaine, è chiara l'intenzione strumentale di
mettere in difficoltà gli interlocutori di questa maggioranza, che
certamente è un po' eterogenea ma non è poi così scombinata come si
voglia pensare, e voler sollevare un problema di questo tipo in
termini strumentali non è certo il modo migliore per poterla
approfondire, per poter esprimere un orientamento meditato. Credo
che la vicenda Gladio sia una vicenda estremamente complessa, però
anche una vicenda estremamente strumentalizzata, e adesso c'è la
tendenza ad attribuire a questa formazione tutti i mali e la
risoluzione di tutti i misteri che non sono stati risolti Io non
credo che sarà così, forse qualche mistero lo risolveremo anche, ma
non credo che li risolveremo tutti Quindi è semplicistico il voler
attribuire a questa situazione la soluzione di tutti i misteri
italiani: ce ne sono tanti e ne rimarranno ancora tanti,
purtroppo.
Anche noi annunciamo l'astensione su questa risoluzione,
anzitutto perché non ne condividiamo il contenuto per intero e poi
perché non riteniamo che sia presentabile in una discussione di
questo tipo. Ci sono altre risoluzioni alle quali vorrò fare
riferimento e chiederò poi al Presidente del Consiglio di potere,
terminata questa discussione, prendere la parola, perché mi sembra
stia affermandosi un principio che è quello di presentare delle
risoluzioni nel corso dei lavori del Consiglio su argomenti che non
sono all'ordine del giorno. Non starò a discutere se si possono o
non si possono presentare perché già solo questo ci farebbe perdere
mezz'ora, io dirò anzi che, se si presentano, si discutano subito,
che non vengano agitate come questioni da mantenere sospese, da far
aleggiare come la spada di Damocle sul Consiglio o su certi
argomenti.
Presidente
Si passa al voto sulle risoluzioni.
Ha chiesto di parlare il Presidente della Giunta, ne ha
facoltà.
Bondaz (DC) -
­ Vorrei riconoscere anzitutto
all'intervento del Consigliere Lanivi un taglio decisamente valido
e un taglio squisitamente politico. Mi è sembrato di rivedere il
Lanivi di tanti anni fa, quando forse si faceva più politica, forse
eravamo più giovani ed avevamo maggiori entusiasmi e più voglia di
riuscire, di imporre determinate cose. Condivido buona parte di
quanto ha detto; l'unica cosa che mi rincresce in questo suo
intervento è che queste stesse cose le avrebbe potute dire sei mesi
fa, con lo stesso identico taglio. Le situazioni sono cambiate:
allora c'era una certa situazione, ma le stesse cose le avrebbe
potute dire allora; io dico, forse come partigiano, le avrebbe
potute dire con maggiore consistenza. Ma prendo atto di questa sua
incertezza, di questo fatto che egli chiama "politica di stallo";
mi auguro che nel prosieguo possa rivedere la sua posizione nel
senso che questo stallo non c'è, perché forse bisogna prima di
tutto avere consapevolezza di quello che si è voluto fare.
Non è vero che qui dentro perché questa è una politica che porta
avanti l'Union Valdôtaine si è voluta fare una azione di
smagrimento dell'Union Valdôtaine o di ingrassamento delle altre
forze, perché sarebbe stata una cosa di infimo grado E lei mi
conosce da troppi anni per pensare che io accetti delle cose di
questo genere.
Le motivazioni sono di ordine politico ben più importanti che
non di ingrassamento o di dimagramento, caro amico Voyat, lo
abbiamo detto allora e lo ripeteremo nel prosieguo.
Mi rammarico, per certi versi, della decisione del Consigliere
Lanivi di astenersi, pur capendone alcune motivazioni.
Già i Capigruppo della maggioranza hanno specificato come
avrebbe votato la maggioranza, ma mi corre l'obbligo di ringraziare
anche tutti coloro che sono intervenuti nella discussione. Vorrei
dire che il fatto che praticamente la maggioranza vota a favore di
questo programma e le forze di minoranza non hanno il coraggio di
votare contro ma si astengono con motivazioni politiche del tipo:
va bene una certa parte, un'altra parte non va bene, mi sembra un
modo pretestuoso di comportarsi; sarebbe molto più lineare dire:
non condivido, non accetto e propongo qualcosa di diverso.
In quest'aula non ho sentito niente di diverso, anzi, ho sentito
soltanto degli osanna. Il Consigliere Riccarand addirittura ha
detto che gli andava bene l'80 per cento del programma; da parte
dei consiglieri dell'Union Valdôtaine, pur con certi distinguo da
consigliere a consigliere, ci sono state delle affermazioni di
positività, altre di negatività, chi è stato un po' più rigido, chi
è stato un po' meno rigido, ma in realtà se devo esprimere un mio
personale giudizio, il Gruppo dell'Union Valdôtaine nella
discussione non è stato uniforme, ma ha avuto delle diversità nel
modo di percepire e di indicare il voto di astensione.
Poi sono favorevolmente colpito dal fatto che il Consigliere
Gremmo intenda votare a favore della nostra risoluzione Ho capito
in fondo il suo travaglio di autonomista acceso, convinto,
estremista come ogni tanto ama chiamarsi lui, ma mi rendo conto che
il suo discorso politico ha una sua valenza che forse è più
pericolosa per noi della astensione dell'Union Valdôtaine; è forse
per noi più pericolosa perché è un discorso politico che ci
potrebbe creare delle difficoltà.
Peraltro lo ringrazio perché sicuramente avrà dovuto superare
delle sue intime convinzioni, o delle sue posizioni estremiste per
dare un giudizio positivo a questo programma. Né d'altra parte
posso accettare il principio che autonomia in Valle d'Aosta
significhi Union Valdôtaine. E' una cosa che non accetto, lo
abbiamo sempre detto, lo ripeto oggi: essere autonomisti non
significa essere iscritti all'Union Valdôtaine, così come essere
valdostani non significa essere iscritti all'Union Valdôtaine.
Questi sono dei binomi che, personalmente, non accetto, perché
credo nel pluralismo delle idee, credo nel fatto che i valdostani
siano tutti della stessa levatura, e credo anche che non ci siano
dei valdostani di serie A e dei valdostani di serie B solo perché
portano in tasca la tessera della DC o del PCI o del PSI.
Vorrei dire un'altra cosa.....
(...Interruzione del Consigliere Rollandin...)
Rispondo esattamente alle cose che sono state dette qui dentro
dai Consiglieri dell'Union Valdôtaine, comunque se vogliamo
cominciare il discorso non c'è nessun problema. Se vogliamo
metterci su quel piano, ci stiamo fino in fondo.
Ringrazio i consiglieri della maggioranza per aver acceduto al
programma che abbiamo presentato, pur facendo presente che il
programma dovrà essere applicato, e questo evidentemente è un punto
di confronto che avremo con l'opposizione, perché se non
applicheremo il programma saremo in difetto. In quel caso
probabilmente questa maggioranza salterebbe in aria, diciamocelo
pure con tutta franchezza. Ma siccome il nostro intendimento è di
procedere in questa direzione, noi procederemo.
Mi sembra, e termino, che al di là delle gentili parole di umana
comprensione o di amicizia personale, chiamiamola così, la proposta
del Consigliere Andrione sia assolutamente provocatoria nei
confronti del Consiglio regionale. Non so cosa farà il Presidente
del Consiglio, se riterrà accettabile questo ordine del giorno;
personalmente non lo avrei accettato, ma questa è una decisione che
spetta al Presidente del Consiglio. Se peraltro il Presidente del
Consiglio riterrà che sia accettabile questo ordine del giorno, io
come altri ci asterremo dalla votazione.
Presidente -
Colleghi Consiglieri, abbiamo terminato con
le dichiarazioni di voto.
Penso si possa arrivare al voto della risoluzione che, come ho
già detto in precedenza, ritengo possa essere accettata, tenuto
conto che parla in generale di problemi che si innestano in un
programma di attività politica, che quindi hanno un riferimento
politico, anche se potrebbero a mio avviso solo nella parte in cui
si riferiscono ai parlamentari della Valle d'Aosta costituire un
elemento non aderente al dibattito di oggi. Sono presenti i
parlamentari della Valle d'Aosta e quindi sentono direttamente
dalla voce del Consiglio quello che si chiede loro di fare in sede
parlamentare.
Pongo in votazione l'ordine presentato dall'Union Valdôtaine, di
cui do lettura:
Ordre du jour
Vu que dans le programme régional pour le triennat 1990­1993 il
est affirmé que "la Région s'efforcera d'appliquer des principes
d'impartialité et de transparence a dministrative afin de garantir
à tous les citoyens toutes possibilités d'information et l'égalité
des droits";
Attendu que le débat en cours et au Parlement italien et dans
les différents partis politiques prouve, comme l'affaire "Gladio"
le dimontre, que le gouvernement italien manque totalement de
transparence;
Estimant qu'il est impossible d'être transparent à Aoste et
opaque à Rome;
Le Conseil régional du Val d'Aoste
invite les Parlementaires du Val d'Aoste à adhérer aux
initiatives visant et à la constitution d'une commission d'enquête
qui clarifie toute la question et à la d mission du Gouvernement
Andreotti;
donne pouvoir au Président du Conseil d'adresser cet ordre du
jour aux Présidents du Sénat de la République, de la Chambre des
Députés ainsi qu'aux deux Parlementaires valdôtains.
Esito della votazione
Presenti: 35
Votanti: 13
Favorevoli: 13
Astenuti: 22 (Aloisi, Bajocco, Beneforti, Bich, Bondaz, Chenuil,
Dolchi, Fosson, Gremmo, Lanièce, Lanivi, Lavoyer, Limonet, Mafrica,
Maquignaz, Martin, Milanesio, Monami, Pascale, Ricco, Rusci e
Trione)
Il Consiglio non approva
Presidente
- Pongo in votazione la risoluzione
sottoscritta dai Consiglieri Mafrica, Milanesio, Lavoyer e Rusci,
di cui do lettura:
RISOLUZIONE
Il Consiglio regionale della Valle d'Aosta, esaminato e discusso
il programma regionale per il triennio 1990-1993, presntato dal
Presidente della Giunta regionale, ne approva gli indirizzi e le
indicazioni propositive.
Esito della votazione
Presenti: 35
Votanti: 19
Favorevoli: 19
Astenuti: 16 (Agnesod, Aloisi, Andrione, Faval, Lanivi, Louvin,
Maqui-gnaz, Marcoz, Mostacchi, Perrin, Riccarand, Rollandin,
Stévenin, Vallet, Viérin e Voyat)
Il Consiglio approva
