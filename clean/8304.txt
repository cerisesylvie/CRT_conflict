Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2785 del 22 aprile 1987 - Resoconto
OGGETTO N. 2785/VIII - DISPONIBILITÀ DELLO STABILIMENTO SITO
IN COMUNE DI LILLIANES, GIÀ SEDE DELLA DITTA MA.LU.SA.
(Interrogazione).
PRESIDENTE
: Do lettura dell'interrogazione presentata dal
Consigliere Pedrini:
Interrogazione
Appreso che a distanza ormai di mesi la titolare della ex
MALUSA di Lillianes che ha abbandonato lo stabilimento non ha
ancora consegnato le chiavi dello stesso alla Regione;
Venuto a conoscenza che un imprenditore biellese sarebbe
interessato al tutto, ma salito in loco non ha potuto vedere nulla
e rivoltosi alla Regione ha avuto risposta evasiva;
Interroga
il competente Assessore per sapere come mai esiste questa
deleteria situazione che si trascina ormai da mesi e se risponde al
vero della richiesta avuta per l'eventuale apertura ed affitto dei
locali già occupati dalla Signora Lupinacci Maria.
PRESIDENTE
: Ha chiesto di parlare l'Assessore
all'Industria, Commercio, Artigianato e Trasporti Lanivi, ne ha
facoltà.
LANIVI (A.D.P.):
Come avevo già detto in una precedente
riunione del Consiglio regionale, rispondendo ad una interpellanza
e ad una interrogazione presentate da altri Gruppi,
l'Amministrazione regionale aveva sollecitato più volte l'azienda a
riconsegnare lo stabilimento; l'ultimo sollecito risaliva al 17
febbraio. Dato che a questo sollecito non è stata data risposta, la
Giunta regionale ha dato incarico ad un legale di agire perchè lo
stabilimento venga riconsegnato alla Amministrazione regionale.
Per quanto riguarda la seconda parte dell'interrogazione, in cui
il Consigliere Pedrini sottolinea l'esistenza di alcune proposte di
utilizzazione del capannone ci sono due proposte non ci risulta che
sia stata presentata una proposta da un imprenditore biellese, a
meno che, in via personale, non mi si dica il nominativo in modo
che possa fare riferimento a qualcosa di preciso.
PRESIDENTE
: Ha chiesto di parlare il Consigliere Pedrini,
ne ha facoltà.
PEDRINI (P.L.I.):
Ringrazio l'Assessore per la risposta;
mi farò dire il nome dell'imprenditore per poi segnalarlo. Sono
lieto di sentire che ci sono altre due proposte per questo
capannone, quindi su tre speriamo che ce ne sia una buona,
nell'interesse della cittadinanza.
