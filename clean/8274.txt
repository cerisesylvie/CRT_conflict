Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2755 del 1° aprile 1987 - Resoconto
OGGETTO N. 2755/VIII - RIAPPROVAZIONE AI SENSI DELL'ARTICOLO
31, ULTIMO COMMA DELLO STATUTO DELLA LEGGE REGIONALE CONCERNENTE:
"NORME SUL CONTENIMENTO DEI CONSUMI ENERGETICI E SULLO SVILUPPO
DELLE FONTI RINNOVABILI DI ENERGIA". (Disegno di legge n.
304).
PRESIDENTE
: Ha chiesto la parola l'Assessore
all'Industria, Commercio, Artigianato e Trasporti, Lanivi; ne ha
facoltà.
LANIVI (A.D.P.):
La Giunta propone la riapprovazione del
Disegno di legge concernente "Norme sul contenimento dei consumi
energetici e sullo sviluppo delle fonti rinnovabili di energia",
già approvato da questo Consiglio nella seduta del 15 gennaio
scorso, ma che non aveva ottenuto il visto da parte del Presidente
della Commissione di Coordinamento ed era stato rinviato.
A parere della Giunta non esistono fondati motivi per modificare
il testo di legge e la relazione che l'accompagna indica le
motivazioni di questo atteggiamento; quindi si propone che il
Consiglio riapprovi il disegno di legge nello stesso testo già
approvato il 15 gennaio scorso.
PRESIDENTE
: Se nessuno chiede la parola e se non ci sono
proposte di emendamento, trattandosi di una riapprovazione il
Consiglio è chiamato ad esprimersi direttamente sul complesso della
legge con votazione a scrutinio segreto, ai sensi dell'ultimo comma
dell'articolo 31 del nostro Statuto che, in caso di riapprovazione,
prevede, peraltro, la maggioranza assoluta dei componenti del
Consiglio.
Do lettura del testo integrale del disegno di legge regionale n.
304.
TITOLO I
Disposizioni generali
- Art. 1 -
Finalità
1. La Regione Valle d'Aosta, nell'ambito delle proprie potestà
legislative previste dalla legge costituzionale 26 febbraio 1948 n.
4 e in attuazione della legge 29 maggio 1982, n. 308, promuove,
incentiva e coordina iniziative destinate alla conservazione
dell'energia; in particolare, alla razionalizzazione della
produzione, distribuzione e uso dell'energia, al contenimento di
consumi energetici ed allo sviluppo delle fonti rinnovabili di
energia.
2. Si intendono per fonti rinnovabili di energia o assimilate
quelle indicate dall'art. 1, secondo comma, della legge 29 maggio
1982, n. 308.
- Art. 2 -
Procedure
1. Le provvidenze previste dalla presente legge sono concesse
con deliberazione della Giunta Regionale, la quale provvede altresì
alla loro revoca per le violazioni di cui all'articolo 23.
2. Le domande devono essere presentate all'Assessorato
dell'industria, del commercio, dell'artigianato e dei trasporti,
che provvede all'espletamento dell'istruttoria con riferimento alle
domande presentate ogni trimestre.
3. Le modalità per la liquidazione del contributo, la
documentazione necessaria ed eventuali condizioni aggiuntive
saranno determinate con provvedimenti della Giunta Regionale su
proposta dell'Assessore dell'industria, del commercio,
dell'artigianato e dei trasporti.
4. Il richiedente i benefici previsti dalla presente legge,
dovrà sottoscrivere un impegno a non asportare o utilizzare per
fini diversi gli impianti e le attrezzature realizzati per il
periodo di 6 anni e a non destinare ad altro uso le opere murarie
nei 15 anni successivi alla data di concessione dei contributi.
Dovrà dichiarare inoltre che le opere, per le quali si chiede il
contributo non hanno ricevuto o non costituiscono oggetto di
analoghe domande per ottenere incentivazioni previste da altre
leggi.
5. I beneficiari dei contributi sono tenuti alla corretta
manutenzione e al regolare esercizio degli impianti incentivati
secondo i criteri indicati nella domanda e nelle prescrizioni della
Regione.
6. Le domande che, pur essendo state iscritte nelle rispettive
graduatorie, non sono state accolte per carenza di fondi, sono
inserite nelle graduatorie relative al trimestre successivo.
7. Le domande relative ad interventi iniziati prima dell'entrata
in vigore della presente legge e dopo il 30 giugno 1981, devono
essere presentate entro 90 giorni dall'entrata in vigore della
legge stessa.
8. La vigilanza ed il controllo sulla regolare esecuzione e
manutenzione delle opere nonché sulla loro destinazione sono
demandati all'Assessorato dell'industria, del commercio,
dell'artigianato e dei trasporti.
TITOLO II
Contributi in conto
c
apitale per interventi
nell'edilizia.
- Art. 3 -
Interventi ammessi a contributo.
1. In attuazione degli articoli
6
e 7 della legge 29
maggio 1982 n. 308
sono
concessi, a favore di soggetti
pubblici
e
privati, contributi per interventi di:
a)
coibentazione negli edifici esistenti tale da
consentire un risparmio di energia non inferiore al 20 per cento e
da effettuarsi secondo le regole tecniche contenute nell'allegato
A;
b)
installazione di nuovi generatori di calore ad alto
rendimento sia negli edifici di nuova costruzione sia, in
sostituzione dei generatori attualmente in funzione, negli edifici
esistenti; le caratteristiche che individuano i generatori di
calore ad alto rendimento sono contenute nell'allegato B;
c)
installazione di pompe di calore con un
coefficiente di prestazione maggiore o uguale a 2,65 e di impianti
per l'utilizzo di fonti rinnovabili, che consentano la copertura di
non meno del 30 per cento del fabbisogno termico annuo
dell'impianto in cui è attuato l'intervento, nell'ambito della
legge 30 aprile 1976, n. 373, e del decreto legge 17 marzo
1980,
n. 68, convertito nella legge 16 maggio 1980, n. 178 e
successive modificazioni;
d)
installazione di apparecchiature per la produzione
combinata di energia elettrica e di calore;
e) utilizzazione di impianti fotovoltaici e/o di altra fonte
rinnovabile per la produzione di energia elettrica per edifici
rurali non elettrificati;
f) installazione di sistemi di controllo, integrati in edifici
civili, purchè dotati di impianti di riscaldamento con potenza
termica al focolare superiore a 100 mila kcal/h., ovvero in edifici
pubblici, in grado di regolare e simultaneamente contabilizzare per
ogni singola utenza i consumi energetici, ove non previsti dalla
normativa vigente. 2. Ai fini del presente articolo sono
considerati edifici esistenti quelli per i quali è stato ottenuto
il certificato di abitabilità e/o agibilità.
- Art. 4 -
Caratteri dei contributi.
1.
Per gli interventi di cui all'articolo 3, i
contributi in conto capitale possono essere concessi nella misura
massima del 30 per cento della spesa di investimento
documentata.
2.
Il contributo può essere elevato fino all'80 per
cento della spesa documentata per gli interventi di cui al punto e)
dell'articolo 3.
3.
Per ciascun intervento non può comunque essere
concesso un contributo superiore a 15 milioni di lire.
4.
Quando i soggetti richiedenti sono cooperative o
forme consortili o condominiali, il limite di 15 milioni di lire
deve essere inteso come contributo massimo per ogni singolo
intervento per ogni socio, avuto riguardo al risparmio energetico
complessivo e alla validità degli interventi opportunamente
coordinati tra loro fermi restando i limiti di cui ai commi 1 e
2.
5.
Le iniziative realizzate mediante lo strumento
della locazione finanziaria sono ammesse a fruire dei contributi in
conto capitale.
- Art. 5 -
Limiti del contributo.
1.
Il provvedimento di incentivazione è riferito ad
ogni singolo intervento, come indicato nell'allegato A e non al
complesso degli interventi eseguibili su un edificio.
2.
La percentuale del risparmio di energia o di
copertura del fabbisogno termico annuo richiamata nei punti a e c
dell'articolo 3 è riferita al contributo fornito ai consumi di
energia relativi all'elemento costruttivo o impiantistico sul quale
si interviene.
- Art. 6 -
Piano di interventi.
1. I finanziamenti assegnati alla Regione ai sensi
dell'articolo 6 della legge 29 maggio 1982, n. 308, sono ripartiti
fra i seguenti settori di intervento con le percentuali a fianco di
ciascuno indicate:
a)
edilizia residenziale 35%
b)
edilizia agricola non residenziale 5%
c)
edilizia pubblica 25%
d)
edilizia ad uso turistico, commerciale e dei
servizi 15%
e)
edilizia ad uso industriale e artigianale
15%
2. Il restante 5% è destinato al finanziamento di particolari
iniziative a carattere sperimentale nei settori del risparmio
energetico e nello sviluppo delle fonti energetiche alternative,
che possono trovare diffusa applicazione nel settore dell'edilizia
pubblica e privata.
3. I fondi non impegnati in un settore, sulla base delle
domande pervenute ogni trimestre, sono utilizzati per finanziare
gli interventi negli altri settori, ovvero per finanziare il piano
di interventi successivo.
- Art. 7 -
Graduatoria di priorità.
1. Nella definizione della graduatoria sono considerate
prioritarie le seguenti iniziative:
A) in relazione ai settori di intervento di cui all'art.
6:
1) Per l'edilizia residenziale:
a) edilizia agevolata e convenzionata;
2) Per l'edilizia agricola non residenziale:
a)
interventi di cooperative agricole, consorzi di
miglioramento fondiario e consorterie;
b)
interventi di imprenditori agricoli a titolo
principale ai sensi della lettera f) dell'ultimo comma dell'art. 4
della legge regionale 28 luglio 1978, n. 49;
3) Per l'edilizia pubblica:
a) edilizia ad uso sanitario, sociale e scolastico;
4) Per l'edilizia ad uso turistico, commerciale e dei
servizi:
a)
alberghi e ristoranti;
b)
interventi interaziendali di cooperative e di
operatori agrituristici;
5) Per l'edilizia ad uso industriale e artigianale:
a) interventi di cooperative, di consorzi di imprese o
interventi a carattere interaziendale;
B) in relazione alle caratteristiche tecnico-economiche ed
alla resa energetica degli investimenti, ferme restando le priorità
individuate all'interno di ciascuno dei settori:
1)
interventi che conseguano una quantità maggiore di
risparmio energetico per unità di capitale investito;
2)
interventi che si associno ad iniziative atte ad
aumentare il grado di monitoraggio e controllo periodico dei
consumi del sistema energetico dell'edificio;
C) nel quadro delle priorità indicate nei precedenti punti A
e B:
1)
interventi che associno il risparmio energetico al
recupero del patrimonio edilizio esistente nei centri
storici;
2)
interventi che associno il risparmio energetico al
recupero tipologico ed ambientale del patrimonio edilizio in
genere;
3)
interventi che comportino una documentata riduzione
dell'inquinamento atmosferico.
TITOLO III
Contributi per il contenimento dei consumi energetici
nell'industria, nell'artigianato e nell'agricoltura.
- Art. 8 -
Interventi ammessi a contributo.
1. In attuazione degli articolo 8 e 9 della legge 29 maggio
1982, n. 308, sono concessi contributi nei settori industriale,
artigianale ed agricolo, per interventi tesi a favorire la
riduzione dei consumi mediante la realizzazione di impianti fissi,
sistemi o componenti, che conseguano un'economia non inferiore al
15 per cento dei consumi iniziali di idrocarburi e di energia
elettrica, sia per i servizi generali sia per usi industriali o di
processo.
2. Il termine "intervento" è riferito ai singoli provvedimenti
effettuati sul sistema energetico aziendale o interaziendale.
3. Ai fini della valutazione del risparmio di idrocarburi e di
energia elettrica, un chilogrammo di idrocarburi è considerato
equivalente a 4 chilowattora di energia elettrica.
- Art. 9 -
Carattere dei contributi
1. Per gli interventi di cui all'articolo 8 sono concessi
contributi sugli interessi per mutui della durata massima di 10
anni assegnati da istituti di credito a medio termine.
2. In alternativa a quanto previsto dal primo comma, sono
concessi contributi in conto capitale fino al 25 per cento della
spesa ammessa.
3. Per ciascun intervento i contributi non possono eccedere il
limite di lire 500 milioni.
4. Il contributo in conto interessi è concesso in misura tale
che il tasso d'interesse, comprensivo di ogni onere accessorio e
spesa, posto a carico dell'operatore, risulti pari alla metà del
tasso di riferimento determinato ai sensi dell'articolo 20 del
D.P.R. 9 novembre 1976, n. 902.
5.
Le iniziative realizzate mediante lo strumento
della locazione finanziaria sono ammesse a fruire dei contributi in
conto capitale.
- Art. 10
Piano di interventi.
1. I finanziamenti, assegnati alla Regione ai sensi
dell'articolo 8 della legge 29 maggio 1982, n. 308, sono ripartiti
secondo il seguente piano:
a)
il 75% agli interventi nel settore industriale e
artigianale;
b)
il 20% agli interventi nel settore
agricolo;
c)
il 5% al finanziamento di particolari iniziative a
carattere sperimentale nel campo del contenimento energetico e
nello sviluppo delle fonti energetiche alternative che possano
trovare diffusa applicazione nel settore industriale, artigianale e
agricolo.
2. I fondi non impegnati in un settore, sulla base delle
domande pervenute ogni trimestre, sono utilizzati per finanziare
gli interventi negli altri settori, ovvero per finanziare il piano
di interventi successivo.
- Art. 11 -
Graduatoria per priorità.
1. Nella definizione della graduatoria sono considerate
prioritarie le seguenti iniziative:
A) In relazione ai settori di intervento, di cui all'articolo
10:
1) Per le imprese industriali-artigianali
a) interventi che introducano innovazioni tecnologiche di
processo tali da comportare un minor consumo di energia, con
particolare riferimento alle piccole e medie industrie e
all'artigianato;
b) iniziative che comportino un miglioramento delle
condizioni di igiene del lavoro o una riduzione dell'inquinamento
ambientale;
2) Per le imprese agricole:
a) interventi di cooperative agricole, consorzi di
miglioramento fondiario e consorterie.
B) In relazione alla tipologia dell'intervento:
1)
iniziative di carattere interaziendale finalizzate
a realizzare impianti per la produzione combinata di energia
elettrica e calore o impianti di integrazione o interconnessione
dei singoli sistemi energetici aziendali;
2)
iniziative qualificanti per l'alto livello
tecnologico incorporato o che assumano carattere dimostrativo in
singoli settori produttivi o in specifiche aree territoriali o che
tengano particolarmente conto della tutela ambientale o che si
basino su sistemi integrati ed automatici di controllo,
regolamentazione e contabilizzazione dei flussi energetici;
C) In relazione alle caratteristiche tecnico-economiche degli
investimenti:
1)
iniziative che realizzino un maggiore risparmio di
energia per unità di capitale investito;
2)
iniziative che realizzino il maggior potenziale di
sostituzione dei derivati del petrolio.
- Art. 12 -
Convenzioni con istituti di credito.
1. La Giunta regionale, per gli interventi che beneficiano del
contributo in conto interessi, è autorizzata a stipulare
convenzioni con gli istituti di credito abilitati ad esercitare il
credito per gli interventi previsti dalla presente legge.
2. Nelle convenzioni dovranno essere fissati i tassi, le
procedure e i tempi per la presentazione e l'istruttoria delle
domande, le modalità per la stipulazione dei contratti di mutuo,
per l'erogazione delle somme mutuate, nonché le disposizioni per la
estinzione anticipata dei mutui e per la rinuncia o revoca dei
benefici.
TITOLO IV
Produzione di energia idroelettrica.
- Art. 13 -
Contributi per impianti relativi a piccole derivazioni
d'acqua.
1. Per favorire gli investimenti finalizzati a riattivare,
potenziare o costruire impianti idroelettrici che utilizzino
piccole derivazioni d'acqua (con potenza nominale media annua fino
a 3000 KW) per usi civili o industriali, sono concessi, ai sensi
dell'articolo 14 della legge 29 maggio 1982, n. 308, ai soggetti ed
alle società consorziate contributi in conto capitale nella misura
massima del 30 per cento della spesa di investimento.
2. Per l'individuazione degli impianti idroelettrici da
riattivare, si applica il primo comma dell'articolo 14 della legge
29 maggio 1982 n. 308.
- Art. 14 -
Presentazione delle domande e istruttoria.
1. La domanda di ammissione ai contributi, di cui all'articolo
13, redatta su appositi moduli che indicano la documentazione
richiesta dai relativi decreti ministeriali, deve essere presentata
all'Assessorato dell'industria, del commercio, dell'artigianato e
dei trasporti.
2. La domanda, previo accertamento della rispondenza del
progetto agli obiettivi regionali, è trasmessa al Ministero
dell'industria, del commercio e dell'artigianato e all'ENEL, per la
prosecuzione dell'istruttoria tecnico-economica.
- Art. 15 -
Anticipazioni
1. La Giunta regionale è autorizzata ad erogare anticipazioni
totali o parziali del contributo previsto dall'articolo 14 della
legge 29 Maggio 1982, n. 308, per il potenziamento, la costruzione
o la riattivazione di impianti idroelettrici con potenza nominale
media fino a 3000 chilowatt, previa istruttoria dell'Assessorato
dell'industria, del commercio, dell'artigianato e dei trasporti e
collaudo con le modalità di cui all'articolo 21.
2. Le somme anticipate dalla Regione e non liquidate dallo
Stato, sono poste a carico del bilancio regionale.
3. I beneficiari delle anticipazioni dovranno restituire alla
Regione le somme ricevute dallo Stato, a titolo di contributo,
entro sette giorni dalla riscossione delle stesse; se non adempiono
nei termini le anticipazioni dovranno essere restituite maggiorate
degli interessi, ai sensi dell'ultimo comma dell'articolo 23, per
tutto il periodo dell'anticipazione.
- Art. 16 -
Contributi in conto interessi e partecipazioni azionarie.
1. Per favorire gli investimenti diretti al potenziamento, alla
costruzione o alla riattivazione di impianti idroelettrici con
potenza nominale media non superiore a 100 chilowatt, sono concessi
contributi in conta interessi per mutui della durata massima di
anni 15, deliberati dagli istituti di credito per il finanziamento
di non più del 50 per cento della spesa ammessa. L'ammontare dei
contributi è determinato con le modalità indicate nel quarto comma
dell'articolo 9.
2. I contributi in conto interessi di cui al comma precedente
sono cumulabili con i contributi in conto capitale di cui
all'articolo 13.
3. Per la presentazione e l'istruttoria delle domande si
applicano le norme di cui all'articolo 2.
4. Per favorire gli investimenti diretti al potenziamento, alla
costruzione o alla riattivazione di impianti idroelettrici con
potenza nominale media da 101 a 3000 chilowatt, per l'espletamento
di attività terziarie e industriali, è autorizzata la
partecipazione azionaria della Regione in società elettriche locali
nella misura massima del 35 per cento del capitale sociale.
5. Gli oneri relativi ai contributi in conta interessi di cui al
primo comma saranno determinati a decorrere dall'anno 1988 con
legge finanziaria ai sensi dell'articolo 19 della legge regionale 7
dicembre 1979, n. 68.
- Art. 17 -
Impianti con potenza nominale media superiore a 3000
chilowatt.
1. La Regione favorisce gli investimenti, effettuati da enti
locali, da imprese o loro consorzi aventi sede legale nella
Regione, finalizzati a riattivare, potenziare o costruire impianti
idroelettrici con potenza nominale media superiore a 300 chilowatt
che utilizzino subconcessioni di derivazioni idroelettriche
rilasciate ai predetti enti ai sensi della legge 5 luglio 1975 n.
304 e dell'articolo 20 della legge 29 maggio 1982, n. 308.
2. La natura degli aiuti è stabilita con legge regionale e
assume carattere surrogatorio ed integrativo degli eventuali aiuti
previsti per gli stessi fini da leggi dello Stato o da
provvedimenti della Comunità Economica Europea.
TITOLO V
Iniziative, contributi e incentivi diversi.
- Art. 18 -
Incentivi per la produzione combinata di energia elettrica e di
calore e per progetti dimostrativi.
1. L'Assessorato dell'industria, del commercio, dell'artigianato
e dei trasporti predispone adeguate iniziative di informazione,
divulgazione e dimostrazione allo scopo di promuovere interventi
ammissibili agli incentivi previsti dalla presente legge e dagli
articoli 10 e 11 della legge 29 maggio 1982, n. 308.
2. L'Assessorato dell'industria, del commercio, dell'artigianato
e dei trasporti promuove, altresì, le iniziative regionali
sussidiabili ai sensi dell'articolo 10 della legge 29 maggio 1982,
n. 308.
- Art. 19 -
Partecipazioni azionarie.
1.
La partecipazione azionaria della Regione in
società elettriche locali di cui all'articolo 16 è disposta con
deliberazione del Consiglio regionale.
2. La disponibilità finanziaria per la partecipazione azionaria
di cui al primo comma è determinata per l'anno 1987 in lire
665.000.000 e, per gli anni successivi, con legge finanziaria ai
sensi dell'articolo 19 della legge regionale 7 dicembre 1979, n.
68.
3. All'impegno, alla liquidazione ed al pagamento della spesa di
cui al primo comma si provvede con le modalità indicate agli
articoli 55, 57 e 58 della legge regionale 7 dicembre 1979, n. 68
ai sensi degli statuti delle società elettriche di cui si tratta ed
in conformità alle deliberazioni delle assemblee degli azionisti e
dei Consigli di amministrazione delle Società medesime.
TITOLO VI
Norme transitorie e finali.
- Art. 20
Varianti al progetto.
1. Nel caso di modifiche apportate al progetto originale, il
richiedente il contributo deve presentare la documentazione
relativa alla variante, atta a dimostrare che l'introduzione delle
modifiche non comporta un peggioramento della resa energetica
dell'intervento.
- Art. 21 -
Certificazione - Collaudo.
1. Per ogni intervento di importo inferiore a 50 milioni di
lire, deve essere presentato un certificato di regolare esecuzione
e di conformità dell'opera al progetto ed alla relazione
tecnico-economica dell'intervento ammesso all'agevolazione.
2. Tale certificato dovrà essere sottoscritto da un tecnico
iscritto ad una albo di un ordine o collegio professionale e che ne
abbia la competenza.
3. Per ogni intervento di importo superiore a 50 milioni di
lire, deve essere effettuato un collaudo da tecnici nominati
dall'Assessorato dell'industria, del commercio, dell'artigianato e
dei trasporti, con spese a carico dell'utente.
4. Le spese relative alla progettazione ed ai certificati di cui
ai precedenti commi rientrano tra le spese ammesse a
contributo.
- Art. 22 -
Rinuncia ai contributi.
1. Qualora il beneficiario ammesso al contributo, intenda
rinunciarvi, deve darne immediata comunicazione all'Assessorato
dell'industria, del commercio, dell'artigianato e dei
trasporti.
2.
Se il rinunciante ha beneficiato del contributo in conto
capitale, deve, nel termine di 30 giorni dalla comunicazione,
restituire alla Regione l'intero ammontare dello stesso.
3. In caso di concessione del contributo in conto interessi, è
ammessa l'estinzione anticipata del relativo mutuo ed il concorso
della Regione cessa a decorrere dalla data di estinzione dello
stesso.
- Art. 23 -
Revoca dei contributi.
1. Il mancato rispetto delle specifiche tecniche e delle
prescrizioni per la costruzione degli impianti o l'avere fornito
indicazioni non veritiere e tali da indurre in errore
l'Amministrazione comporta le revoca del contributo, fatta salva
ogni altra azione in sede amministrativa, civile o penale.
2. La violazione della disposizione di cui al 5° comma dell'art.
2 comporta, in relazione all'entità della violazione stessa, la
restituzione totale o parziale del contributo.
3. Comporta altresì revoca del beneficio concesso, l'aver
distolto dall'uso previsto i macchinari e gli impianti nei 6 anni
successivi alla data di concessione del contributo o il destinare
ad altro uso le opere murarie nei 15 anni successivi alla data di
concessione dello stesso.
4. La revoca comporta la restituzione del contributo alla
Regione, nel termine di 30 giorni dalla notifica, maggiorato degli
interessi calcolati sulla base della media ponderata del tasso
ufficiale di sconto nel periodo in cui si è beneficiato
dell'agevolazione.
- Art. 24 -
Sanzioni amministrative.
1. Per le violazioni di cui al primo e terzo comma dell'art. 23,
è applicata ai trasgressori la sanzione amministrativa di lire
1.500.000 e per le violazioni di cui al secondo comma dell'articolo
23, la sanzione è di lire 900.000.
2.
Si applicano le disposizioni del la legge 24
novembre 1981, n. 689.
3. I proventi delle sanzioni amministrative saranno introitati
al capitolo n° 07700 "Proventi pene pecuniarie per contravvenzioni"
della Parte Entrate dei rispettivi bilanci di previsione.
- Art. 25 -
Abrogazione di norme.
1. Le leggi regionali 25 agosto 1980, n. 44 e 10 maggio 1983, n.
33, sono abrogate.
2. Le domande già presentate in applicazione delle leggi di cui
al precedente comma sono istruite secondo le disposizioni della
presente legge.
3. Le provvidenze attualmente in corso ai sensi della normativa
abrogata, continuano ad essere erogate anche se comportano limiti
di impegno con scadenza successiva alla data di entrata in vigore
della presente legge; le relative spese graveranno sui pertinenti
capitoli già iscritti nel bilancio di previsione per l'esercizio
1987.
- Art. 26 -
Applicazione di norme dello Stato.
1. Per quanto non previsto dalla presente legge si applicano
le norme della legge 29 maggio 1982, n. 308.
- Art. 27 -
Disposizioni finanziarie.
1. Per gli interventi previsti dai seguenti articoli o titoli
della presente legge sono autorizzate le spese
sottoindicate:
titolo II:
£. 1.749.200.000 per l'anno 1987.
titolo III:
art. 9, 1° comma - è autorizzato il limite di impegno di £.
992.000.000 per ciascuno degli esercizi finanziari dal 1987 al
1996;
art. 9, 2° comma - E. 1.900.000.000 per l'anno 1987.
titolo IV:
Art. 15- £. 400.000.000 per l'anno 1987; a decorrere
dall'anno 1988 gli oneri relativi saranno determinati con legge
finanziaria ai sensi dell'articolo 19 della legge regionale 7
dicembre 1979, n. 68;
art. 16 - £. 665.000.000 per l'anno 1987; a decorrere dall'anno
1988 gli oneri relativi saranno determinati con legge finanziaria
ai sensi dell'articolo 19 della legge regionale 7 dicembre 1979, n.
68.
titolo V:
art. 18 - £. 200.000.000 per l'anno 1987; a decorrere
dall'anno 1988 i relativi oneri saranno determinati con legge
finanziaria ai sensi dell'articolo 19 della legge regionale 7
dicembre 1979; n. 68.
2. Gli oneri di complessive £. 5.906.200.000 di cui al comma
precedente graveranno sui seguenti capitoli che si istituiscono sul
bilancio di previsione della Regione per l'esercizio 1987 e sui
corrispondenti capitoli dei futuri bilanci:
cap. 38255 per £. 1.749.200.000
cap. 38260 per £. 1.900.000.000
cap. 38265 per £. 992.000.000
cap. 38268 per £. 400.000.000
cap. 38270 per £. 200.000.000
nonché sul cap. 38225 per £. 665.000.000
3. Alla copertura degli oneri si provvede:
- quanto a £. 3.649.200.000 mediante utilizzo dei fondi
assegnati dallo Stato ai sensi degli articoli 6 e 8 della legge 29
maggio 1982, n. 308, provenienti dall'esercizio 1986;
- quanto ad annue £. 992.000.000 mediante iscrizione del
limite di impegno sui fondi assegnati dallo Stato in applicazione
dell'articolo 8 1° comma della legge 29 Maggio 1982, n. 308, dando
atto che la residua disponibilità in conto 1986 derivante
dall'articolo 8 della legge sopraindicata è destinata alle
provvidenze di cui all'articolo 9 1° comma della presente
legge;
- quanto a £. 500.000.000 mediante utilizzo delle
disponibilità finanziarie, già iscritte sul bilancio per l'anno in
corso, relative agli interventi regionali in materia di risparmio
energetico e di fonti alternative di energia previste dalle leggi
regionali 25 Agosto 1980, n. 44 e 10 Maggio 1983, n. 33;
- quanto a £. 100.000.000 mediante riduzione di pari importo
dello stanziamento iscritto al capitolo 38201 del bilancio per
l'anno 1987;
- quanto a £. 665.000.000 mediante utilizzo del fondo
disponibile proveniente dall'esercizio 1983 di cui all'art. 5 della
legge regionale 10 Maggio 1983, n. 33.
Ulteriori assegnazioni spettanti alla Regione per le finalità
di cui alla presente legge, saranno iscritte nei bilanci regionali,
così come le relative spese, con le modalità previste dall'articolo
42 della legge regionale 7 dicembre 1979, n. 68.
- Art. 28 -
Variazioni al bilancio.
1. Al bilancio di previsione della Regione per l'esercizio
1987 sono apportate le seguenti variazioni:
Parte Entrate
Variazioni in aumento:
Titolo 2:
Entrate derivanti da contributi ed assegnazioni dello Stato
ed in genere da trasferimenti di fondi dal bilancio dello
Stato.
Categoria 6:
Assegnazioni e trasferimenti di fondi dal bilancio dello
Stato per funzioni delegate.
Capitolo 6760 (di nuova istituzione)
Codificazione 2.4.2.
"Fondi per il concorso nel pagamento di interessi su mutui
concessi per 11 contenimento dei consumi energetici nei settori
agricolo e industriale.
Limite di impegno, legge 29 Maggio 1982, n. 308 art. 8 1°
comma
£. 992.000.000
Vengono altresì istituiti i seguenti nuovi capitoli:
n. 6750
codificazione 2.4.2
"Fondi per contributi a sostegno dell'utilizzo delle fonti
rinnovabili di energia nel settore dell'edilizia, legge 29 Maggio
1982, n. 308 art. 6;
n. 6755
codificazione 2.4.2
"Fondi per contributi per il contenimento dei consumi
energetici nei settori industriale, artigianale ed agricolo, legge
29 Maggio 1982, n. 308 art. 8 5° comma
Parte spesa
Variazioni in diminuzione:
Capitolo n. 38201 "Spese per l'individuazione e la
definizione delle potenziali fonti energetiche.
£. 100.000.000
Capitolo n. 38205 "Contributi a privati per installazione di
impianti finalizzati al risparmio energetico.
L.r. 25.8.1980, n. 44
£. 80.000.000
Capitolo n. 38210 "Concorso nel pagamento di interessi a
favore di privati per installazione di impianti finalizzati al
risparmio energetico - prime rate - L.r. 25.8.1980, n. 44
£. 120.000.000
Capitolo n. 38215 "Contributi per la riattivazione e la
costruzione di nuovi impianti idroelettrici L. r. 10.5.1983, n. 33
art. 4
£. 200.000.000
Capitolo n. 38220 "Concorso nel pagamento di interessi su
prestiti per la riattivazione e la costruzione di nuovi impianti
idroelettrici - prime rate - L.r. 10.5.1983, n. 33 art. 4
£. 100.000.000
Totale variazioni in diminuzione £. 600.000.000
Variazioni in aumento:
Settore 2.2.2 Sviluppo economico Programma 2.2.2.15
Interventi per la valorizzazione delle risorse energetiche.
Capitalo n. 38265 (di nuova istituzione)
Codificazione 2.2.2.4.3.4.1.0.28.05
Contributi sui fondi assegnati dallo Stato nei settori
industriale, artigianale ed agricolo per concorso nel pagamento di
interessi su
mutui concessi per la riduzione dei consumi
energetici
- prime rate - L.r. n. art. 9 1° comma
L. 29 Maggio 1982, n. 3018
art. 8 1° comma.
£. 992.000.000
Capitolo n. 38268 (di nuova istituzione)
Codificazione 2.1.2.4.3.3.10.2.8.05
"Contributi a titolo di anticipazione sulle provvidenze di
cui all'articolo 14 della legge 29 maggio 1982, n. 308 per il
potenziamento, la costruzione o la riattivazione di impianti
idroelettrici" L.r.,n. art. 15
£. 400.000.000
Capitolo n. 38270 (di nuova istituzione)
Codificazione 2.1.1.6.3.2.10.28.05
"Spese per iniziative collaterali per il contenimento dei
consumi energetici".
L.r., n. art. 18
£. 200.000.000
Totale in aumento £. 1.592.000.000
2.
La denominazione dei seguenti capitoli è così
modificata:
Cap. n. 38209 "Concorso nel pagamento di interessi a favore
di privati per l'installazione di impianti finalizzati al risparmio
energetico rate consolidate per provvidenze in corso erogate ai
sensi della legge regionale 25.8.1980, n. 44 abrogata dalla legge
regionale, n. art. 16
Cap. n. 38225: "Spese per la sottoscrizione di capitale
sociale di società elettriche locali"
L.r., n. art. 16
3.
Sono altresì istituiti i seguenti nuovi capitoli
nella parte spesa del bilancio di previsione per l'esercizio
1987:
Settore 2.2.2. Sviluppo economico Programma 2.2.2.15
Interventi per la valorizzazione delle risorse energetiche.
Cap. n. 38255 codificazione 2.2.2.4.3.3.1 0.28.05
"Contributi sui fondi assegnati dallo Stato per interventi
nel settore dell'edilizia per il contenimento dei consumi
energetici e l'utilizzazione delle fonti di energia
rinnovabili".
L. 29.5.1982, n. 308 - art. 6.
Cap. n. 38260 Codificazione 2.2.2.4.3.3.1.0.28.05
"Contributi sui fondi assegnati dallo Stato nei settori
industriale, artigianale ed agricolo per la riduzione dei consumi
energetici.
L. 29.5.1982, n. 308 - Art. 8 5° comma.
4.
A seguito di dette variazioni il bilancio di
previsione della Regione pareggia nell'importo complessivo di f.
1.293.542.000.000".
- Art. 29 -
Variazioni al bilancio pluriennale.
1. Al bilancio pluriennale della Regione per gli esercizi
1987/1989 sono state apportate le seguenti variazioni:
Parte Entrata
Variazioni in aumento:
Titolo 2. Entrate derivanti da contributi ed assegnazioni
dello Stato ed in genere da trasferimenti di fondi dal bilancio
Statale anche in rapporto all'esercizio di funzioni
delegate.
Categoria 6. Assegnazioni e trasferimenti di fondi dal
bilancio dello Stato per funzioni delegate
anno 1988 £. 992.000.000
anno 1989 £. 992.000.000
Totale in aumento £. 1.984.000.000
Parte Spesa
Variazioni in aumento:
Settore 2.2.2. - Sviluppo economico
Programma 2.2.2.15. - Interventi per la valorizzazione delle
risorse energetiche.
anno 1988 £. 992.000.000
anno 1989 £. 992.000.000
Totale in aumento £. 1.9984.000.000
- Art. 30 -
Dichiarazione di urgenza.
1.
La presente legge è dichiarata urgente ai sensi del
3° comma dell'articolo 31 dello Statuto speciale ed entrerà in
vigore il giorno successivo a quello della sua pubblicazione sul
Bollettino Ufficiale della Regione.
2.
È fatto obbligo a chiunque spetti di osservarla e
di farla osservare come legge della Regione Valle d'Aosta.
ALLEGATO I
REGOLE TECNICHE PER GLI INTERVENTI NEL CASO DI EDIFICI
ESISTENTI - ART. 3 - a)
STRUTTURE DA
COIBENTARE L'intervento deve comportare un aumento della
resistenza termica della superficie trattata almeno pari a R = a. t
(m' °C h/kal), dove t è il salto termico di progetto definito
dall'art. 21 del decreto del Presidente della Repubblica n. 1052
del 28 giugno 1977, e "a" è il coefficiente indicato di seguito per
i diversi interventi.
Sottotetti Terrazzi e porticati
a = 0, 1
Pareti d'ambito isolate dall'esterno
a = 0,04
Pareti d'ambito isolate nell'intercapedine
a = 0, 04
Pareti d'ambito isolate dall'interno
a = 0, 04
Pareti d'ambito isolate nell'intercapedine
Senza limitazione
Doppi vetri
Ammessi all'incentivo purchè sia assicurata una tenuta all'aria
dei serramenti corrispondente almeno ad una permeabilità all'aria
inferiore a 6 mc/ora per ml (metro lineare) di giunto apribile e di
20 mc/ora per mq di superficie apribile in corrispondenza di una
differenza di pressione di 100 Pascal.
Tubazione di adduzione dell'acqua calda
Ammessa all'incentivo solo la spesa di fornitura e posa del
materiale isolante (non le eventuali opere murarie).
ALLEGATO B
CARATTERISTICHE TECNICHE DEI GENERATORI AD ALTO RENDIMENTO
ART. 3 - b)
Un generatore di calore si definisce ad alto rendimento
se:
- in condizioni di regime presenta un rendimento, misurato
con il metodo diretto, non inferiore al 90 per cento;
- nel caso di funzionamento ciclico presenta un rendimento
non inferiore all'85 per cento quando il tempo di accensione sia
eguale al 20 per cento del tempo totale di inserzione.
PRESIDENTE
: Il Consiglio è chiamato a pronunciarsi per
votazione segreta sul complesso della legge:
VOTAZIONE A SCRUTINIO SEGRETO
ESITO DELLA VOTAZIONE
Presenti:27
Votanti:27
Favorevoli: 25
Contrari:2
Il Consiglio approva.
