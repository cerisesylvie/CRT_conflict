Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3132 del 26 febbraio 1992 - Resoconto
OGGETTO N. 3132/IX Applicazione della legge regionale
concernente "Norme per l'istituzione di aree naturali protette".
(Interpellanza)
Presidente Do lettura dell'interpellanza del Consigliere
Riccarand:
Interpellanza Premesso che il 22 agosto 1991 è entrata in
vigore la legge regionale 30 luglio 1991, n.30 concernente "Norme
per l'istituzione di aree naturali protette";
Ricordato che entro quattro mesi dall'entrata in vigore della
legge i comuni e le comunità montane, nonché le Associazioni
ambientaliste e il Museo regionale di scienze naturali, potevano
presentare proposte per l'istituzione di aree naturali protette
(parchi e riserve naturali);
Ricordato altresì che entro un anno dall'entrata in vigore della
legge la Giunta, tenuto conto delle indicazioni dei soggetti
proponenti i parchi naturali e del parere del Comitato regionale
per l'istituzione dei parchi naturali (CRIPN), deve predisporre il
Piano regionale dei parchi naturali;
il sottoscritto Consigliere regionale del gruppo verde
alternativo
interpella
l'Assessore all'ambiente, territorio e trasporti per
conoscere:
1) l'elenco delle proposte di parchi e riserve naturali
presentate all'assessorato all'ambiente, territorio e trasporti,
con l'indicazione dettagliata dei soggetti proponenti e dei comuni
territorialmente interessati;
2) se tali proposte sono già state trasmesse al CRIPN per
l'avvio del lavoro di predisposizione del Piano regionale dei
parchi naturali;
3) in che modo intende operare per rispettare i tempi previsti
dalla legge per il primo Piano
dei parchi naturali e poter
avviare la fase del confronto con i comuni e in Consiglio
regionale.
Presidente
Do la parola al Consigliere Riccarand per
illustrare l'interpellanza.
Riccarand (VA)
Il 22 agosto 1991 è entrata in vigore
la legge regionale che definisce le norme per l'istituzione delle
aree naturali protette. Questa legge prevede una prima fase in cui
i comuni, le comunità montane, le associazioni ambientaliste e il
Museo regionale di scienze naturali, possono presentare delle
proposte per istituire aree naturali protette sotto forma di parchi
o di riserve naturali.
E' poi previsto che entro un anno dall'entrata in vigore della
legge la Giunta, sulla base delle proposte pervenute e sulla base
dei pareri e delle proposte del Comitato regionale per
l'istituzione dei parchi naturali, predisponga un piano regionale
dei parchi naturali.
Scopo di questa interpellanza è conoscere quali sono, allo stato
attuale, le proposte pervenute all'assessorato all'ambiente per la
creazione di una rete di parchi e di riserve, per avere un pochino
un panorama delle proposte e delle osservazioni, sapere se queste
proposte sono già state trasmesse al CRIPN, cioè al Comitato
regionale per le aree protette, che deve appunto fare un lavoro di
analisi delle proposte e, a sua volta, di elaborazione di scelte
per quanto riguarda il piano regionale dei parchi naturali che
dovrà essere approvato dalla Giunta.
L'ultima richiesta è quella di sapere in che modo intende
operare la Giunta, perché il tempo previsto dalla legge per il
primo piano dei parchi naturali è un anno dall'entrata in vigore
della legge, che vuol dire sostanzialmente l'estate del 1992; che
nell'estate di quest'anno si possa arrivare alla discussione in
Consiglio di questo primo piano dei parchi naturali.
Presidente
Chi risponde all'interpellanza? La parola
all'Assessore dell'am-biente, territorio e trasporti
Limonet.
Limonet (DC)
Come ricorda l'interpellante, il 22
agosto 1991 è entrata in vigore la legge concernente le norme per
l'istituzione delle aree naturali protette, la quale prevede che,
entro quattro mesi dall'entrata in vigore, i comuni, le comunità
montane, le associazioni ambientaliste, il Museo regionale,
potevano presentare proposte per l'istituzione di detti parchi o di
aree naturali protette. La stessa legge dice anche che entro un
anno dall'entrata in vigore la Giunta, sentiti i soggetti
proponenti e sentito il Comitato regionale dei parchi naturali,
cioè il CRIPN, deve predisporre il piano regionale dei parchi
naturali.
In relazione a quanto detto e per rispondere al primo punto
dell'interpellanza sopra citata, si comunica l'elenco delle
proposte di parchi e riserve naturali pervenute a questo
assessorato, nonché quelle che lo stesso servizio tutela
dell'ambiente intende proporre.
Inizierei con l'elencazione dei parchi (spero di non annoiarvi
perché sono diversi, quindi è abbastanza lunga) -
- Parco di Valpelline. Soggetto proponente: Assessorato
all'ambiente, territorio e trasporti, Comune di Bionaz, Oyace,
Valpelline, Valle d'Aosta ambiente, WWF, SPV, ENPA, Lega per
l'ambiente. Comuni interessati: Bionaz, Oyace, Valpelline;
- Parco del Monte Bianco. Soggetto proponente: Valle d'Aosta
ambiente, WWF - Delegazione Piemonte e Valle d'Aosta. Comuni
interessati: Courmayeur, Saint-Rémy, Pré-Saint-Didier, La-Thuile,
Rhêmes-Saint-George, Rhêmes-Notre-Dame, Valgrisenche;
- Parco del Mont Fallère. Soggetto proponente: Assessorato
all'ambiente, territorio e trasporti, Comune di Aosta (per il suo
territorio), ENPA. Comuni interessati: Aosta, Avise, Etroubles,
Gignod, Sarre, Saint-Oyen, Saint-Pierre e Saint-Rémy;
- Parco del Mont Avic, ampliamento del parco del Mont Avic.
Soggetti proponenti: Assessorato all'ambiente, territorio e
trasporti e ENPA. Comuni interessati: Charvensod, Pollein,
Champorcher, Brissogne, Fénis et Saint-Marcel;
- Parco del Forte di Bard. Soggetto proponente: Lega per
l'ambiente, WWF Valle d'Aosta, Valle d'Aosta ambiente. Comuni
interessati: Bard, Donnas, Arnad, Perloz;
- Parco del Mont Colmet. Soggetto proponente: Associazione
ambientalista Ecovaldigne-Amici della Terra. Comuni interessati:
Courmayeur, Pré-Saint-Didier, Morgex, La Salle;
- Parco del Zerbion et Ville. Soggetto proponente: Lega per
l'ambiente, ENPA, Valle d'Aosta ambiente, WWF, Società per la Flore
Valdôtaine. Comuni interessati: Montjovet, Challand-Saint-Victor,
Emarèse, Brusson, Ayas, Châtillon, Saint-Vincent.
Le proposte di riserva sono:
- Riserva del Maré. Soggetto proponente: Assessorato
all'ambiente, territorio e trasporti, Associazione ambientalista
Ecovaldigne, Amici della Terra, Museo regionale delle scienze
naturali. Comuni interessati: La Salle e Morgex. Per parte di
questa zona è già stata istituita la riserva con decreto del
Presidente della Giunta, il n. 56 del 13 febbraio 1992;
- Riserva di Saint-Marcel. Soggetto proponente: Assessorato
ambiente, territorio e trasporti. Comuni interessati: Saint-Marcel,
Quart, Nus e Brissogne;
- Riserva di Les Iles. Soggetto proponente: Associazione
ambienta-lista Ecovaldigne-Amici della terra. Comuni interessati:
La Salle;
- Riserva di Lago di Villa. Soggetto proponente: Assessorato
ambiente, territorio e trasporti, Museo regionale di scienze
naturali. Comuni interessati: Challand-Saint-Victor;
- Riserva di quota di BP. Soggetto proponente: Comune di Aosta.
Comuni interessati: Aosta e Saint-Christophe;
- Riserva della Conca Lolère. Soggetto proponente: ENPA, WWF,
Valle d'Aosta ambiente, SFU, Lega per l'ambiente. Comuni
interessati: Arvier;
- Riserva della Gole de la Grand Eyvia e Oasi serotermica di
Pondel. Soggetto proponente Museo regionale di scienze naturali.
Comuni interessati: Aymavilles;
- Stazione di iris siberianos. Soggetto proponente: Museo
regionale di scienze naturali. Comune interessato: Brissogne;
- Stazione di Salvia et Pioppa. Soggetto proponente: Museo
regionale di scienze naturali. Comune interessato: Aymavilles;
- Stazione di Ephedra Elvetica Iverva. Soggetto proponente:
Museo regionale di scienze naturali. Comune interessato:
Montjovet;
- Stazione di Cipripedium. Soggetto proponente: Museo regionale
di scienze naturali. Comune interessato: Courmayeur;
- Riserva del Mont de Pulz a quota 679. Soggetto proponente:
Museo regionale scienze naturali. Comuni interessati:
Saint-Vincent, Châtillon e Montjovet;
- Riserva dello stagno di Oley. Soggetto proponente: Museo
regio-nale di scienze naturali. Comune interessato:
Pont-Saint-Martin;
- Riserva del Mont Torretta e Côte de Bellon. Soggetto
proponente: Museo regionale scienze naturali. Comuni interessati:
Saint-Pierre e Sarre;
- Riserva della Côte de Gargantua. Soggetto proponente: Museo
regionale di scienze naturali. Comune interessato: Gressan;
- Riserva dell'Alta Val Veny. Soggetto proponente: Museo
regionale scienze naturali. Comune interessato: Courmayeur.
Si precisa a tale proposito che il termine stabilito dalla legge
di cui all'interpellanza in oggetto è riferito ai soli parchi e non
alle riserve, per le quali viene invece adottata una procedura
istitutiva diversa ed a sè stante, cioè le riserve non vengono
sottoposte al CRIPN.
In relazione al secondo punto dell'interpellanza si precisa
inoltre che è stato rispettato il termine dei mesi mesi per la
presentazione delle proposte a questo assessorato, ma che prima di
trasmettere detto materiale al CRIPN, per il quale la legge non dà
termini precisi, si è ritenuto opportuno completare le trattative
preliminari con i comuni interessati, al fine di produrre delle
proposte il più precise e sostenibili possibile.
Comunque si ritiene che le proposte dei parchi naturali possano
essere trasmesse al CRIPN entro la prima quindicina di marzo, non
appena saranno state completate le trattative sopra citate. In
seguito si procederà secondo i tempi stabiliti dalla legge per la
trasmissione delle proposte ai comuni interessati e successivamente
per portare queste proposte in Consiglio regionale.
Presidente
La parola al Consigliere Riccarand per la
replica.
Riccarand (VA)
Ringrazio l'Assessore per l'esposizione
dettagliata di cui poi chiederei copia, perché ho preso gli
appunti, ma non so se ho segnato tutto.
Dagli appunti che mi sono preso mi pare ci siano sette od otto
proposte di parchi ed una ventina di riserve, alcune mi pare di
capire molto limitate, puntuali quando si parla di stazioni di
fiori o di flora particolare, altre un pochino più ampie. Mi pare
quindi che ci sia stata una fase propositiva di notevole ampiezza e
notevole impegno, su cui è possibile evidentemente fare un lavoro
di scelta e di valutazione interessante.
Io credo che il Comitato regionale per le aree protette dovrebbe
essere investito al più presto di queste proposte, perché è vero
che è importante la fase di consultazione coi comuni, però in base
alla legge questa fase era stata prevista successivamente al lavoro
di una prima proposta di piano, perché è previsto che proprio
questa proposta di piano debba essere sottoposta alla consultazione
dei comuni; questo è previsto proprio dalla legge. A mio avviso è
importante adesso esaminare che questo organismo scientifico che è
stato creato faccia un esame approfondito della validità di queste
proposte, soprattutto per i parchi naturali che sono proposte più
impegnative, in modo da poter arrivare ad una proposta già filtrata
da un organismo scientifico, su cui poi effettivamente bisognerà
andare a fare la discussione concreta.
Quindi io solleciterei, per quanto è possibile, se la
documentazione raccolta è sufficientemente significativa, di
investire al più presto il Comitato regionale per le aree protette
di questa problematica, delle proposte pervenute e delle
indicazioni che sono emerse.
Mi pare di capire che siano proposte di vario livello, ce ne
sono alcune su cui convergono lo stesso assessorato, il comune, o i
comuni, e le associazioni ambientaliste, altre che sono solo
proposte provenienti dalle associazioni, oppure dal comune. Mi
sembra che ci sia un'articolazione di proposte sufficientemente
ampia su cui è possibile fare un lavoro per arrivare ad una
proposta di piano regionale per i parchi naturali sufficientemente
ampia, su cui evidentemente poi si sentiranno tutte le posizioni e
si dovrà arrivare ad una conclusione. Prendo atto positivamente di
quanto ha detto l'Assessore, mi sembra che ci sia un insieme di
proposte sufficientemente ampio su cui lavorare.
Solleciterei l'Assessore perché questo comitato, che è stato
creato e deve avere una funzione di vaglio più tecnico, più
scientifico, di queste proposte, sia al più presto convocato in
modo che possa studiare il lavoro e che quella tempistica prevista
dalla legge - un anno per la presentazione in Consiglio del primo
piano per i parchi naturali regionali - possa essere
rispettata.
