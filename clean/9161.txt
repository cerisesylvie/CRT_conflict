Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3683 del 20 aprile 1988 - Resoconto
OGGETTO N. 3683/VIII - INIZIATIVE PER PUBBLICIZZARE LE NUOVE
NORME PER LA SICUREZZA STRADALE.
(Interpellanza).
PRESIDENTE:
Do lettura dell'interpellanza presentata dal
Consigliere Sandri:
INTERPELLANZA
PRESO ATTO che la proposta di legge nazionale 1021 bis di
iniziativa dei Deputati Tagliabue, Strumendo e altri "Nuove norme
concernenti l'informazione, la conoscenza, l'educazione ed i
controlli per la prevenzione degli incidenti stradali e modifiche a
taluni articoli del Codice della strada" approvata dal Parlamento
ed in via di pubblicazione sulla Gazzetta Ufficiale, prevede
all'art. 12 il controllo dell'alito per l'accertamento
dell'alcoolenza che se positiva comporta l'immediato ritiro della
patente per ventiquattrore nonché una contravvenzione da 50.000
lire a 200.000 lire;
CONSIDERATO che tale legge prevede tra le proprie finalità
l'educazione stradale;
RITENUTO importante portare immediatamente a conoscenza della
popolazione valdostana tale normativa che entra in vigore con
procedura d'urgenza;
il sottoscritto Consigliere regionale
INTERPELLA
il Presidente della Giunta regionale per conoscere le sue
intenzioni per pubblicizzare le nuove norme per la sicurezza
stradale alla popolazione valdostana.
PRESIDENTE:
Ha chiesto di parlare il Consigliere Sandri,
ne ha facoltà.
SANDRI (N.S.):
Qualche giorno fa è stata pubblicata sulla
Gazzetta Ufficiale la legge 18.3.1988, n. 111: "Norme sulla
istituzione della patente di guida comunitaria e nuove disposizioni
per il conseguimento delle patenti di guida e per la prevenzione e
la sicurezza stradale".
Questa proposta di legge è leggermente diversa dal disegno di
legge presentato dai deputati Tagliabue, Strumendo ed altri, a cui
mi riferivo nell'interpellanza, in quanto è saltata una vasta parte
di educazione stradale che era contenuta in questo progetto di
legge. Tuttavia rimane in vigore una cosa che può essere
interessante far conoscere alla popolazione valdostana, e cioè a
partire dall'agosto 1988 entrerà in vigore il famoso metodo del
"palloncino" per la verifica dell'alcoolemia nelle persone che
siano coinvolte in incidente stradale o comunque in situazioni che
a parere dell'agente di polizia stradale possano essere messe in
relazione ad uno stato di ebbrezza.
Considerando la pesantezza delle misure repressive previste nel
caso in cui l'alcoolemia sia positiva, che prevedono l'arresto fino
ad un mese, un'ammenda da 200 a 500.000 lire, il sequestro
immediato e per ventiquattrore del veicolo, che deve essere rimosso
da terzi, nel senso che la patente viene sequestrata e chi viene
sorpreso non può più guidare - non solo, ma nel caso ci sia uno
stato di ebbrezza da sostanze stupefacenti, ci può essere anche
l'accompagnamento coatto presso dei centri per la verifica della
presenza di sostanze stupefacenti nelle urine -, considerando
l'importanza di questa legge e considerando che nella ricerca
tossicodipendenze si è visto come purtroppo in Valle d'Aosta il
fenomeno di dipendenza da sostanze stupefacenti e da alcool sia
abbastanza importante, si voleva chiedere alla Presidenza della
Giunta se non riteneva opportuno farne una qualche pubblicità per
rendere edotta la popolazione su queste nuove normative.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN (U.V.):
Je veux remercier M. Sandri pour
l'attention au problème routier, surtout pour la prévention de
certains accidents.
Je crois tout de même que la loi n. 1021, qui est citée par
l'interpellation, porte toute une série d'articles concernant soit
les compétences régionales que les compétences au niveau
ministériel.
C'est important ce qui dit l'article 5, "Piani regionali", "Le
Regioni e le Provincie autonome (....) predispongono piani per
l'educazione stradale", pour ce qui est l'engagement en accord avec
cette commission ministérielle.
De la part de l'Administration régionale on a l'intérêt d'être
concerné à ce sujet et de participer activement à ce plan
d'information, avant tout et sur tout d'éducation au niveau de
comportement des différents usagers des routes.
Comme M. Sandri peut comprendre, elle vient d'être publiée, donc
il n'y a pas encore la commission compétente. Au moment où il y
aura la possibilité d'intervenir, l'Administration régionale sans
doute participera activement à ce sujet.
PRESIDENTE:
Ha chiesto di parlare il Consigliere Sandri,
ne ha facoltà.
SANDRI (N.S.):
Volevo ringraziare il Presidente per
questa attenzione; sono stato anche
fortunato perchè la
pubblicazione è avvenuta nella Gazzetta dell'11 aprile e
l'interpellanza l'ho presentata il 7 aprile sulla base della
comunicazione, da parte di un parlamentare, che questa legge era
stata approvata in aula; quindi ho potuto presentarla oggi in
Consiglio per una questione di fortuna.
Ringrazio per l'impegno che ha preso per applicare questa legge
in Valle d'Aosta e faccio l'augurio a me e a tutti gli altri
Consiglieri di poter andare a piedi dopo le elezioni, quando saremo
vincitori, perchè avremo festeggiato abbondantemente
l'evento...
