Classificazione
ATTIVITÀ CULTURALI


Resoconto integrale del dibattito dell'aula
Oggetto del Consiglio n. 564 del 23 marzo 1994 - Resoconto
OGGETTO N. 564/X - Concessione di un contributo di lire
7.000.000 ai sensi della legge regionale n.69/1993, al Lions Club
di Aosta, per l'organizzazione di uno spettacolo di benefi­cenza a
favore dei non vedenti.
Deliberazione - Il Consiglio regionale
Premesso che:
Il signor Mario Verunelli, presidente del Lions Club di Aosta,
ha presentato all'Assessorato della Pubblica Istruzione, con
lettera in data 25 febbraio 1994, una richiesta tendente ad
otte­nere un contributo per l'organizzazione di uno spettacolo
teatra­le della compagnia Riondino-Guzzanti.
L'iniziativa, che si terrà al teatro Giacosa il 16 marzo
prossimo, ha lo scopo di raccogliere fondi per la campagna mondiale
"Sight First" con la quale i Lions vogliono contribuire alla
pre­venzione ed alla cura della cecità reversibile di cui soffrono
l'80 percento dei non vedenti, in gran parte bambini.
Il Presidente dell'associazione culturale ha presentato inoltre
un dettagliato preventivo delle spese che ammontano a 14.081.000
lire (I.V.A. compresa), così suddivise:
I Servizi Culturali hanno provveduto all'istruttoria ed alla
va­lutazione della domanda, ritenendola ammissibile a contributo,
ai sensi dell'articolo 3, comma 3 e dell'articolo 8 comma 1 della
legge regionale 20 agosto 1993, n.69.
La Giunta, su proposta dell'Assessore alla Pubblica Istruzione,
ritiene pertanto opportuno aderire alla richiesta mediante la
concessione di un contributo di lire 7.000.000, pari al 50
percen­to circa della spesa, ai sensi dell'articolo 3 comma 1 della
legge regionale n. 69/1993.
Visto il parere favorevole rilasciato dal Dirigente dei Servizi
Culturali dell'Assessorato della Pubblica Istruzione, ai sensi
dell'articolo 72 della legge regionale n.3/1956 e successive
mo­dificazioni e dell'articolo 21 della legge regionale n.18/1980 e
successive modificazioni, in ordine alla legittimità della
presen­te deliberazione;
Richiamata la legge regionale 20 agosto 1993, n.69;
Delibera
1) di approvare la concessione di un contributo, ai sensi
dell'articolo 3 comma 1 della legge regionale 20 agosto 1993, n.69,
di 7.000.000 (settemilioni) di lire, pari al 50 percento delle
spese, al Lions Club di Aosta (C.F. 80009790074) per
l'organiz­zazione di uno spettacolo teatrale della compagnia
Riondino-Guzzanti, finalizzato alla raccolta di fondi da destinare
alla prevenzione e alla cura della cecità reversibile;
2) di approvare l'impegno di spesa di 7.000.000 (settemilioni)
di lire da imputare al capitolo 57260 del bilancio preventivo della
Regione per l'anno 1994 ("Contributi ad Enti ed Associazioni
culturali ed educative per manifestazioni ed iniziative culturali e
scientifiche") che presenta la necessaria disponibilità;
3) di provvedere alla liquidazione della spesa ai sensi
dell'arti­colo 58 della legge regionale 27 dicembre 1989, n.90 e
successive modificazioni ed in due rate:
- acconto di lire 4.200.000 (quattromilioniduecentomila), pari
al 60 percento dell'importo, immediatamente dopo che la presente
deliberazione è divenuta esecutiva;
- il saldo fino ad un massimo di lire 2.800.000
(duemilioniottocentomila) su presentazione di un dettagliato e
documentato rendiconto, tenendo presente che il contributo in
questione non è soggetto alla ritenuta d'acconto del 4 percento
prevista dal D.P.R. n.600 del 29 settembre 1973;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 1 del
decreto legislativo 13 febbraio 1993, n.40 co­me corretto dal
successivo 10 novembre 1993, n.479 e di darne esecuzione.
Presidente -
Passiamo alla votazione
Presenti, votanti e favorevoli: 26
Il Consiglio approva all'unanimità.
