Classificazione
TURISMO E INDUSTRIA ALBERGHIERA



Oggetto del Consiglio n. 1155 del 12 gennaio 2022 - Resoconto
OGGETTO N. 1155/XVI - Interpellanza: "Integrazione
dell'itinerario "Sapori e profumi della Bassa Valle d'Aosta" con le
peculiarità enogastronomiche e culturali del Comune di
Issogne".
Bertin (Presidente)
- Punto n. 28 all'ordine de giorno.
Consigliere Brunod per l'illustrazione.
Brunod (LEGA VDA) -
In data 21 settembre 2021 era stato
pubblicato un
post
sulla pagina
Facebook
Lovevda con
il seguente testo: "Scoprirete tutto sulla Valle d'Aosta attraverso
il gusto, l'olfatto e la vista. I nostri percorsi enogastronomici
vi stupiranno e scoprirete un modo diverso di vivere la montagna".
C'era scritto "Clicca su itinerari del gusto VdA per assaggiare e
assaporare della nostra regione i suoi prodotti tipici". Si fa
presente che nella pagina del sito Lovevda relativa alla
presentazione degli itinerari enogastronomici, si trova anche la
promozione dell'itinerario "Sapori e profumi della bassa Valle
d'Aosta", dove vengono promosse le località di Arnad, Bard, Hône e
Donnas con i relativi prodotti legati all'enogastronomia.
Nella sezione "Curiosità" si ritrovano per esempio informazioni
di promozione storico-culturali del Comune di Bard con la sua
prestigiosa ed imponente fortezza, oppure la promozione e
valorizzazione della
micóoula
, un pane dolce tipico del
comune di Hône, a base di farina integrale di frumento di segale,
castagne, uvetta, fichi secchi, burro, uova, sale, zucchero.
Considerato che il Comune di Issogne si trova nelle immediate
vicinanze dei comuni promossi con l'itinerario "Sapori e profumi
della bassa Valle d'Aosta" e soprattutto il fatto che tale
territorio è rinomato per un altro famoso prodotto tipico, la
piata
, un pane dolce rustico con uvetta e mele. Oltre a
questa eccellenza enogastronomica vi è anche la presenza del
castello di Issogne, meraviglioso sito culturale di proprietà della
Regione Valle d'Aosta situato al centro del Paese. Al fine di
salvaguardare un prodotto così particolare, l'amministrazione
comunale, la Pro loco e la biblioteca hanno avviato nel 2009 le
pratiche per il riconoscimento per la piata di Issogne della
denominazione comunale di origine, istituita con deliberazione del
Consiglio comunale n. 15 del 10 luglio 2009 unitamente al relativo
regolamento. Inoltre, sempre la piata è stata inserito nell'elenco
dei prodotti PAT [Prodotti Agroalimentari Tradizionali] insieme ad
altri trenta prodotti riconosciuti con decreto del Ministero.
Sempre nella pagina della presentazione degli itinerari
enogastronomici, per quanto riguarda l'itinerario Valle del Gran
San Bernardo e Valpelline, esempio autentici di tradizioni rurali,
nella sezione curiosità si apprende che a Valpelline da sempre
preparano la
seupa vapelenentse
, gustosa zuppa a base di
pane e fontina, con l'orgoglio di chi è ideatore e custode di una
ricetta antica. La seupa vapelenentse, per i metodi di preparazione
che rispettano ancora le consuetudini del passato, si pregia del
riconoscimento di denominazione comunale di origine, oltre che di
prodotto PAT.
Riteniamo quindi che la promozione e valorizzazione di
eccellenze gastronomiche come la piata di Issogne, oppure le
particolari bellezze culturali del castello di Issogne siano degli
aspetti particolarmente importanti ai fini della crescita e
sviluppo di piccole realtà territoriali come quella di Issogne.
Dopo queste premesse, si interpella l'Assessore competente per
conoscere se sia a conoscenza dell'assenza del Comune di Issogne e
delle sue peculiarità, sia sotto l'aspetto enogastronomico che
culturale, la piata e il castello, nell'itinerario "Sapori e
profumi della bassa Valle d'Aosta"; se vi sia l'intenzione di
integrare tale itinerario attraverso l'inserimento della promozione
e valorizzazione delle particolarità enogastronomiche e culturali
del comune di Issogne.
Con stupore e allo stesso tempo con piacere, prima mentre
riguardavo un po' queste notizie inerenti a questa iniziativa,
aprendo il sito Lovevda ho notato che proprio queste cose che
mancavano nel giro di una decina di giorni, da quando è stata
presentata l'iniziativa, sono state inserite totalmente all'interno
del sito Lovevda nella sua parte "Curiosità". Con molto piacere
apprendiamo che le nostre iniziative sono di stimolo per integrare
tutte queste parti che sono mancanti; io mi aspetto che onestamente
lei dica a tutti che comunque quest'integrazione è stata fatta ed è
opera anche della nostra segnalazione. Anche perché, come si può
vedere, vi è l'integrazione nella parte curiosità, però scorrendo -
è visibile a tutti - nella parte del sito relativa aprendo la mappa
si nota molto bene che l'itinerario è sempre lo stesso di quello di
quando c'era la mancanza che io ho osservato. Infatti l'itinerario
è sempre di 10 chilometri come era nel mese di settembre, sempre da
Donnas ad Arnad. Io direi, come suggerimento, oltre alla parte che
adesso è stata completata, e siamo molto contenti, che venga anche
fatta l'integrazione per quanto riguarda proprio il percorso.
Presidente -
Per la risposta l'assessore Jean Pierre
Guichardaz.
Guichardaz J. (FP-PD) -
La sua prima domanda: se sia a
conoscenza dell'assenza del Comune di Issogne e delle sue
peculiarità, sia sotto l'aspetto enogastronomico che culturale, la
piata
e il castello di Issogne nell'itinerario "Sapori e
profumi della bassa Valle d'Aosta". Il post su
Facebook
del
21 settembre promuoveva gli otto itinerari del gusto presenti sul
sito Lovevda, tra i quali l'itinerario "Sapori e profumi della
bassa Valle d'Aosta". Va sottolineato che l'itinerario gastronomico
in questione è stato redatto diversi anni orsono e nominava
molteplici specialità della bassa Valle, tra le quali anche quella
più generica di "focacce dolci" e che la piata di Issogne era ed è
comunque menzionata sul sito Lovevda sulla scheda descrittiva della
località e delle sue specialità. È probabile che ai tempi della
redazione dell'itinerario la piata di Issogne non avesse ancora
ottenuto la denominazione di origine comunale o altri
riconoscimenti. Va ricordato quanto sia complesso aggiornare tutti
i collegamenti e le relazioni tra i contenuti del sito, in
particolare quando questi si articolano in più pagine e sezioni
diverse al fine di agevolarne il reperimento da più punti di
accesso.
Quanto al castello di Issogne occorre precisare come lo scorso
anno sia stato l'oggetto di innumerevoli iniziative promozionali
on-line
e
off-line
, anche mediante trasmissioni
televisive di livello nazionale, sia sul mercato italiano che sui
mercati esteri. Lo stesso compare in evidenza sul sito Lovevda,
sulla pagina tematica "Castelli", tra quelli visitabili ed è
linkato anche dal testo della pagina di località. Parallelamente
agli itinerari del gusto, come quelli in oggetto che conducono alla
scoperta delle specialità agroalimentari della regione, il sito
propone anche tredici itinerari culturali che descrivono percorsi
di visita delle eccellenze storiche e artistiche valdostane,
compreso questo e altri castelli.
Al punto 2: se vi sia l'intenzione di integrare tali itinerari
attraverso l'inserimento della promozione e valorizzazione delle
particolarità enogastronomiche e culturali del comune di Issogne.
Posso dire che la struttura competente ha provveduto, dopo la sua
sollecitazione - quindi non è che gliela riconosco in parte, gliela
riconosco proprio in pieno, assolutamente - ad aggiornare il testo
della parte "Itinerario del gusto" in oggetto, menzionando
esplicitamente la piata come prodotto riconosciuto del territorio
di Issogne e citando nello stesso anche il castello. Peraltro, in
un'ottica davvero costruttiva e attenta all'esigenza di promozione
del territorio, sarebbe stato anche utile magari una segnalazione
antecedente; su qualunque situazione si rilevasse delle difformità
rispetto ai contenuti o degli aggiornamenti non puntuali, sarebbe
utile vi fosse una comunicazione. Noi a quel punto provvediamo e ci
occupiamo di strutturare il punto non aggiornato. La ringrazio
comunque per questa sollecitazione, perché ci è stata utile ad
aggiornare il testo in questa parte, con vantaggio assolutamente
per la promozione del territorio e del prodotto nello
specifico.
Presidente -
Per la replica il consigliere Brunod, ne ha
facoltà.
Brunod (LEGA VDA) -
Ci fa piacere che ci sia questa
attenzione e interesse per queste due peculiarità di un comune
della bassa Valle. Ovviamente lo sappiamo anche noi che all'interno
del sito ci sono segnalate e promosse queste particolarità in modo
più singolare, come ha detto anche lei, magari sotto l'aspetto
culturale ed enogastronomico, però negli anni c'è stata questa
esigenza che poi tutti al giorno d'oggi parliamo di fare sinergia
tra vari settori, quindi quando parliamo di turismo cerchiamo di
promuovere l'enogastronomia insieme all'agricoltura, allo sport e
quant'altro.
L'iniziativa andava proprio in questa direzione: cerchiamo di
fare in modo, ovviamente non è che dall'oggi al domani si riesce -
come ha detto lei - di inserire completamente l'itinerario, ma la
direzione che crediamo più giusta sia quella di integrare, anche
attraverso l'itinerario, la promozione di queste due particolarità
allungando l'itinerario almeno fino al comune di Issogne. Tutto
questo per mettere in risalto tutte le particolarità di questi
quattro o cinque comuni della bassa Valle in sequenza, che meritano
molto sotto i vari aspetti e riteniamo che valorizzare al meglio
queste anche a volte piccole particolarità sono fondamentali per il
successo di questi piccoli comuni, queste piccole realtà della
nostra regione.
