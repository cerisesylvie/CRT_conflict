Classificazione
CONSIGLIO REGIONALE
Attività consiliare d'aula



Oggetto del Consiglio n. 316 del 15 gennaio 2009 - Resoconto
OGGETTO N. 316/XIII - Rinvio della proposta di legge:
"Contenimento dei costi della politica. Ulteriori modificazioni
alle leggi regionali 21 agosto 1995, n. 33, 8 settembre 1999, n.
28, e 17 marzo 1986, n. 6".
Président
- Collègues, la proposition de loi inscrite au
n° 27 d'ailleurs comme celle inscrite au n° 28, est parvenue à la
séance du Conseil suite à l'expiration des délais. Suite à la
requête de plusieurs chefs de groupe, je vous propose aux termes de
l'article 61 du Règlement intérieur de renvoyer la proposition de
loi aux Commissions compétentes.
La parole au Conseiller Louvin pour motion d'ordre.
Louvin (VdAV-R)
- M. le Président, quand on apprend que
quelques chefs de groupe auraient demandé, on n'a pas exactement la
transparence qui devrait régir ce genre de débat. Nous
souhaiterions vivement entendre de la voix des collègues chefs de
groupe, je ne sais pas s'il s'agit des collègues d'opposition ou de
majorité, qui entendent demander le renvoi et pour quelle raison,
afin que l'on connaisse les raisons pour lesquelles deux
initiatives qui sont à l'attention des Commissions depuis belle
lurette, ne souhaiteraient pas être discutées par cette assemblée.
Merci de nous en donner raison.
Président
- C'est moi que je vous remercie. D'ailleurs ce
n'est pas une nouveauté que quand les propositions de loi arrivent
au Conseil sans l'avis de la Commission, on les renvoie aux
Commissions.
Quand même, puisque vous avez posé une motion d'ordre, j'accepte
votre requête et je propose d'avoir un Conseiller à faveur de la
discussion de la proposition de loi et un Conseiller qui est de
l'avis...
(interruption du Conseiller Louvin, hors micro)
... écoutez, moi je ne peux pas obliger les Conseillers...
puisque vous avez posé la question en termes de motion d'ordre,
cela prévoit que la question soit résolue dans ces termes: un
Conseiller à faveur de la discussion des propositions de loi et un
Conseiller qui est de l'avis de les renvoyer à la Commission et
après on votera et comme ça la question est réglée, comme ça a
toujours été fait... ce n'est pas d'aujourd'hui...
(nouvelle interruption du Conseiller Louvin, hors
micro)
... écoutez, moi je ne peux pas obliger les Conseillers à dire
ce qu'ils ne veulent pas dire.
Non c'è nessuna procedura, per cui pongo in discussione la
mozione d'ordine che lei ha voluto richiedere, che prevede un
Consigliere a favore e uno contro, dopo di che si mette in
votazione.
La parole au Conseiller La Torre.
La Torre (FA)
- Accetto l'invito di chiedere il rinvio in
Commissione, penso anche a nome dei colleghi della maggioranza, con
molta serenità, ma accetto anche l'invito a prendere la parola
formulato dal collega Louvin, mantenendo il dibattito non solo
sereno, ma anche costruttivo per quello che deve essere anche
l'apporto conoscitivo dei Consiglieri.
Ritengo che l'argomento sia molto importante, un argomento su
cui questo Consiglio ha sempre dimostrato sensibilità anche nel
passato; per amore della storia e anche della verità non posso
dimenticare come questo Consiglio in più occasioni non solo non
applicò gli aumenti previsti nel quadro nazionale, ma addirittura
in una fase successiva forse tra i primi in Italia andò nella
direzione di una riduzione degli emolumenti dei consiglieri. Questo
fa sì che oggi questo Consiglio regionale a livello nazionale nel
quadro delle regioni sia fra i più virtuosi d'Italia. Questo è un
dato reale, il Consiglio regionale della Valle d'Aosta (ce ne
possiamo vantare) è uno dei consigli dove i consiglieri regionali
sono tra i meno retribuiti, poi si potrebbe aprire la discussione
se è una retribuzione meritata, ma questa diventerebbe una
discussione più di opinioni.
In realtà questo dato di fatto dimostra come il Consiglio su
questi argomenti non solo non si vuole nascondere, ma da sempre li
ha affrontati con serietà. Quindi credo che il vostro sia un
provvedimento serio, con dei contenuti, che vada nella stessa
direzione, ed è in questo senso che noi chiediamo un rinvio in
Commissione, anche perché essendo arrivato per decorrenza termini
in aula, nel senso che non ha avuto il parere della Commissione,
credo che sia importante su argomenti di questo spessore e
all'interno della volontà di questo Consiglio di affrontare questi
argomenti, poterne discutere e approfondire anche alla luce del
quadro nazionale, che sappiamo in questo momento sta cercando,
attraverso le finanziarie e precise posizioni che prendono le forze
politiche nazionali, di dare risposta a questa esigenza che è così
sentita dai cittadini, ma anche avvertita dal quadro politico.
In tal senso credo sia ragionevole quello che le sto dicendo,
assolutamente non provocatorio, che non vuol togliere nulla alla
qualità del vostro provvedimento, credo che sia sensato e logico
poter portare, nell'interesse di tutti, all'interno della
Commissione per poter permettere a tutti di dare il loro contributo
e affrontare anche alla luce del quadro nazionale, in rapporto con
le scelte che si stanno facendo seriamente, un argomento di questo
spessore.
Président
- La parole au Conseiller Bertin, à faveur de
la discussion sur la proposition de loi.
Bertin (VdAV-R)
- Riteniamo questo provvedimento una
delle priorità per questa legislatura, perlomeno una delle nostre
priorità.
I cosiddetti costi della politica sono un bisogno ineluttabile
per il buon funzionamento di un sistema democratico, se così non
fosse nella migliore delle ipotesi la politica sarebbe riservata
solo a poche persone, per lo più ricche e in grado di sostenere le
spese che questo impegno comporta.
Proprio per questa ragione, perché la politica costa, ritengo
giusto e doveroso che tale realtà sia conosciuta e condivisa da
tutta la collettività.
È importante dunque che questi soldi spesi per il funzionamento
degli organi democratici costituiscano una spesa necessaria e non
uno spreco.
Proprio perché la democrazia è una forma di governo costosa,
negli ultimi anni c'è stata una particolare attenzione da parte dei
cittadini su questa spesa e una richiesta di trasparenza e
moderazione. Anche per questa ragione ritenevamo opportuno aprire
un dibattito fra tutte le forze politiche su questo argomento; la
nostra proposta aveva anche questa finalità: di permettere a tutte
le forze politiche di esprimersi e di confrontarsi.
Non crediamo che questo tema sia una questione di maggioranza o
di opposizione, riguarda tutti indistintamente, riguarda se si
vuole in generale il rapporto fra cittadini, politica e istituzioni
e proprio per questo, nella speranza di un confronto, abbiamo per
ben due volte rinviato la discussione in Commissione in attesa
delle proposte provenienti da altre forze politiche.
Purtroppo al di là delle promesse, nessuna proposta è giunta in
Commissione, la nostra è rimasta la sola iniziativa su questo
argomento, una proposta che complessivamente comporterebbe un
risparmio di poco inferiore al trenta per cento di quanto avviene
attualmente, niente di particolarmente drammatico o populista ma un
segnale di cambiamento significativo e non solo simbolico.
Insomma, credevamo di aver fatto una proposta seria che potesse
rappresentare un elemento di confronto e di discussione, purtroppo
non pare sarà così.
Pertanto avremmo preferito discutere oggi questa proposta.
Grazie.
Président
- En tenant compte de l'importance de
l'argument, suite à la requête faite par le collègue Louvin, je
suis d'accord, aux termes de l'article 60 du règlement intérieur,
de donner la parole à un représentant par groupe pour une
intervention de la durée de 10 minutes au maximum. La discussion
est ouverte.
La parole au Conseiller La Torre.
La Torre (FA)
- Volevo solo dire, presidente, che
ritenevo di aver parlato a nome della maggioranza e anche dei
colleghi.
Président
- Oui, mais comme j'ai dit, en tenant compte de
l'importance de l'argument, je crois que ce serait bien de donner
la parole à ceux qui souhaitent intervenir.
La parole au Conseiller Donzel.
Donzel (PD)
- Intervengo esclusivamente sulla mozione e
non faccio riferimento alla legge.
Rispetto a questa cosa è importante che sia chiaro un percorso:
rinviare non significa cancellare il problema, significa solo che
bisogna affrontarlo nel modo più possibile allargato. Sappiamo bene
che se da parte della maggioranza non ci sono le condizioni per
votare questa legge, sarebbe una schermaglia poco produttiva.
Se l'intendimento del rinvio è l'intendimento di affrontare
questo argomento in Commissione, con il piglio giusto, perché
arriviamo a una proposta ampiamente condivisa, come già dimostrato
in sede di approvazione del bilancio, dove abbiamo votato a favore
di una proposta inclusa in finanziaria della maggioranza per il
contenimento dei costi della politica, che si riferiva alle
amministrazioni locali, siamo disponibili ma a patto che questo
dibattito sia serrato e non si arrivi a ulteriori rinvii, perché la
cosa non sarebbe capita dai cittadini in questo momento.
C'è nei programmi di tutte le forze politiche un argomento
bipartisan, tutti quanti abbiamo scritto nei nostri volantini, con
cui abbiamo riempito le caselle di posta delle persone, riduzione
dei costi della politica. Poi abbiamo delle idee diverse, come è
venuto fuori nella discussione in Commissione, su quali siano le
scelte più opportune. Bisogna però capirci: ci saranno alcuni
argomenti su cui tutti convergiamo per dare una risposta ai
cittadini. Se questo è l'intento, ha un senso questo rinvio,
altrimenti è meglio che cominciamo a dibatterlo in aula, ma credo
di aver capito che l'intento è quello di arrivare a un
provvedimento che dia la possibilità di recuperare l'importante
contributo che però va riconosciuto al gruppo Vallée d'Aoste Vive -
Renouveau, per aver sollecitato vivacemente il dibattito su questo
argomento.
Quindi siamo favorevoli a un rinvio a queste condizioni:
riconoscimento dell'importanza del tema e lavoro serrato.
Président
- La parole au Conseiller Zucchi.
Zucchi (PdL)
- Anch'io non ho intenzione di entrare nei
contenuti di questa materia, del resto ho avuto occasione
personalmente in Commissione, nel dibattito in aula, di entrare in
alcuni aspetti che erano relativi alla discussione sul bilancio e i
colleghi che erano con me hanno avuto modo di stigmatizzare nei
contenuti la posizione anche in altre occasioni.
Per quanto attiene la materia della mozione, mi associo alla
posizione espressa dal collega La Torre sulla necessità di portare
questa materia in Commissione, dove sarà indispensabile vedere
tutta la materia in una maniera molto più approfondita.
Quindi ritengo indispensabile tornare in Commissione a fare
delle valutazioni che siano più serie su questo argomento, che è
molto importante.
Président
- La parole au Conseiller Louvin.
Louvin (VdAV-R)
- Sarò brevissimo e utilizzerò solo
qualche ritaglio dei minuti che non ha utilizzato il collega
Bertin.
Credo che in piemontese si dica che
"na
grama
lavandera
a treuva mai na bo'na pera"
, cioè c'è sempre
un motivo per rinviare un determinato lavoro.
Senza voler entrare in polemica, sappiamo che questo tema è sul
tavolo della politica da almeno due anni, anche operativamente
perché il Presidente del Consiglio ci ha trasmesso non più tardi
del mese di novembre un documento che ricapitola il duro lavoro
della Conferenza dei Presidenti dei Consigli regionali che stanno,
con grande passione, determinazione, perseguendo l'obiettivo di
chiarire parametri, modi di intervenire, ma c'è una certa
lentezza.
D'altra parte noi siamo anche attenti agli orientamenti della
maggioranza e prendiamo atto che il Presidente della Giunta ha
annunciato dalla tribuna del
Messager valdôtain
l'obiettivo
della riduzione dei costi della politica come prioritario per
questa maggioranza. Quindi vogliamo venirvi incontro e aiutarvi a
realizzare questo alto impegno che avete assunto.
Lo abbiamo messo sul tavolo già da alcuni mesi e non abbiamo
ancora riscontrato, collega Zucchi, una passione così intensa e una
tensione emotiva forte sul tema.
Ci spiace essere arrivati per decorrenza di termini qui e ci
consentirete di dissentire dall'opportunità di rinviare. Per noi è
prioritario, nel calendario della politica valdostana e delle
istituzioni questo è un tema che ha un carattere primario. Pertanto
non ci associamo alla richiesta di rinvio e non vorremmo ritrovarci
nelle stesse condizioni ad ulteriore scadenza termini. Saremo un
po' martellanti, chiediamo scusa fin d'ora ma saremo a seccare su
questo tema, perché gradiremmo che venisse chiusa la questione.
Avere delle minestre riscaldate sul tavolo non è bello, dirsi
che bisogna metterci mano e non farlo, non è simpatico. È
antipatico forse nei nostri stessi confronti perché stiamo parlando
di tagliare i nostri emolumenti, di tagliare qualche condizione
abbastanza agiata del nostro lavoro e dei finanziamenti anche dei
gruppi consiliari, sappiamo che tocchiamo sulla nostra carne viva,
amen, ma quando è il momento bisogna farlo!
Ci spiace che i tempi si siano ulteriormente allungati, noi
voteremo contro questa proposta di rinvio.
Président
- Je soumets au vote la requête de renvoi:
Conseillers présents: 33
Votants: 30
Pour: 25
Contre: 5
Abstentions: 3 (Donzel, Carmela Fontana, Rigo)
Le Conseil approuve.
Président
- La proposition de loi est renvoyée à la
I
ère
Commission pour l'examen.
