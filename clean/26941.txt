Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 4 del 14 gennaio 1972 - Resoconto
OGGETTO N. 4/72 - Concorsi a livello regionale nel settore
del pubblico impiego. (Approvazione di Mozione)
Montesano (P.S.D.I.)
- Chi illustra la mozione? La parola
al Consigliere Manganoni.
Manganoni (P.C.I.) -
La disoccupazione che affligge i
giovani diplomati o che comunque abbiano conseguito il titolo di
studio, nelle scuole medie, è una cosa non nuova.
Ad Aosta, almeno dai dati che mi sono procurato, si prevede che
quest'anno circa 400 giovani conseguiranno il diploma.
Se a questi 400 aggiungiamo quelli che il diploma l'hanno
conseguito negli anni scorsi, noi vediamo quale cifra raggiunge il
numero dei diplomati, e poi aggiungiamo quelli dei prossimi anni e
vediamo dove si arriva.
Ora, è bene che si facciano studiare i giovani, è giusto, però
noi corriamo il rischio di... fabbrichiamo dei disoccupati, quindi
è bene che facciamo il nostro possibile, io non dico che
l'Amministrazione regionale possa di punto in bianco risolvere il
problema interamente, però dobbiamo preoccuparci di fare quanto è
nelle nostre possibilità per procurare un'occupazione a questi
giovani diplomati.
Ora, finora cosa succede, cosa succede almeno, negli impieghi
statali, in genere, i concorsi avvenivano a Roma, no? Ed era
comprensibile che erano pochi i giovani che se ne partivano da
Aosta e se ne andavano a Roma a partecipare al concorso, sapendo
anche gli esiti dei concorsi, a Roma si sanno già prima, pertanto,
praticamente, per queste ragioni, a questi era impossibile, o
almeno difficilissimo accedere a questi posti, ora. Ne risulta che
anche altre Regioni, anche a statuto ordinario hanno sollevato
questo problema.
Noi abbiamo inoltre l'articolo dello statuto che adesso, non ce
l'ho qui, che prevede che per gli impieghi statali abbiano la
precedenza coloro che conoscono la lingua francese, se non vado
errato, quindi io penso che sarebbe necessario che la Giunta faccia
il passo che crederà opportuno in modo da ottenere che i posti
negli uffici statali, nell'ENEL, nei parastatali, negli istituti di
previdenza, ecc., che si rendono vacanti in Valle d'Aosta, i
concorsi vengano effettuati in Valle d'Aosta.
Tonino (P.S.D.I.)
- Oltre a quello già detto dal collega
Manganoni, volevo aggiungere ancora qualcosa, e cioè, in Valle
d'Aosta, oltre alla crisi occupazionale, arrivata ormai a delle
punte allarmanti, specie in Bassa Valle e anche la Nazionale Cogne,
abbiamo dall'altro verso, centinaia di giovani diplomati alla
ricerca del loro primo posto di lavoro.
Alla Nazionale Cogne sono da mesi che non si assume più un
operaio o un impiegato, e se qualcuno viene assunto, questo
qualcuno non è del posto, ma proviene addirittura fuori dalla
nostra Regione.
Nel settore del pubblico impiego, e non sono pochi, le
assunzioni che vengono fatte in modo pressappoco uguale, e quindi
si ha un continuo arrivo di altra gente da fuori, mentre quelli del
posto rimangono senza lavoro ed ogni anno, a questi in cerca di
lavoro per una occupazione, se ne aggiungono altri.
Ora, il nostro Partito, cui io appartengo, pur non essendo un
partito razzista, pur non giudicando coloro che vengono da fuori,
in cerca di occupazione, degli intrusi, ciò non di meno noi
pensiamo che un certo tipo di assunzione fatta al di fuori della
nostra Regione in un momento particolare come quello che stiamo
attraversando, non solo crea degli squilibri sociali, ma,
ovviamente, fa sì che quello del posto continua ad aspettare un
posto di lavoro e la disoccupazione in questo modo cresce.
Ora l'impegno che la mozione chiede alla Giunta è proprio quello
di vedere in che modo è possibile istituire, in accordo con i vari
settori, dei concorsi a livello regionale di modo che tutto il
settore del pubblico impiego esistente nella nostra Regione,
compresa la Nazionale Cogne, di cui qui la mozione non ne menziona,
non sia slegato da quelli che sono questi problemi in ordine ai
posti di lavoro.
A me pare che la Giunta possa accogliere questo impegno, oltre a
quello naturalmente vorrei proporre, dato che la mozione non parla
della Nazionale Cogne, vorrei proporre una modifica nella parte
deliberante della mozione in cui si dice "di invitare la Giunta a
compiere i passi necessari allo scopo di ottenere l'istituzione dei
concorsi a livello regionale in tutto il settore del pubblico
impiego, servizi statali, parastatali ENEL, Istituto di Previdenza"
aggiungere "e Nazionale Cogne", sempre se ciò è possibile, io credo
di sì, non so se ha sentito il Presidente, aggiungere nella parte
deliberativa "anche Nazionale Cogne".
Montesano (P.S.D.I.)
- Sottoporremo poi al momento
opportuno alla votazione.
Fosson (U.V.)
- Nous de l'Union Valdôtaine nous sommes
d'accord sur la motion qui a été présentée par les Conseillers
Manganoni, Tonino, Crétier et Macheda.
Je ne serai pas long sur cet argument, je suis aussi convaincu,
pour des raisons en ayant parlé plusieurs fois avec le Président à
ce sujet, que le Président de la Junte je pense qu'il a les mêmes
idées que nous avons nous sur ce problème et il n'aura pas des
difficultés d'accepter cette motion. Certainement tous les
Conseillers régionaux connaissent quel est l'état des employés
publics en Vallée d'Aoste, il suffirait de penser à la question des
Postes où pratiquement il y a un roulement d'employés qu'il est, il
y a des gens qui arrivent ici, restent ici cinq, six mois puis ils
s'éloignent de nouveau, pratiquement parce qu'ils sont des gens qui
ont fait les concours nationaux et Aoste c'est la dernière ville
d'Italie où on doit envoyer les gens, parfois en punition comme on
envoyait une fois à Nuoro ou en d'autres endroits.
Ces gens, à part qu'ils ne connaissent absolument pas le
français, et je parle des Postes pour dire, pour signaler surtout
l'évidence que dans une ville bilingue où il y a un fort tourisme
étranger et quelqu'un s'adresse à la Poste et bien difficilement il
trouve des employés, il m'est arrivé à moi d'aller à la Poste et
entendre répondre à un touriste français "ma lei parli l'italiano
perché io non la capisco"; or sont des choses abominables et nous
devons chercher tous ensembles de voir de mettre un remède à ceci.
Il y a cet aspect que j'ai souligné maintenant pour la question des
Postes, il y a l'aspect par exemple pour la Prévidence, pour
l'INPS, pour la Previdenza Sociale et là aussi s'il arrive, il y a
quelques employés valdôtains. Mais maintenant si quelques employés
valdôtains vont à la retraite et pratiquement tous les jeunes qui
sont entrés ils sont tous venus de dehors et aucun ne comprend,
s'il arrive un vieux qu'il n'est pas accompagné de quelqu'un et qui
doit demander, qui veut s'exprimer en patois ou en français il ne
peut pas avoir des réponses, sauf qu'il aille appeler quelques
vieux employés qui puisse lui répondre.
Il y a cet aspect comme je disais de la langue et il y a
l'aspect aussi de pouvoir donner un emploi qui a déjà été souligné
par les autres qui m'ont précédé, par les autres Conseillers qui
m'ont précédé donc je ne veux pas m'allonger; j'ai dit avant que le
Président de la Junte est sûrement sensible, il sent ce problème
comme nous le sentons nous, la question c'est une question débattue
depuis longtemps, parce que toujours on a fait des pressions vers
le centre pour qu'on puisse obtenir des concours à niveau régional,
malheureusement avant il y avait une certaine idée, aujourd'hui
avec les Régions, la formation de toutes les Régions il devrait
être peut-être plus facile d'obtenir ce qu'on n'a pas pu obtenir
dans le passé.
Le Conseiller Tonino a proposé de mettre aussi la question de la
Nationale Cogne ici sur cette délibération; je pense que si nous
voulons rester à la question des concours on ne puisse pas mettre
la question de la Nationale Cogne parce que ici on parle des
concours qu'on fait à niveau régional pour l'emploi, dans les
emplois publics.
Or avec tout cela, la proposition qui a été faite par le
Conseiller Tonino est valable et moi je l'ai même anticipée un peu
ce matin en parlant d'un autre problème parce que là il faudra
voir, il devra faire une autre action parce que là on n'entre pas à
travers des concours, il y a l'assunzione tout court;
malheureusement surtout dans le champ des employés, si pour le
ouvriers il y a eu, on n'a plus pris des ouvriers dans ces derniers
temps, mais avant ont prenait des ouvriers, on les prenait à
travers l'Ufficio di collocamento et il y avait la possibilité
aussi de faire entrer des valdôtains.
Dans les champs des employés, la question est bien plus
difficile, parce qu'on fait les embauches directement à
l'Administration à Turin ou sans quoi, maintenant avec les grands
organismes de l'EGAM on dit: il faut pouvoir changer et prendre les
uns de côté et mettre les autres de l'autre et alors qu'est-ce
qu'il arrive? Il arrive que certain employé valdôtain il est
arrivé, plus qu'en ce moment il est arrivé déjà avant, on a dit: si
vous voulez continuer, vous devez aller ou à Milan ou que vous
devez aller en d'autres endroits, et d'autres qu'on a embauchés, on
a embauché de dehors et on les a fait venir à Aoste et des
embauches d'employés à la Cogne c'est depuis longtemps, employés
surtout valdôtains, qu'on en fait pas, et on en fait pas, avec un
motif précis, on le fait pas, parce qu'on veut que le nombre des
employés valdôtains diminuissent toujours de plus au sein de la
Cogne pour éviter certaines questions, on parle "d'immobilità del
lavoro" si on a des valdôtains. Il sera difficile de les faire
aller ou à Scafatti, ou à Vituone ou dans d'autres industries de la
Cogne, ou à la bulloneria friulane e via dicendo, tandis qu'il y a
des gens qu'on prend et on embauche de là-bas, ce roulement
d'employés il est plus facile.
Mais ceci, c'est l'excuse qu'on trouve pour éloigner et pour
embaucher des valdôtains, parce que le but c'est encore un autre,
et c'est toujours le même, c'est toujours celui de dire: si les
valdôtains veulent trouver un travail qui s'en aillent dehors de la
Vallée d'Aoste et nous nous ferons venir en Vallée d'Aoste d'autres
qui viennent de dehors comme ça, toute la question ethnique et
linguistique on peut la maîtriser d'une autre façon, et ceci c'est
l'aspect le plus négatif et c'est l'aspect négatif auquel ils se
prêtent certains dirigeants et ils se prêtent certains responsables
qui appartiennent à certains partis et qu'aujourd'hui ils ont les
places de responsabilité dedans la Cogne. Alors il y a des fois, il
y a cet aspect ethnique et il y a aussi un aspect, dans certains
cas, politique, parce que le tel qu'il a une certaine tessera et
qu'il est recommandé de Rome, alors celui-là il vient, il est un,
peut-être, qui ne sait rient et on lui donne une place de
responsabilité et puis les choses vont comme il vont aujourd'hui
dans l'usine que nous avons à Aoste.
Il suffirait parler avec quelqu'un qui peut et qui connaît très
bien tous les dessous de l'industrie sidérurgique d'Aoste, qui
pourrait vous dire de certains cas de gens, qui n'ont aucune
capacité, qui n'ont même pas des titres d'étude, mais, comme ils
sont des raccomandati di ferro, ces gens on les a passés
dirigeants, à 500 et plus mille lires par mois, et pratiquement qui
fait le travail sont des modestes employés que depuis de longues
années, ils sont là, qui tirent la charrette, mais ceux-là ils
n'ont pas le droit de faire un pas avant, ni pour avoir un degré
supérieur, le correspectif d'appointements  supérieurs. Or ces
choses sont très graves, je pense que c'est inutile de se prolonger
aujourd'hui dans cette discussion, mais tout de même, moi
j'inviterais le Président de la Junte, j'inviterais le Président de
la Junte, j'ai dit, qu'il ne convient pas de mettre la question de
la Cogne dans cette motion, dans les décisions que l'on retient de
cette motion, parce qu'il ne s'agit pas de concours publics, et
alors je retiens que la motion aurait plus de valeur, si on reste
seulement à la question des employés de l'Etat et parastatali, qui
font des concours, et alors marquer cette question des concours
régionaux, mais tout de même j'inviterais le Président de la Junte
qui puisse, à travers le bureau de placement, se faire donner ou
par le bureau de placement ou directement par la Cogne la liste de
tous les employés de la Cogne qui ont été embauchés dans ces
dernières années, de façon qu'on puisse faire un contrôle. Et je
dis avant tout: il faudra faire attention parce que cette liste
difficilement correspondra à la liste réelle parce qu'ils diront au
Président de la Junte que plusieurs personnes sont ici seulement
pour faire une expérience parce qu'ils doivent puis être utilisés
dans d'autres établissements et tout, tandis que ces gens
aujourd'hui portent loin des places qui pourraient être occupées
par des jeunes qui ont leur diplôme, et le triste de tout ceci
c'est qu'il y a des fils d'ouvriers de la Cogne, il y a des
ouvriers de la Cogne, qu'avec un sacrifice énorme, en étudiant le
soir, ont pris un diplôme technique, ces gens, quelqu'un a pu avoir
une place, mais bien de ces gens ont dû, pour avoir une place,
aller hors de la Vallée d'Aoste, et il y a des jeunes qui ont pris
la "laurea" dans des matières techniques, ont fait venir des
ingénieurs de dehors, il y avait des jeunes ingénieurs, ici, qu'ils
ont dû aller chercher le travail dehors, il y a plusieurs experts
industriels, qu'avec de sacrifices ils ont pris leur diplômes, et
ils doivent aller travailler dehors et il y en a un peu en toute
Italie.
Ceci c'est assez triste parce que ces gens certainement ils se
trouvent de déraciner hors de la Vallée, tandis que nous avons un
afflux continuel de gens que viennent de dehors et qui occupent les
places de responsabilité.
Ceci c'est une question que tout le Conseil devra examiner à
fond et quand on aura les listes et qu'on pourra entrer un peu dans
les détails, nous pourrons voir plusieurs questions.
Savioz (P.C.I.)
- Beh, molte cose sono già state dette
prima, quindi io cercherò di non ripetere, però, mi sembra che noi
come Valle d'Aosta abbiamo, il nostro Statuto speciale, l'articolo
38 che prevede esattamente come devono comportarsi gli enti statali
e para-statali per l'assunzione del personale, ma per quanto mi
consta non mi ricordo durante i sei anni o sette che siamo stati
alla Giunta di avere mai potuto constatare una volta che questo
articolo venisse applicato.
C'è veramente nell'ambito delle amministrazioni, chiamiamole di
carattere nazionale, cioè gli statali, io non so se ancora sempre
il vento del sud continua a soffiare, se ancora ci sono dei
nostalgici che cercano di perpetuare la campagna che è stata fatta
nei nostri confronti, a partire dal 1922 fino alla gloriosa
liberazione, ma di fatto sussiste che andando negli uffici
governativi, soprattutto, se voi vi azzardate di parlare in
francese, difficilmente trovate qualcuno che vi risponde.
Io ultimamente ho avuto un colloquio con il Direttore delle
Poste, direttore generale delle poste, il quale lamentava la
situazione particolare in cui viene a trovarsi per la deficienza
del personale e per il personale non preparato.
Però i concorsi per questi posti, per occupare questi posti in
maggioranza sono fatti al centro, non qui, allora io penso che se
un passo dovremo fare, bisognerà studiarlo attentamente, nel senso
di vedere se lo Statuto speciale della Valle d'Aosta che pure è
legge nazionale fa parte integrante della Costituzione, non debba
essere applicato e reso valido anche nei concorsi che fanno, non so
io, a Roma o dove, per il personale diretto alla Valle d'Aosta, o
per coprire i posti vacanti in Valle d'Aosta, e che non è
ammissibile, andate al Genio civile, andate all'Ufficio
dell'Imposte Dirette, andate dove volete, il personale locale lo
contate sulle punte delle dita, non ce n'è, e se manca questo
personale locale, che è in parte alla Olivetti di Ivrea, in parte
all'estero, in parte in altre località dell'Italia, è logico che se
qui il personale locale non c'è è perché non è stato assunto,
perché c'è un qualche cosa che non ingrana, perché c'è un qualche
cosa che continua la nefasta politica del tempo, quando ci voleva
ad ogni costo italianizzare la Valle d'Aosta con dei metodi
bestiali, cioè eliminando gli elementi locali, precludendo ai
medesimi l'entrata alla Cogne, precludendo ai medesimi per financo
i posti direttivi nell'ambito del Partito Nazionale Fascista. Mi
ricordo che determinati elementi nostri, valdostani, purtroppo
fascisti, fino all'osso, avevano delle difficoltà a poter entrare
nell'ambito dei posti responsabili del Partito Nazionale Fascista,
quindi pensate voi fino a che punto era spinta la propaganda
anti-valdostana, e fino a che punto era applicata.
Io non dico che questo sia continuato, ma ho paura che un
qualche piccolo seme sia rimasto, che qualche germoglio ci sia, e
se non stiamo attenti, questo germoglio potrebbe diventare una
pianta e a sua volta coinvolgere tutta la situazione della Valle
d'Aosta.
Quindi io non entro nelle altre questioni, mi fermo soltanto a
questo: se il Presidente della Giunta e chi con lui riterranno
opportuno di esaminare questo problema e di vedere fin dove è
possibile fare qualche cosa, li pregherei di tener presente agli
organi competenti che, dopo tutto, noi chiediamo l'applicazione di
una legge che non è una legge valdostana, è una legge nazionale,
quindi deve essere applicata in tutto l'ambito del territorio
nazionale.
Mappelli (D.C.)
- Io chiedo scusa, e pregherei i Signori
Consiglieri di voler gentilmente perdonarmi, se ritornerò su alcune
cose già dette sia dal Consigliere, prima, Fosson, e sia dal
Consigliere Savioz.
Vi dirò, alcuni mesi fa, ero andato in cerca se nel passato
l'Amministrazione regionale avesse a suo tempo avuto modo di
affrontare questo problema e trovai qui fin dal 1955, nel maggio
del 1955, una discussione di questo tipo, avvenuto all'allora
Consiglio regionale, per cui il Presidente, allora, della Giunta,
aveva scritto una lettera alla Presidenza del Consiglio chiedendo
l'applicazione dell'articolo 38 dello Statuo regionale della Valle
d'Aosta, e partendo da questo documento, avevo redatto una mozione,
posso leggervela, dove dice: "delibera di impegnare la Giunta a
prender gli opportuni contatti con il Governo, al fine di dare
urgentemente l'attuazione della disposizione di cui al 3° capoverso
dell'art. 38 dello Statuto della Valle d'Aosta".
Proprio in quel momento mi è pervenuta la mozione dei
Consiglieri comunisti, per cui anche se non era così forte,
precisa, alla lettera, per quanto era l'art. 38 dell'ordinamento
nostro, però, in sostanza diceva le stesse cose, dunque, non
ritenni opportuno di presentarla, perché giustamente, diceva di
invitare la Giunta a compiere (?) il pubblico impiego, ecc. i
servizi statali, parastatali, ecc.
È chiaro che proprio in questo momento particolare, che noi in
Valle d'Aosta, abbiamo bisogno di posti di lavoro, e qui mi
riallaccio al discorso del Consigliere Fosson, quando noi abbiamo
bisogno, necessità di posti di lavoro, dando attuazione all'art. 38
che recita al terzo capoverso: "le amministrazioni statali assumono
in servizio nella Valle, possibilmente funzionari originari della
Regione, o che conoscono la lingua francese".
È chiaro che noi su questo, anche se questo articolo 38, 3°
comma, non sia chiarissimo, però ci dà la possibilità e ci dà il
diritto di insistere su questo nostro diritto.
Cosa comporterebbe l'attuazione integrale di questo articolo,
così a lume di naso, in prospettiva di alcuni concorsi, di alcune
assunzioni, a cominciare, qui darebbe certamente man forte alla
questione dei segretari comunali, per andare fino a tutti gli enti
pubblici, sia assistenziali, sia alle ferrovie, ecc. ecc. ci
darebbe qualche cosa, come un migliaio di posti di lavoro, pertanto
noi dobbiamo assolutamente indipendentemente di quelle che
potrebbero esser quelle iniziative già intercorse dalle passate
Giunte e dall'attuale Giunta, le pressioni avute presso il Governo
Nazionale, noi abbiamo il dovere morale, e specie in questo
particolare momento difficile del posto di lavoro che viene a
mancare in Valle d'Aosta e quella grande disponibilità di studenti,
di valdostani, per  cui hanno i titoli per potersi inserire a
tutti i livelli della pubblica amministrazione in Valle d'Aosta,
ritengo che sia proprio doveroso che tutto il Consiglio regionale e
per esso il Presidente della Giunta che intervenga con tutti i
conforti in questo senso, che intervenga presso il Governo, la fine
di, una volte per tutte, definire questo nostro diritto e perché
soltanto così, riusciremo a convogliare centinaia di giovani
valdostani che ora escono dalla Valle d'Aosta, centinaia di giovani
valdostani che con i sacrifici dei padri e delle famiglie dei
lavoratori valdostani hanno studiato con grandi sacrifici, hanno
dovuto affrontare delle spese, inviando questi loro figlioli fuori
dalla Valle, potremmo benissimo averlo al servizio di quella
comunità etnica che è la nostra e con quelle qualità e con quelle
possibilità di servizio e di collaborazione che è indubbiamente
fuori luogo ripeterlo ancora se è il caso, in questa sede, che è
naturalmente alla base della nostra cultura.
Pertanto, io pregherei proprio il Presidente della Giunta che
sarà confortato dal Consiglio, di vedere, di definire e di dare
attuazione all'art. 38 dello Statuto della Valle d'Aosta.
Montesano (P.S.D.I.)
- Chi altri chiede la parola? La
parola al Presidente della Giunta.
Facciamo parlare Tonino ancora.
Tonino (P.S.I.U.P.)
- Volevo fare questa proposta di
modifica...
Montesano (P.S.D.I.)
- Sì, appunto, se lei me lo mette
per iscritto.
Tonino (P.S.I.U.P.)
- Ho sentito dal Consigliere Fosson
che non è possibile, in quanto, gli operai, i dipendenti della
Nazionale Cogne non sono considerati impiegati statali, io pensavo
in questo verso, però il problema esiste.
Esistendo il problema, io penso che si possa portare una
modifica, se non vogliamo inserire nell'ordine dei parastatali,
ENEL, Istituti di Previdenza, e Nazionale Cogne, di dare impegno
alla Giunta affinché si incontri anche con i dirigenti della
Nazionale Cogne, di affrontare questo problema, per quanto riguarda
le assunzioni degli impiegati statali, degli impiegati della
Nazionale Cogne, in modo particolare, che siano assunti i
disoccupati che ci sono in Valle d'Aosta.
Montesano (P.S.D.I.)
- Consigliere Tonino, se la vuole
formulare, in seguito alla mozione, poi la mettiamo all'esame del
Consiglio.
Tonino (P.S.I.U.P.)
- Io la tiro giù, poi ...
Montesano (P.S.D.I.)
- Ecco bravo. La parola al
Presidente della Giunta.
Dujany (D.P.)
- Il problema concernente l'espletamento su
base regionale dei concorsi per la copertura dei posti vacanti in
Valle d'Aosta, nel settore del pubblico impiego è già stato
affrontato da questo Consiglio e dalla Giunta, dal Presidente,
precedenti, in varie occasioni.
Tutte le richieste sono state basate, tenendo conto della
disposizione dell'art. 38 dello Statuto, della necessità di
reperire posti di lavoro per diplomati residenti in Valle d'Aosta,
dalla necessità per gli uffici statali e parastatali, operanti in
Valle, di poter disporre di personale valido con un servizio
continuativo nella Regione, la possibilità per gli uffici statali
di rifiutare in loco gli appartenenti alle categorie privilegiate:
invalidi civili, invalidi del lavoro, ecc.
In questi ultimi tempi, ed esattamente in data 15 settembre
1971, a seguito di una lettera indirizzata al Presidente del
Consiglio, per sottolineare l'opportunità dell'applicazione
dell'art. 38 del problema, in modo particolare, per le categorie
speciali, la Presidenza del Consiglio ha emanato ai vari Ministeri
la seguente lettera: "è pervenuta a questo ufficio la richiesta da
parte della Regione Autonoma della Valle d'Aosta, intesa ad
ottenere che le assunzioni alle dipendenze degli uffici statali
operanti nell'ambito regionale siano disposte dando la precedenza
agli appartenenti alle categorie tutelate, residenti nella Regione
interessata.
Questo ufficio è dell'avviso che ferma restando la facoltà
discrezionale delle amministrazioni nella scelta del personale tra
gli appartenenti alle categorie varie, sia possibile ed opportuno
dare la precedenza agli iscritti negli elenchi istituiti presso gli
uffici provinciali del lavoro, nelle cui circoscrizioni gli
aspiranti assumeranno servizio, direi questo è il problema limitato
ad alcune categorie.
Tale norma o tale indirizzo emanato dalla Presidenza del
Consiglio, in data 15 settembre 1971, fino ad oggi, mi risulta che
sia stata applicata in sei casi, esclusivamente dal Ministero del
Lavoro, mentre mi pare che per gli altri Ministeri, fino ad oggi, è
risultata la circolare della Presidenza del Consiglio, lettera
morta.
Per quanto riguarda invece il settore più generale, sono state
scritte lettere ancora alla Presidenza del Consiglio, richiamando
l'opportunità dell'applicazione dell'articolo 38 e purtroppo le
risposte sono le solite risposte precedenti, evasive e
generiche.
L'unico Ministero che di sua iniziativa ultimamente ha bandito
un concorso a livello regionale, che sta per essere pubblicato in
questi giorni sulla Gazzetta Ufficiale, è stato il Ministero del
Lavoro per il reclutamento di un certo numero di dipendenti nella
sede dell'Ufficio di collocamento e nella sede degli uffici
periferici.
Quindi, penso, questo è l'unico risultato concreto che abbiamo
in questa materia.
Ultimamente ho avuto ancora contatti con il Ministero delle
Poste e con il Sottosegretario delle Poste per attirare la loro
attenzione su questo problema, naturalmente il discorso è stato,
direi, un discorso di presa in considerazione del problema, però
sappiamo che queste cose poi trovano attuazione concreta in una
routine di tradizione che è poi opera di funzionari, in cui i
Ministri incidono ben poco, se non sono sorretti da una norma
concreta, esecutiva che li costringa ad agire in un certo modo,
anziché in un altro modo non illudiamoci che il problema delle
Regioni faciliti oggi questa soluzione del problema.
Il problema delle Regioni è ancora un bel problema, nelle cose
concrete c'è ancora molta strada da fare, dietro naturalmente
questi primi decreti delegati avvenuti con un grosso sforzo, e in
una grossa lotta nell'interno di ogni Ministero, e che non sono di
tutta soddisfazione nell'interesse delle Regioni, c'è ancora un
vecchio spirito centralizzatore che naturalmente non è sparito e
non è stato sufficiente, l'istituzione delle Regioni decise dal
Parlamento per dare il giro, naturalmente, per stabilire una
impostazione diversa in una Amministrazione statale nei confronti
delle regioni.
Non facciamoci delle illusioni.
Quindi, io direi, se vogliamo fare qualcosa di concreto, non è
sufficiente votare un ordine del giorno e inviarlo alla Presidenza
del Consiglio e aspettare che le cose maturino.
Pare che ormai è dieci anni che continuiamo in questo modo e i
risultati non sono per nulla soddisfacente e l'applicazione del
nostro Statuto, anche in questa norma, rimane una norma sulla carta
e non ne rimane una norma operativa.
La Presidenza della Giunta aveva in questi giorni, dopo la
presentazione della mozione, dico, la Presidenza della Giunta
perché non ho avuto ancora nemmeno il tempo di parlarne in Giunta,
aveva preparato una proposta di legge che avrebbe dovuto essere una
proposta di legge consiliare da proporre in sede parlamentare con
le modalità che si ritenevano più opportune, oppure poteva esser
una proposta di legge da immettere in quel pacchetto, direi, di
norme, di attuazione di norme, di norme contenute di attuazione del
nostro Statuto a cui dovremmo pensare ben presto se non vogliamo
metterci in una condizione, direi peggiorativa rispetto alle
condizioni delle Regioni a statuto speciale, e voglio alludere in
modo particolare al trasferimento delle competenze amministrative
dallo Stato alla Regione.
Comunque il contenuto di questa proposta che leggo, molto
rapidamente, e che successivamente vorrei sottoporre all'esame
della Giunta, perché lo sottoponga successivamente all'esame delle
Commissioni e del Consiglio "Le Amministrazioni dello Stato anche
con ordinamento autonomo gli Enti pubblici di diritto pubblico,
compresi gli enti pubblici economici, quindi l'ENEL, per esempio,
per l'assunzione di personale destinato agli uffici aventi sede in
Valle d'Aosta dovranno inserire la lingua francese fra le prove di
esame nei concorsi per l'ammissione ai gradi iniziali del ruolo per
il personale delle carriere direttive di concetto, esecutivo ed
ordine. I concorsi per reclutamento del personale destinato a
coprire i posti iniziali delle carriere di concetto, esecutivo ed
ordine, avranno luogo in Aosta, e dovranno prevedere oltre alle
prove di esame previste per legge, anche una prova atta a
comprovare la conoscenza della lingua francese. Per la copertura
dei posti del personale direttivo le amministrazioni prescriveranno
dai singoli bandi di concorsi la lingua francese come materia
d'esame obbligatorio", perché una delle strane interpretazioni dei
vari ministeri, a proposito della lingua francese è sempre la
seguente: d'accordo il francese, però la consideriamo come un
titolo preferenziale, quindi è una concezione, diremmo della
conseguenza della lingua francese, come un titolo preferenziale
qualunque, come si può pretendere in qualunque altra zona
d'Italia.
Quindi, nei Ministeri non c'è assolutamente nessuna conoscenza
di quelli che sono i principi etnici e linguistici sanzionati in
questo caso dall'articolo 38 dello Statuto.
Quindi, se non siamo noi iniziatori di una qualche iniziativa
concreta che naturalmente attiri l'attenzione del Parlamento su
questo problema, noi fra cinque anni, ci troviamo in questo
Consiglio, con queste stesse mozioni, a ridire tutti insieme queste
stesse cose, di cui tutti, siamo persuasi, senza trovarne il modo
concreto di soluzione.
I partecipanti al concorso per l'assegnazione ai posti, qui
aveva messo anche qualcosa per i Segretari Comunali, in Comune
d'Aosta, per essere messi in graduatoria dovranno sostenere una
prova di esame atta a comprovare la conoscenza della lingua
francese.
Perché questo? Ultimamente abbiamo scritto al Ministero degli
interni affinché prevedesse, in occasione di una modificazione di
una legge delegata a favore dei Segretari Comunali, prevedesse per
i Segretari Comunali destinati alla Valle d'Aosta, di essere
sottoposti alla prova di lingua francese.
Mi hanno risposto: abbiamo previsto che i Segretari destinati in
Valle d'Aosta saranno sottoposti ad una prova aggiuntiva di
francese, come titolo preferenziale; ma questo vuol dire non aver
capito niente, naturalmente delle nostre intenzioni, del nostro
Statuto.
Quindi mi pare che se non concretizziamo tutto questo attraverso
una norma che potrebbe essere una legge di iniziativa consiliare da
approvarsi in sede parlamentare poiché noi non siamo competenti in
questa materia, almeno, salvo prova contraria, perché si tratta di
personale dello Stato, quindi è lo Stato che deve naturalmente
regolamentare l'assunzione di questo personale in Valle d'Aosta
tenendo conto le norme dello Statuto, noi rischieremo di fare una
discussione di un paio d'ore, senza nessun risultato concreto.
Se invece si preferisce recepire questi concetti nel quadro più
generale, del trasferimento delle competenze amministrative dallo
Stato alla Regione, naturalmente, l'una o l'altra soluzione
potrebbe essere valida.
L'essenziale è di proporre qualcosa di concreto, in attuazione a
questa norma statutaria, poiché il nostro Statuto, come tutte le
norme costituzionali esprimono dei concetti di indirizzo, ma non
sono norme precettive di esecuzione, e siamo noi che abbiamo il
dovere di sollecitare e di proporle.
Montesano (P.S.D.I.)
- Atri interventi? Allora passiamo
alla votazione della mozione, e prima della mozione, la votazione
sull'emendamento aggiuntivo del Consigliere Tonino, che io vorrei
leggervi.
Prego, prego, Presidente.
Dujany (D.P.)
- No, io vorrei, scusatemi, se vogliamo
dare un certo contenuto a queste mozioni, cerchiamo naturalmente di
decidere qualcosa di concreto, Signor Presidente, se il Consiglio
mi vota questa mozione, cosa facciamo? Lei prende questa mozione,
la manda alla Presidenza del Consiglio o a chi per esso, e poi le
cose rimangono al punto in cui sono da dieci anni o da quindici
anni.
Quindi mi pare che il discorso dovrebbe esser visto in termini
più concreti e in termini più seri, se siamo veramente convinti che
questo sia un problema valido.
Ora, io direi, pregherei gli interessati se ritenessero di voler
esaminare questa proposta che io ho cercato naturalmente di
preparare per presentare all'approvazione del Consiglio regionale,
della Giunta, degli organi, insomma, in modo da farne una legge
precettiva, esecutiva, operativa, allora facciamo qualcosa di
valido, altrimenti, voteremo uno dei tanti ordini del giorno, che
saranno una conclusione di discorsi che potremmo chiamare, non so,
se sia un tempo utilizzato molto bene.
Montesano (P.S.D.I.)
- Allora c'è una proposta precisa
del Presidente della Giunta, e io dò intanto la parola al Vice
Presidente Fosson.
Fosson (U.V.)
- Io ritengo, Presidente, che non si tratti
qui di un ordine del giorno perché questa mozione è una mozione che
va al Presidente della Giunta e sarebbe anche, gli darebbe un
mandato di vedere quello che c'è da fare e quindi io a un certo
momento, se si preferisce fare la legge, io posso essere abbastanza
d'accordo sulla questione della legge, invece di mettere questo in
un insieme di norme di attuazione, preferirei quasi la legge per
sancire una cosa ben chiara. La mozione così com'è non è da inviare
al Centro perché mi sembra di invitare la Giunta a compiere dei
passi necessari, la Giunta ritiene che questi passi necessari siano
esplicati attraverso una legge e penso, almeno, io non sono un
firmatario della mozione, mi permetto di dire questo, e mi ero
permesso di dire al presentatore della mozione, pur concordando
completamente sulla questione Cogne, di non mettere una cosa con
l'altra, perché potrebbe essere benissimo una raccomandazione. Io
l'ho fatta come raccomandazione alla Giunta, dicendo al Presidente
della Giunta che si accerti di tutti i fatti perché anche qui,
bisognerà, a un certo momento, fare un'azione abbastanza
approfondita e concreta, la si potrà fare questa azione, solo
potendo dimostrare, attraverso dei dati di fatto la situazione
quale è. Abbiamo, state tranquilli, la possibilità di dimostrare
quello che abbiamo detto qui, tanto il Consigliere Manganoni, come
quello che ho detto io.
Manganoni (P.C.I.)
- Dunque, per la questione della
mozione, io penso che, l'ho detto, non è un ordine del giorno, io
come firmatario della mozione mi posso dichiarare soddisfatto delle
proposte che ha fatto il Presidente, cioè, dice il Presidente:
concretizziamo le richieste di questa mozione, come? Facendo una
proposta di legge nazionale di iniziativa regionale, no?
Io penso che questa è una proposta soddisfacente che noi
accettiamo, ciò non toglie che votando la mozione, cosa succede,
confermiamo quanto il Presidente ci propone, no?
Allora votando la mozione, che non è un ordine del giorno,
dichiarandoci noi soddisfatti della risposta del Presidente, io
penso che la possiamo votare.
Non è che cambi niente, votandola o non votandola.
Quindi prendiamo atto di questa proposta di legge che il
Presidente ci ha promesso di portare poi in Consiglio,
prossimamente, dopo che è passato in Giunta, no, e così questa
proposta di legge a cui ha accennato adesso.
Sulla questione della Cogne, io ho parlato anche qui con la
proposta di Tonino, no, magari anche aggiungendola qui in seguito,
comunque, noi possiamo benissimo accettare due proposte, o magari
di presentarla, specificatamente per la Cogne, oppure aspettare che
il Presidente abbia fatto quelle richieste.
Però io mi permetto di ricordare al Presidente che io, le stesse
cose le ho denunciate qui - quelle che diceva oggi Fosson - 7-8
mesi fa ed anche allora avevo detto al Presidente "forse lei queste
cose non le sa ed è ammissibile perché non vive nell'ambiente", ma
noi che viviamo e che ce li abbiamo tutti i giorni sotto gli occhi,
queste cose le sappiamo ed ho detto al Presidente "se anche non
vuole credere alle mie affermazioni, chieda un elenco", cioè
quell'elenco a cui accennava Fosson, "e poi si convincerà".
Comunque - non è che io dico "perché non l'ha fatto", se lo fa
adesso, cioè se ci assicura che la fa questa richiesta, ben,
cadrebbe il fatto che noi presentiamo un'altra mozione sul problema
dell'assunzione alla Cogne.
Ora, se abbiamo questa assicurazione, la questione della Cogne è
chiusa. Aspettiamo poi che il Presidente ci riferisca in Consiglio.
Va bene così?
Fosson (U.V.)
- Si può anche non votare questa mozione se
non...
Manganoni (P.C.I.)
- ...questa mozione, non è poi che noi
insistiamo...
(voce)
...No, ma, noi diciamo che questa
mozione è una mozione che non concretizzava, diceva solo:
"invitiamo la Giunta". Il Presidente ha fatto delle proposte
concrete, io gliene do atto. Dice: fin quando noi chiacchieriamo,
facciamo l'ordine del giorno, votiamo mozioni, però non facciamo
qualcosa di concreto, ebbene noi non risolviamo niente e questo è
vero perché di questi problemi non è poi la prima volta che ne
parliamo qui. Oggi, forse, ne abbiamo parlato in modo più concreto,
ne abbiamo già accennato.
Sino adesso, da parte di nessuno, era stata fatta una proposta
concreta come è stata fatta oggi, cioè di una legge nazionale di
iniziativa regionale. Ora, io penso, che una proposta che a noi
soddisfa e che effettivamente è concreta, ebbene noi la possiamo
accettare.
Io, per conto mio, mi felicito di questa proposta, anche votando
la mozione che appunto richiedeva qualche cosa che il Presidente ha
subito risposto, cioè, anziché dire: io assicuro il Consiglio che
la Giunta si interesserà - e poi dopo, eh, le cose rimangono come
rimangono - ha detto: "mi farò promotore di una legge di iniziativa
regionale" ed io son contento di queste risposte concrete e che
forse sono le uniche che potrebbero risolvere qualche cosa se
andranno a buon fine.
Andrione (U.V.)
- Credo che la mozione in oggetto
rappresenti un voto di un indirizzo politico che deve essere
concreto con dei provvedimenti specifici, normalmente con
provvedimenti di legge differenti, secondo le differenti
situazioni.
Faccio un esempio per spiegare quello che voglio dire: se, nel
caso dell'ENEL, la Regione ha pochissimi poteri. L'ENEL costituisce
un feudo politico italiano nel quale si entra per meriti partitici
e non per altri.
Adesso anche Chantel è assente, quindi non posso dire a che
partito appartiene all'ENEL perché sembrerei di voler accabler les
absents.
Ma, per quanto riguarda invece i Segretari Comunali,
l'Alto-Adige ha ottenuto che i Segretari Comunali della Regione
della Provincia di Bolzano non siano tenuti ad avere la laurea,
basta addirittura il titolo di scuola media inferiore purché
conoscano il tedesco. E quindi, lì, si tratta di una questione
specifica, particolare, nella quale la Regione ha delle
competenze.
Quindi, accettando quello che dice il Presidente della Giunta
come idea, come concetto generale, non si tratterebbe di fare una
legge generica, ma si tratterebbe di fare una serie di leggi,
secondo i vari tipi di pubblico impiego, stabilendo, volta per
volta, quali sono i titoli necessari. Normalmente, nel pubblico
impiego si fa un concorso e l'unico settore nel quale la Regione è
intervenuta nel pubblico impiego è il settore dell'insegnamento
dove è richiesto un concorso, dove la prova di lingua francese ha
una sua importanza, o quello regionale.
E allora noi dobbiamo separare, distinguere i vari casi e, a mio
avvivo, votare la mozione che ha un significato di indirizzo
politico. Dopo di che, sulla base di questa mozione la Giunta o una
Commissione incaricata dalla Giunta o la Commissione Affari
Generali - Commissione di grado A) secondo Manganoni -, ma
comunque, chi di dovere, elabora la serie di leggi che verranno
portate in Consiglio, necessarie per dare attuazione a questo che
è, per adesso, un voto politico.
È evidente che - lo ha già detto Fosson prima e lo ha detto
Manganoni - nel caso della Cogne, che è un Ente parastatale, i
nostri poteri, le nostre disponibilità sono molto inferiori a
quella che abbiamo nel campo invece dell'amministrazione dei Comuni
dove, essendo organo di tutela e avendo dei poteri specifici in
materia, possiamo intervenire subito e con una certa precisione,
con un certo rigore.
E allora, a mio avviso, proposta concreta: votare questa mozione
dando mandato specifico alla Giunta di elaborare la serie di leggi
necessarie per arrivare a delle soluzioni e non lasciare che le
cose si incancreniscano.
Io ripeto il caso specifico dei Segretari Comunali: assistiamo
ad una specie di cinematografia, i Segretari Comunali arrivano e
ripartono e noi non siamo in grado di ricoprire le Segreterie
Comunali dei Comuni vacanti, perché da noi non esiste la laurea in
legge a livello normale, così, come si danno i calci alle pietre,
mentre altrove invece questo esiste. Per cui ci troviamo di fronte
a delle situazioni abnormi, sempre irregolari, con tutte le
conseguenze che ne derivano.
Proponiamo una serie di leggi specifiche dove il problema del
pubblico impiego è inteso e compreso secondo le differenti
amministrazioni, secondo le grandi necessità.
Caveri (U.V.)
- L'Avv. Caveri sarà brevissimo. Prima di
tutto... (
Montesano:
...la ringrazio, la ringrazio)
...Constato finalmente l'assenza degli Assessori socialisti da
questa Giunta... (
risate
) ...questo dimostra che i miei
sovrumani sforzi cominciano a dare i primi frutti...
(
risate
) ...in secondo luogo voglio fare una proposta
brevissima e pratica che è già quella che è stata fatta da Andrione
e cioè... (
voci
) ...mi astengo dal fare delle considerazioni
al suo riguardo... (
lo dice ridendo
) ...mi conviene
astenermi.
Dunque, dicevo, proposta pratica: 1) votare questa mozione; 2)
preparare, qualcuno preparerà - anche quelli che hanno presentato
questa prima mozione possono benissimo presentare un'altra mozione
sulla Cogne, perché, trattandosi di due problemi diversi, è
opportuno che le mozioni siano separate; 3) aspettiamo che la
Giunta presenti davanti alle Commissioni, davanti al Consiglio,
quella legge di cui ha parlato il Presidente della Giunta e sulla
quale siamo tutti d'accordo e con questo credo che possiamo anche
chiudere la discussione e passare ad esaminare il pozzo di Mont
Fleury.
Dujany (D.P.)
- Vorrei rassicurare i Consiglieri di
alcuni loro interventi.
Chiederò quindi alla Cogne le assunzioni avvenute nel 1970, con
i relativi nominativi.
Problema ENEL: il problema delle assunzioni all'ENEL è stato
sollevato dal sottoscritto in occasione della conferenza
quinquennale - che avviene ogni 5 anni - in ogni Regione, quindi i
maggiori enti dell'ENEL, Direzioni, Amministratori ecc. - hanno
sentito il problema delle assunzioni che gli è stato loro
posto.
Quindi, se hanno orecchie per intendere, il problema è stato
loro posto.
Io presenterò questa legge il più presto possibile in Giunta e
lo passerò alle Commissioni consiliari in modo d'avere uno
strumento operante e concreto.
Tonino (P.S.I.U.P.)
- Io ritiro quell'emendamento però
restando fermo su quanto detto prima.
Alla Nazionale Cogne il problema esiste, esiste un fatto direi
mafioso sulle assunzioni e che deve cessare in Valle d'Aosta.
Quindi noi aspettiamo la risposta che ci darà il Presidente
della Giunta circa quell'elenco che avrà dalla Nazionale Cogne,
dopo di che presenteremo una mozione specifica proprio su quel
punto.
Montesano (P.S.D.I.)
- Allora, premesso che il
Consigliere Tonino ritira il suo emendamento e che il Consiglio,
nella sua maggioranza, almeno tra quelli che hanno preso la parola,
è indirizzato a votare la mozione, io invito il Consiglio, appunto,
ad esprimere il voto sulla mozione così, come è stata presentata,
senza modifica alcuna.
Chi vota a favore alzi la mano. Contrari? Astenuti? Il Consiglio
approva.
