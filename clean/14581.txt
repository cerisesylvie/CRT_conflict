Classificazione
AGRICOLTURA


Resoconto integrale del dibattito dell'aula
Oggetto del Consiglio n. 374 del 27 gennaio 1999 - Resoconto
SÉANCE DU 27 JANVIER 1999 (APRÈS-MIDI)
OGGETTO N. 374/XI Applicazione della legge 97/1994 recante
provvedimenti in favore dell'agricoltura di montagna.
(Interpellanza)
Interpellanza Richiamata la legge statale n. 97 del 31 gennaio
1994, recante nuove norme per le zone montane, ovvero provvedimenti
particolari in favore dell'agricoltura di montagna;
Ricordata altresì, al riguardo, l'interpellanza, discussa nella
seduta consiliare del 20 aprile 1994;
Sottolineata l'importanza dei contenuti della suddetta legge
nazionale, in quanto importante strumento di valorizzazione e
salvaguardia delle zone montane, alle quali appartiene anche la
nostra regione;
Vista la necessità di addivenire al più presto ad un quadro
completo e facilmente confrontabile di tutti gli interventi
migliorativi inerenti l'agricoltura di montagna;
i sottoscritti Consiglieri regionali
Interpellano
La Giunta regionale per sapere:
1) quali sono i provvedimenti legislativi o circolari esistenti
posti in essere dall'Amministrazione regionale in applicazione
delle finalità della legge richiamata in premessa, nonché quali
risultati tali provvedimenti hanno ottenuto fino ad oggi;
2) se è stato istituito il fondo regionale per la montagna, qual
è la relativa dotazione finanziaria, e in caso di risposta
negativa, quando e se si intende costituirlo;
3) se è stato istituito, per definire le iniziative da prendere
in Valle al riguardo delle applicazioni della legge, un gruppo di
lavoro tecnico-politico, come allora dichiarato dall'Assessore
all'Agricoltura in risposta all' interpellanza di cui in premessa,
e quali sono state le risultanze di tale gruppo di lavoro.
F.to: Lanièce - Viérin M.
Président La parole au Conseiller Lanièce.
Lanièce (Aut) Abbiamo voluto portare in aula questa problematica
per sapere a che punto è l'attuazione, nella nostra Regione, della
legge statale n. 97/94 riguardante nuove disposizioni per le zone
montane. Già nel 1994 il sottoscritto aveva presentato in questo
Consesso un'interpellanza per chiedere, non appena istituita la
legge, quali erano le volontà dell'Amministrazione regionale in
merito all'applicazione di quest'importante legge statale.
Già allora l'Assessore competente aveva detto che la legge era
molto importante per la montagna e che finalmente ci si era resi
conto della particolarità dei territori di montagna.
Nella risposta aveva detto, visto che l'interpellanza era stata
fatta il 20 aprile 1994, che avrebbe passato la legge statale ai
vari uffici del suo Assessorato per verificare cosa fare in merito
all'applicazione della legge statale nella nostra Regione. Aveva
altresì preannunciato la creazione di un gruppo di lavoro
tecnico-politico per definire le iniziative da intraprendere al
riguardo.
Questa legge è una legge molto importante, ripeto, perché
riguarda la salvaguardia e la valorizzazione delle zone montane a
cui il nostro territorio appartiene in toto.
La sua importanza la si evince anche analizzando i singoli
articoli di cui si compone; ad esempio, l'articolo 1 parla degli
interventi speciali nelle zone montane sulla tutela e
valorizzazione del territorio montano, l'articolo 2 parla
dell'istituzione di un fondo regionale per la montagna e di una
legge regionale che indichi i criteri di utilizzazione del fondo
stesso.
All'articolo 3 si parla del riordino della disciplina delle
organizzazioni montane per la gestione dei beni
agro-silvo-pastorali. L'articolo 7 parla di contributi, fino al 75
percento del costo, per piccole opere e attività di manutenzione
ambientale concernenti proprietà agro-silvo-pastorali. L'articolo 9
parla della gestione programmata della caccia, della
regolamentazione dell'istituzione delle aziende
faunistico-venatorie. Nell'articolo 9 si parla dei finanziamenti ai
comuni montani per interventi di forestazione, di agricoltura
ecocompatibile, di gestione e manutenzione dei boschi, di
costituzione di consorzi di miglioramento, di associazioni di
proprietari e via dicendo. L'articolo 10 parla di contributi a
favore dei residenti nei territori montani per allacciamenti
telefonici ed installazione di linee elettriche. L'articolo 13
parla dell'accesso dei giovani alle attività agricole agevolando le
operazioni di acquisto dei terreni.
L'articolo 14 parla del decentramento nei comuni montani di
attività e servizi dei quali non è indispensabile la presenza in
aree metropolitane. L'articolo 15, concernente la tutela dei
prodotti tipici, inserisce la possibilità della creazione a livello
nazionale di un albo dei prodotti di montagna, autorizzati a
fregiarsi della menzione "prodotto nella montagna italiana" da
aggiungere alla denominazione di origine.
L'articolo 19 parla dei premi di insediamento a favore di coloro
che trasferiscono la propria residenza e la propria attività
economica in un comune montano. Infine l'articolo 23 stabilisce che
nei comuni montani con meno di 5000 abitanti e nei centri abitati
con meno di 500 abitanti - comprendendo in tale ambito quindi la
quasi totalità dei nostri comuni - le regioni possono delegare ad
altri soggetti l'organizzazione e la gestione per il trasporto di
persone e merci di prima necessità.
Questi sono alcuni passaggi di quest'importante legge e quindi
ci siamo posti il problema di chiedere ad oggi, quando sono passati
oramai 4 anni dall'entrata in vigore di questa legge nazionale,
cosa è stato fatto nella nostra Regione, cosa si intende fare e
qual è la situazione in merito alle cose esistenti, ma anche in
merito a questo famoso fondo regionale per la montagna per sapere
se è stato istituito o meno e se c'è intenzione o meno di
costituirlo.
E infine quali sono le risultanze di quel gruppo di lavoro
tecnico-politico che l'Assessore competente di allora mi aveva
detto che si sarebbe costituito con il compito di definire gli
obiettivi o gli indirizzi da attuare nella nostra Regione, a
seguito dell'applicazione di questa legge statale molto importante
per le zone montane. Aspetto la risposta dell'Assessore.
Président La parole à l'Assesseur à l'agriculture et aux
ressources naturelles, Perrin.
Perrin (UV) La loi n° 97/94, portant: "Dispositions pour la
montagne", a certainement le mérite d'avoir reconnu la
particularité du territoire de la montagne. Elle est quand même une
loi cadre à laquelle n'ont pas suivi des lois d'application.
Elle s'adresse en particulier aux communes de montagne et aux
communautés de montagne et donne des adresses de caractère général
qui vont bien au-delà du domaine agricole. Elle s'occupe de toute
une série de problématiques différentes qui intéressent les aspects
socio-économiques particuliers du milieu montagnard.
Notre Région, dont le territoire est entièrement de montagne, a
adopté des mesures législatives qui ont depuis longtemps envisagé
des solutions pour donner essor à la montagne.
J'ai attentivement entendu l'énumération des différentes
hypothèses et justement nous avons dans le temps donné, par nos
lois, des réponses à toutes ces différentes hypothèses.
Il suffit de rappeler quelques lois fondamentales, par exemple
la loi n° 30/94 portant: "Mesures en matière d'agriculture", une
loi base pour le développement et l'essor agricole en Vallée
d'Aoste; la loi n° 70/87 portant: "Entretien et conservation du
territoire" et encore la loi sur l'électrification rurale, le
remembrement foncier et l'achat des terrains agricoles, la loi sur
les consorteries. Ce sont des thèmes qui en ligne générale sont
traités par la loi cadre sur la montagne.
Il s'agit donc de mesures qui vont dans la direction de
promouvoir le développement de la montagne prévoyant des
financements qui ont été abondamment utilisés. Par contre, la loi
sur la montagne citée n'a prévu aucun financement pour les régions
à statut spécial, y compris la Vallée d'Aoste. Là nous avons une
note du Président du Gouvernement qui réclame du manque de
disponibilités financières pour les régions nécessaires à
l'application de la loi sur la montagne.
Il faut ajouter que la Vallée d'Aoste a réglé par une mesure
législative spécifique aussi le financement aux collectivités
locales et aux communautés de montagne envers lesquelles cette loi
semble prêter le plus d'attention.
Cela dit, pour répondre aux différentes questions posées, quant
à la première question il n'existe pas de mesures législatives
spécifiques en application de la loi sur la montagne en Vallée
d'Aoste, mais une quantité de mesures législatives répondant aux
finalités de cette loi avec les effets bénéfiques que nous
connaissons et que nous sommes à même d'évaluer.
La Région Vallée d'Aoste - en réponse à la deuxième question -
est une région totalement montagnarde, donc c'est inutile de créer
un fonds spécifique pour la montagne en Vallée d'Aoste car son
budget en général est un fonds pour la montagne étant donné que le
fonds national n'a rien prévu pour nous.
Il n'existe pas en ce moment un groupe de travail d'ailleurs
pour les raisons que je viens d'exposer. Il pourrait être
intéressant d'approfondir quelques aspects pour les adapter à notre
réalité. Je voudrais même faire une boutade à ce sujet en rappelant
que même les groupes politiques présents dans ce Conseil peuvent
proposer des mesures législatives, étant donné que la compétence
législative revient aussi au Conseil régional.
A part cela, on pourrait s'engager à créer un groupe de travail
pour mieux vérifier si quelques aspects peuvent encore trouver
application en Vallée d'Aoste même si la loi sur la montagne, vu
comme elle a été conçue, porte plus à des réflexions philosophiques
qu'à des solutions concrètes.
Président La parole au Conseiller Lanièce.
Lanièce (Aut) Prendo atto della risposta dell'Assessore Perrin.
Se devo essere sincero, non è che sia del tutto soddisfatto perché
l'Assessore ha detto che l'applicazione di questa legge non è stata
fatta con apposita legge regionale, ma vi sono diverse leggi
regionali che rispondono alle finalità della stessa.
Questo in parte è vero, in parte no perché sia nel 1996 che nel
1998 la Presidenza della Giunta ha scritto ai vari assessorati, in
modo particolare a quello all'agricoltura - quanto segue -: "Al
fine di assicurare una coordinata attuazione della legge 97/94, con
delibera CIPE del 13 aprile 1994 è stato istituito il Comitato
tecnico interministeriale per la montagna che si avvale della
fattiva collaborazione delle varie regioni per il perseguimento
degli obiettivi individuati dalla legge. Le regioni sono state
invitate a fornire gli eventuali aggiornamenti alla tabella
allegata, già pubblicata nella relazione sulla montagna,
specificando le iniziative assunte in ambito regionale
relativamente all'applicazione della legge 97/94 con particolare
riferimento al disposto dei seguenti…",
segue l'elencazione dei vari articoli, quasi tutti quelli che prima
ho letto.
A questa lettera del Presidente della Giunta nel 1996 la
risposta è stata di questo tenore: "Facendo seguito a quanto
richiesto, si trasmette l'unica applicazione in senso lato della
legge in oggetto, infatti in senso estensivo rientra nelle finalità
previste dall'articolo 7 della tutela dell'ambiente l'aiuto
integrativo regionale, approvato con delibera di Consiglio il 18
ottobre 1995".
Nel 1998 invece la risposta, sempre alla stessa domanda, è stata
la seguente: "In riferimento alla richiesta di
informazioni…" eccetera
"… si precisa che in ambito agricolo
non sono state assunte particolari iniziative in applicazione alla
legge 97, tuttavia è da tenere presente che azioni molto simili a
quelle previste dalla sopracitata legge sono state portate avanti
dall'Assessorato dell'agricoltura…".
Segue l'elencazione di tali azioni: per quanto riguarda l'articolo
7 e l'articolo 9, concernenti la manutenzione e la conservazione
del territorio, vi sono le leggi n. 30 e n. 70, che ha già
menzionato l'Assessore, per quanto riguarda l'elettrificazione
rurale la legge n. 30 e, per quanto riguarda l'acquisto di terreni,
sempre la legge n. 70.
Da queste risposte emerge che solo alcuni di quei passaggi che
prima ho letto rientrano nelle leggi esistenti. Infatti la legge n.
70, che è quella che riguarda interventi regionali per la
promozione e lo sviluppo del riordino fondiario, e la legge n. 30,
che è la nostra legge quadro in fatto di agricoltura, in modo
particolare gli articoli 7 e 8 riguardanti gli alpeggi e i
fabbricati rurali, danno in parte applicazione alle finalità della
legge n. 97/94, però per il resto si parla del settore zootecnico
che in questa legge della montagna non viene quasi per niente
menzionato e quindi, secondo me, non c'è una piena applicazione
nella nostra Regione delle finalità di questa legge.
Tanto più che da un raffronto con le altre regioni italiane
emerge un dato sorprendente, nel senso che allegato alla risposta
vi è un elenco, inserito in un documento del Senato della
Repubblica, che è il quadro sinottico delle iniziative regionali
per la montagna e qui vediamo che 14 regioni hanno creato il fondo
per la montagna e oltre alle regioni c'è anche la Provincia di
Trento che ha un territorio simile al nostro.
Inoltre vediamo che ci sono tantissimi provvedimenti nelle altre
regioni mentre, per quanto riguarda la nostra Regione, si parlava
solo della delibera n. 6016/95 che riguardava l'individuazione dei
comuni delle zone montane. Per questi motivi ci siamo proposti di
portare il problema in Consiglio anche per chiedere di seguire con
più attenzione questo problema perché, come diceva giustamente
l'Assessore, il nostro è tutto un territorio montano.
È vero che le nostre leggi nazionali hanno spesso un contenuto
molto filosofico però, al di là del contenuto filosofico, nella
legge vi sono passaggi molto importanti, alcuni li leggevo prima:
la tutela dei prodotti tipici, il fatto di creare la menzione
"prodotto nella montagna italiana" da aggiungere alla nostra
denominazione di origine, il fatto di dare contributi, di agevolare
la residenza nei vari comuni montani. Sono tutti piccoli
accorgimenti che sarebbero da perseguire.
Capisco le difficoltà, ma l'invito è quello di far sì che gli
uffici competenti verifichino con maggiore accuratezza e in modo
più approfondito la possibilità di creare una nuova legge o anche
di portare delle modifiche alle leggi esistenti che già
regolamentano l'agricoltura di montagna, inserendo alcuni di questi
accorgimenti che, anche se possono sembrare a livello filosofico,
sono invece molto importanti perché migliorerebbero la possibilità
di "vivere la nostra montagna". Abbiamo sempre paura che la gente
valdostana lasci la montagna per venire nella vallata centrale,
questa legge dà la possibilità di incentivare la gente a rimanere
nelle zone montane.
L'invito che faccio all'Assessore è che riporti negli uffici
competenti questa legge per far sì che vi sia data maggiore
applicazione. Questo è un invito che mi auguro verrà seguito
dall'Assessore che so tenere molto alle zone montane come il
sottoscritto.
