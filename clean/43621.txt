Classificazione
CONSIGLIO REGIONALE
Attività consiliare d'aula



Oggetto del Consiglio n. 842 del 22 settembre 2021 - Resoconto
OBJET N° 842/XVI - Communications du Président du
Conseil.
Bertin (Presidente) -
Alla presenza di 35 consiglieri,
possiamo dare inizio ai lavori del Consiglio. Punto n. 1 all'ordine
del giorno.
Vi comunico che la Giunta regionale ha depositato quattro
disegni di legge. Due sono stati presentati l'8 settembre: il
primo, assegnato alla IV Commissione, contiene disposizioni in
materia di operazioni societarie della Compagnia Valdostana delle
Acque, CVA; il secondo, assegnato alla III Commissione, riguarda la
disciplina per la realizzazione sul territorio regionale di reti di
comunicazioni in fibra ottica. Il terzo provvedimento, depositato
il 10 settembre e assegnato alla III Commissione, riguarda il
Programma di sviluppo rurale e proroga i termini in agricoltura. Il
quarto, presentato il 21 settembre, è volto allo studio di
interventi per la mobilità a idrogeno.
La Conferenza dei Capigruppo, riunitasi ieri, ha deciso di
accorpare alcune iniziative ispettive. Saranno discussi
congiuntamente i punti 15, 16 e 41, quindi 21 e 45 e infine 36 e
37.
Venerdì 20 settembre scorso ho incontrato, nella sede del
Parlamento della Catalogna, la Presidente Laura Borràs. L'incontro
è stato l'occasione per ribadire la solidarietà e la vicinanza del
nostro Consiglio al popolo e alle situazioni catalane e per
prospettare possibili collaborazioni istituzionali.
Infine, desidero ricordare tre valdostani la cui scomparsa ha
colpito la comunità valdostana nel mese di agosto: l'ex Sindaco di
Jovençan, Sandro Pepellin e l'operaio Velio Dal Dosso, morti in un
tragico incidente sul lavoro e l'ex consigliere regionale Benito
Mostacchi. Rinnoviamo le nostre più sentite condoglianze alle loro
famiglie.
Consigliere Manfrin, ne ha facoltà.
Manfrin (LEGA VDA) -
Ci eravamo lasciati prima della
pausa estiva con una questione aperta sul Conseil des Jeunes; mi
auguro che lei non pensasse che me ne fossi dimenticato,
ovviamente. Siccome ho partecipato all'apertura dei lavori e ho
avuto modo anche di sentire quello che è stato il suo discorso
introduttivo, mi permetto di ritornare sul tema.
Quando le sollevai il fatto che all'interno di quest'aula
trovavo assolutamente disdicevole che si permettesse di discutere
per una settimana, da parte di giovani, di prostituzione e
concessione di cittadinanza facile, ricordo che lei mi disse, e
sono andato a vedere i verbali, che quella era una scelta
discutibile, ma sulla quale lei non poteva operare nessuna censura;
me lo disse lei, quindi lei considerava quella una scelta
discutibile. Nel suo intervento di apertura lei, invece, ha
sostenuto davanti ai giovani che i temi che erano stati scelti per
quella edizione rientravano a pieno titolo nelle grandi sfide della
nostra epoca e sostanzialmente lei ha espresso una condivisione
rispetto a quelle che erano le tematiche presentate e discusse.
Peraltro, io avevo preconizzato, con incredibile capacità
divinatoria, che quelle discussioni, che peraltro vedevano
l'intervento da una parte della responsabile italiana e dei
Refugees Welcome sulla discussione della cittadinanza, e immagino
che legge potevano elaborare, dall'altra parte sulla presidentessa
del sindacato delle prostitute francesi, immaginavo da che parte
sarebbe stato condotto il dibattito. Ho argomentato sui
social
, chiaramente non qui in aula, il fatto che secondo lo
stesso statuto dell'associazione, che poi ha condotto questi
lavori, quei temi non andavano trattati, perché quell'associazione
concentra i propri lavori su questioni che devono essere locali,
quindi che concernono la Valle d'Aosta, e come lei sa benissimo la
Valle d'Aosta non concede cittadinanze e soprattutto non può
sicuramente legalizzare la prostituzione. Quindi già in partenza
questi lavori erano minati, ma il fatto che io appunto con grandi
doti divinatorie avessi preconizzato che quelle leggi sarebbero
andate in quella direzione, visti anche gli ospiti che erano stati
invitati, è stata confermata. Ringrazio lei e gli uffici che ci
hanno trasmesso poi le proposte di legge che sono state elaborate
da quella settimana di lavori, le quali sostanzialmente si
riassumono in: autorizzazione di poter esercitare la prostituzione
nello stato della Valcéjinie, protezione per la discriminazione
morale e sociale di chi svolge questa professione, e concessione
della cittadinanza con
ius soli
e addirittura
ius
culturae
rafforzato.
Sostanzialmente abbiamo occupato quest'aula per una settimana, a
spese del Consiglio, lo ricordiamo, e a spese dei cittadini
evidentemente, per discutere di cose che chiaramente alla Valle
d'Aosta interessano poco, che sono al di fuori di quelle che sono
le ragioni d'essere dell'associazione che hanno promosso questo
dibattito e che sono assolutamente, secondo me, in contrasto con
quello che dovrebbe essere un po' il tono e il livello del
dibattito che si sviluppa in quest'aula.
Io mi auguro, Presidente, che lei nelle prossime edizioni, visto
questo monito o qualsiasi incarico lei dovesse ricoprire, da una
parte in aula non ci dica che questo dibattito è discutibile ma non
può operare censure e poi dopo davanti ai giovani dica che invece
queste idee presentate sono meravigliose. Mi piacerebbe che
effettivamente questo dibattito fosse utile per i giovani per
prendere cognizione delle istituzioni e, d'altra parte, si
discutesse di questioni effettivamente locali che possono
interessare la cittadinanza e non che non abbiano alcun rilievo per
la Valle d'Aosta.
Presidente -
Lei, consigliere Manfrin, ha fatto parte del
Conseil des Jeunes e, come può immagino ricordarsi, è una
discussione libera e non condizionata da parte di nessuno. I temi
scelti in questa occasione, ripeto, erano discutibili nel senso lei
ha sollevato la questione in modo anche polemico, ma credo che quei
temi rappresentino comunque un dibattito aperto in Europa e in
tutte le democrazie occidentali. Affrontarli da parte dei giovani
del Conseil des Jeunes, che le ricordo vede la presenza di giovani
valdostani, ma anche di giovani provenienti da altre parti d'Europa
e del mondo, sia una occasione di discussione che può far crescere
la consapevolezza dei giovani e creare dei cittadini migliori.
Peraltro, la discussione è stata piuttosto animata e con un
confronto di tesi decisamente diverse le une dalle altre nello
spirito di un confronto democratico e, da questo punto di vista,
non può che essere un fatto positivo.
