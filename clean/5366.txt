Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 258 del 20 aprile 1983 - Resoconto
OGGETTO N. 258/VII - DISEGNO DI LEGGE CONCERNENTE:
"MODIFICAZIONE DELLA LEGGE REGIONALE 15.7.1982, N. 29: ISTITUZIONE
DEL RUOLO SPECIALE AD ESAURIMENTO PER L'INQUADRAMENTO STRAORDINARIO
DEL PERSONALE GIA' INCARICATO DI PRESTAZIONI DI LAVORO IN QUALITA'
DI ASSISTENTE. MODIFICAZIONI DELLA PIANTA ORGANICA DEL PERSONALE
DELL'AMMINISTRAZIONE REGIONALE".
PRESIDENTE
: Ha chiesto di parlare l'Assessore ai Lavori
Pubblici Borbey, ne ha facoltà.
BORBEY - (D.C.):
A seguito di una dimenticanza, quando è
stata fatta una ricerca su tutti i 108 assistenti, gli uffici
avevano rilevato che l'anzianità minima era di quattro anni; invece
c'erano due assistenti che avevano un'anzianità inferiore, quindi
questa legge serve per far partecipare al concorso ed inserire al
4° livello anche questi due assistenti, che hanno già una certa
età.
PRESIDENTE
: Passiamo all'esame dell'articolato. Do
lettura dell'art. 1:
Art. 1
L'art. 2 della L.R. 15.7.1982, n. 29, è sostituito dal
seguente:
"Sarà inquadrato nel ruolo speciale ad esaurimento, previo
concorso riservato per titoli ed esami, il personale assunto
dall'Assessorato ai Lavori Pubblici con compiti di assistenza ai
lavori, in servizio, alla data di entrata in vigore della presente
legge, da almeno un anno, anche se attualmente adibito a mansioni
diverse, e che risulti in possesso dei requisiti prescritti dagli
artt. 75 e 79 della L.R. 28.7.1956, n. 3, e successive
modificazioni, fatta eccezione per l'età massima e per il titolo di
studio per gli assistenti con più di un anno di servizio".
PRESIDENTE
: Metto in approvazione l'articolo 1.
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità.
PRESIDENTE
: Do lettura dell'art. 2:
ART.
2
La presente legge è dichiarata urgente ai sensi del 3° comma
dell'art. 31 dello Statuto Speciale ed entrerà in vigore il giorno
successivo a quello della sua pubblicazione sul Bollettino
Ufficiale della Regione.
E' fatto obbligo a chiunque spetti di osservarla e di farla
osservare come legge della Regione Autonoma Valle d'Aosta.
PRESIDENTE
: Metto in approvazione l'articolo 2:
ESITO DELLA VOTAZIONE
Presenti: 25
Votanti: 25
Maggioranza: 18
Favorevoli: 25
Il Consiglio approva all'unanimità.
PRESIDENTE
: Metto in approvazione la legge nel suo
complesso per scrutinio segreto:
VOTATION A SCRUTIN SECRET
RESULTAT DU VOTE
Présents, votants et avis favorables: 26
Le Conseil approuve à l'unanimité.
PRESIDENTE
: I lavori terminano qui, il Consiglio è già
convocato per domani mattina alle ore 9,30.
La seduta è tolta.
La seduta termina alle ore 19.
