Classificazione
TURISMO E INDUSTRIA ALBERGHIERA
Contributi, incentivi



Oggetto del Consiglio n. 879 del 18 novembre 2014 - Resoconto
OGGETTO N. 879/XIV - Interpellanza: "Unificazione delle
iniziative per la promozione del territorio valdostano".
Presidente -
La parola alla collega Morelli.
Morelli (ALPE)
- Merci Monsieur le Président.
La nostra interpellanza affronta un argomento che riteniamo
particolarmente importante: quello della promozione e della
pubblicità turistica. È superfluo sottolineare il valore del
settore turistico nella nostra economia regionale sia dal punto di
vista della produzione del reddito che dal punto di vista
occupazionale. In ogni programma elettorale c'è un
volet
importante sul turismo e in ogni programma si parla dell'importanza
della promozione per questo settore; io nella premessa ho fatto un
richiamo al programma di governo, che prevede di
"sviluppare le
migliori sinergie e complementarità fra turismo in senso lato,
turismo ambientale e naturalistico, turismo culturale, turismo
congressuale e turismo enogastronomico, allo scopo di valorizzare
al meglio tutte le componenti del territorio e di limitare gli
effetti della stagionalità"
. Lo stesso argomento è trattato in
modo diffuso anche nel documento relativo alla "strategia Valle
d'Aosta 20-20", legato alla programmazione per i fondi europei,
dove si dice:
"la promozione del territorio deve essere
completamente unificata e costruita attorno ad un'immagine
forte"
.
Questo è un argomento di cui abbiamo già parlato e di cui
abbiamo avuto modo di trattare anche durante la trasferta che
abbiamo fatto a Trento con l'Assessore al turismo e il fatto di
poter unificare e riunire in un'unica struttura tutto ciò che
concerne la promozione del territorio presenta degli indubbi
vantaggi. Parleremo di questo sicuramente in IV Commissione, dove
stiamo affrontando il dossier turismo, ma ci è sembrato comunque
interessante portare l'argomento anche in seno alla discussione del
Consiglio regionale, perché riteniamo che sia assolutamente
improcrastinabile procedere ad un'ottimizzazione delle risorse,
evitando le sovrapposizioni, evitando gli sprechi, evitando le
possibili inefficienze che la mancanza di coordinamento tra le
diverse strutture può comportare; tutto ciò in considerazione di un
miglior risultato e naturalmente in considerazione della drammatica
contrazione del bilancio regionale. Abbiamo pertanto ritenuto che
la promozione del territorio debba essere ottimizzata e unificata
in una sola struttura, al fine di veicolare un'unica immagine forte
della nostra regione, per consentire una commercializzazione più
performante e anche una programmazione migliore, più efficace degli
eventi, degli avvenimenti, perché molto spesso in Valle noi siamo
molto bravi ad organizzare eventi, manifestazioni, a fare dei bei
programmi culturali, di spettacolo, ma poi laddove siamo un po'
manchevoli è proprio nella promozione, invece è assolutamente
importante e necessario ottimizzare e far sì che queste
programmazioni possano portare i risultati migliori.
La nostra interpellanza quindi va nel senso di capire quali
valutazioni il Governo regionale esprime riguardo a queste
problematiche e se vi è l'intenzione da parte del Governo di
procedere con urgenza all'unificazione della promozione del
territorio valdostano e con quali modalità. L'anno prossimo avremo
avvenimenti importanti, ne parlerà tra poco anche il collega
Chatrian, i 150 anni della conquista del Cervino. Sono anniversari,
sono eventi che vanno giustamente valorizzati e che vanno
valorizzati attraverso delle sinergie che passino attraverso la
collaborazione tra gli Assessorati, con gli Enti locali e con tutti
quegli attori diversi che si occupano di turismo. Tra l'altro,
siamo in fase di analisi del bilancio per l'anno prossimo e proprio
nel disegno di legge regionale 44, nelle varie funzioni obiettivo,
a conferma del fatto che vi sono all'interno dell'Amministrazione
regionale soggetti diversi che si occupano di promozione da punti
di vista diversi, ma in fondo tutti con lo stesso obiettivo,
rileviamo che nella funzione obiettivo 10, "Agricoltura", vi è un
passaggio che dice:
"sono inoltre previste le risorse per le
iniziative di promozione e di animazione in ambito rurale"
;
nella funzione obiettivo 11, "Area omogenea e Turismo",
naturalmente si dice:
"gli stanziamenti sono destinati a spese
per iniziative pubblicitarie e promozionali"
; nella funzione
obiettivo 7:
"in ambito culturale sono previste le spese per la
promozione culturale tra cui l'organizzazione di mostre e
manifestazioni aventi l'obiettivo di valorizzare i luoghi della
storia e la cultura valdostana"
, ma così come anche nella
funzione 11, "Area omogenea Artigianato":
"organizzazione da
parte della Struttura Attività promozionali industria e artigianato
delle manifestazioni ricorrenti e di iniziative di artigianato di
tradizione, quali la Fiera del legno di Donnas e la Fiera di
Sant'Orso"
. Ci rendiamo conto che non è facile ottimizzare e
riorganizzare servizi che, pur dialogando in parte, in realtà hanno
sempre lavorato un po' a comparti stagni, però riteniamo che il
momento richieda una maggiore attenzione e un maggiore impegno in
questo senso e quindi, Assessore, la ascoltiamo con molto
interesse.
Presidente -
Grazie. La parola all'Assessore
Marguerettaz.
Marguerettaz (UV)
- Sì, grazie.
Vede, collega Morelli, rispetto a quest'argomento, io credo che
il Consiglio si sia già espresso, perché abbiamo approvato
all'unanimità una risoluzione, ormai qualche mese fa, per non dire
un anno fa, dove abbiamo prorogato di un anno le direttive
dell'
Office
, ma non perché volevamo prorogare le direttive
dell'
Office
in quanto
Office
, perché l'
Office
è parte integrante di tutta la nostra organizzazione e quindi se
andiamo a rivedere l'organizzazione, è ovvio che le direttive
risulterebbero non adeguate...e perché dell'
Office
? Lei
giustamente ha citato la nostra trasferta a Trento, perché proprio
andando a vedere a Trento, abbiamo visto che uno dei modelli
possibili è quello di avere un riferimento come ha la Provincia di
Trento, ovvero la Trentino Marketing, che funziona, che funge da
pivot rispetto a tutta una serie di azioni che vengono fatte e
quindi proprio il coordinamento di cui parliamo. Questo lavoro è
chiaro che è iniziato subito con la commissione, poi non sto a
riprendere le vicissitudini di questo 2014, che ha visto un periodo
abbastanza importante di
stand by
, per poter riprendere
qualche mese fa questi lavori.
Se vuole una mia valutazione personale, quindi io sono
assolutamente d'accordo su un'azione, ma non sono d'accordo anche a
titolo personale...sono d'accordo anche andando a rileggere il
programma di legislatura, perché nel programma di legislatura vi
sono delle indicazioni, al di là della frase che ha citato lei, c'è
un altro passo dove si parla in modo più marcato, ma anche nei
programmi elettorali dei vari movimenti ci sono riferimenti
specifici. Io quindi direi che azioni che dall'oggi al domani vanno
a modificare quest'organizzazione non credo possano essere
effettuate, perché c'è un'organizzazione, c'è da rivedere tutte le
strutture. C'è un momento che è molto interessante, tra un po' nel
corso del 2015 ci saranno le previsioni degli incarichi
dirigenziali, quindi io credo che questo potrà essere un momento
molto importante, così come un ragionamento che andremo a fare
sulle direttive dell'
Office
...noi, come abbiamo avuto modo
di vedere nell'ultima seduta della IV Commissione, avremo nei
prossimi giorni questa condivisione, una condivisione che dovrà
sancire come andremo a sviluppare delle attività che oggi già si
effettuano. Quando lei ha detto: "c'è un collegamento molto
blando", non direi, tutta una serie di azioni vengono concordate
con l'Assessorato della cultura e con l'Assessorato
dell'agricoltura. Certo che se riuscissimo ad avere un ente unico
che facesse tutta una serie di attività, daremmo un ulteriore
impulso, ma ancora le ricordo che con l'allora Assessore Viérin
facevamo tutta una serie di azioni nella programmazione delle
attività estive. Oggi forse è ancora più facile, perché, diminuendo
le risorse, le situazioni di sovrapposizione diminuiscono.
Al di là di questo, che è una constatazione, non una battuta,
però io dico che bene ha fatto la collega Morelli ad introdurre
quest'interpellanza nel dibattito di nuovo del Consiglio, ma mi
pare che il Consiglio già avesse dato delle indicazioni che
andavano in questa direzione. Oggi io credo che la IV Commissione
abbia fatto già un buon lavoro, che va a dare delle indicazioni,
degli indirizzi che hanno la legittimazione politica, perché
avevamo detto proprio in aula che il turismo non è né della
maggioranza, né dell'opposizione: è di tutto il Consiglio, quindi
da parte del Consiglio si era rivendicata una volontà di
contribuire a questo tipo di revisione. Ora, per dirla tutta, anche
i nostri uffici si sono portati avanti e hanno già delle
elaborazioni; con questi indirizzi io credo che si possa arrivare a
delle valutazioni anche legislative molto più incisive, con la
condivisione di tutte le varie strutture.
Presidente -
La parola alla Consigliera Morelli.
Morelli (ALPE) -
Mi fa piacere, Assessore, che lei
attribuisca tutta quest'importanza alle commissioni, mi fa molto
piacere. Mi fa un po' strano che lei dica frasi del tipo:
"riuscissimo ad avere un ente unico", beh, bisogna lavorarci e
credo che deputati a lavorare in questo senso vi siano in primis i
membri del Governo, comunque credo che noi abbiamo garantito il
nostro impegno in IV Commissione e in questo senso continueremo a
lavorare. Ci lasci dire che forse la discussione sul bilancio
poteva essere un passo importante in questo senso. Si poteva già
cercare di ottimizzare in qualche modo le poste di bilancio
destinate alla promozione e non invece proseguire in quest'azione
di spezzettamento tra i vari Assessorati. In ogni caso, Assessore,
prendiamo atto di questa sua volontà e naturalmente noi
continueremo nella nostra azione di stimolo anche e di
collaborazione. Grazie.
Presidente -
Grazie Consigliera. Prima di passare al
punto 22, ricordo solo che il Presidente della Regione e
l'Assessore al bilancio sono impegnati ancora in un incontro con
l'Associazione dei sindaci e arriveranno tra poco. Punto 22
all'ordine del giorno.
