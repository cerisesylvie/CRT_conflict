Classificazione
BILANCIO E CONTABILITA' REGIONALE


Resoconto integrale del dibattito dell'aula
Oggetto del Consiglio n. 273 del 3 dicembre 2003 - Resoconto
OGGETTO N. 273/XII - Illustrazione del disegno di legge:
"Bilancio di previsione della Regione autonoma Valle d'Aosta per
l'anno finanziario 2004 e per il triennio 2004/2006".
Président - Nous reprenons l'examen du point 23 à l'ordre du
jour.
La parole au rapporteur, le Conseiller Praduroux.
Praduroux (UV) - Il momento dell'esame e dell'approvazione del
bilancio di previsione è il tempo in cui gli obiettivi posti nel
programma di legislatura devono essere tradotti in azioni concrete.
È quindi il tempo delle scelte, ma anche delle valutazioni tra le
risorse disponibili e le priorità da attuare.
Rispetto alla fase di elaborazione, che riguarda
l'individuazione delle scelte sul piano programmatico e politico,
con la fase della previsione si scende su un terreno pratico per
ottimizzare e rendere più agile la macchina amministrativa
regionale. In particolare, lo strumento finanziario che ci
accingiamo ad esaminare ha una grande rilevanza perché interviene
in un campo aperto, essendo il primo bilancio della legislatura e
assume quindi un ruolo di punto di partenza per il cammino che ci
attende. È un po' come scegliere la rotta indicando gli elementi
utili per orientare nella giusta direzione il futuro della nostra
comunità.
Avviare una nuova legislatura significa, è vero, voltare pagina,
ma è nella nostra tradizione di gente di montagna, mantenere, nelle
cose che facciamo, un filo logico che accompagna con coerenza le
azioni avviate negli scorsi esercizi, le risorse a disposizione
strettamente messe in relazione alla manovra di spesa.
Se per la scorsa edizione avevamo rifiutato l'appellativo di
"bilancio di fine legislatura", allo stesso modo questo primo
bilancio di legislatura non può essere considerato "un libro dei
sogni", ma uno strumento che con equilibrio introduce elementi
utili per accompagnare e stimolare lo sviluppo socio?economico
regionale ? senza contraccolpi rispetto al recente passato - ma,
anzi, con una proficua continuità di scelte e con nuove
significative prospettive.
Con il bilancio di previsione 2004 stiamo analizzando anche il
pluriennale 2004/2006 nel quale le prospettive formulate con le
linee di indirizzo del programma di legislatura trovano una
collocazione di più largo respiro, lungo un percorso disegnato per
creare valide opportunità di rilancio del sistema Valle d'Aosta. È
qui che troviamo un quadro dipinto con le tinte del realismo e
della coerenza su cui poggiano le basi per dare corpo agli
obiettivi posti all'inizio di legislatura.
Un percorso, quello che ci accingiamo a compiere, che può
validamente contare sulle tappe precedenti ? gli impegni per
affrontare con tempismo l'emergenza?alluvione dell'ottobre 2000, la
ricostruzione logistico?ambientale e la fase di stabilizzazione ?
dando spazio ora a interventi che mettono a regime le risorse nei
settori chiave, in un'ottica di riequilibrio rispetto alle urgenze
del recente passato, per offrire sicure occasioni per il futuro
della Valle d'Aosta.
I1 lavoro svolto durante le giornate di audizione in Commissione
per l'analisi della legge finanziaria, del bilancio di previsione
annuale e del pluriennale, è stato intenso e utile per meglio
comprendere la natura e le ragioni degli interventi selezionati. È
stata anche l'occasione per tastare il polso al tessuto
socio-­economico valdostano mediante l'incontro con i
rappresentanti di ogni categoria del mondo del lavoro e per
raccogliere i loro suggerimenti in un confronto che permette di
anticipare la fase decisionale con quella del dialogo e
dell'apertura.
Volgendo ora l'attenzione alle entrate iscritte a bilancio è
possibile riscontrare un rafforzamento del volume di risorse che si
conferma sia sotto il profilo della cifra totale a pareggio, sia
per quanto attiene le risorse disponibili. Ulteriori indicatori
positivi derivano dall'incremento del livello di tributi propri, da
quello relativo al gettito delle principali imposte compartecipate.
Si riscontra un buon livello di crescita per l'IVA, incremento che
si fa decisamente più elevato se si considera il gettito IRPEG, a
testimonianza di una vitalità dei settori produttivi e di una
capacità delle categorie imprenditoriali di adattarsi all'attuale
periodo di congiuntura economica. Le incertezze dei mercati
provocano infatti un rallentamento degli investimenti produttivi.
Lo scenario internazionale influenza inevitabilmente l'industria
valdostana. Anche a livello europeo non si intravede, per il
futuro, una ripresa e si vive quindi una situazione di grande
incertezza che va affrontata ponendo a disposizione dei settori
produttivi validi strumenti di sviluppo e ricerca. Positivo anche
il versante offerto dal gettito dell'addizionale IRPEF e IRAP per
la quale si deve segnalare un primo significativo intervento della
Regione che dal primo gennaio 2004 sarà titolare della competenza
in materia.
Procedendo ora all'analisi dell'impiego delle risorse, così come
previsto dal documento contabile, possiamo riscontrare un
rafforzamento dei livelli di investimento per le infrastrutture e
per i collegamenti di viabilità in un'ottica che privilegia un
riequilibrio delle linee di intervento. Una manovra di spesa che
tuttavia non delude le aspettative di chi opera negli enti locali.
Il settore della finanza locale, che a livello nazionale conosce un
periodo di preoccupanti contrazioni e di incoerenza tra proposte in
senso federale e strumenti per attuarle, può invece contare a
livello regionale su un ulteriore incremento. Si conferma quindi la
volontà di proseguire nel cammino di responsabilizzazione, di
rafforzamento e decentramento a favore del sistema delle autonomie
locali valdostane. Permane l'impegno per garantire risorse
orientate verso lo sviluppo del sistema economico e produttivo con
particolare riferimento al miglioramento della qualità e delle
opportunità di ricerca.
Aggiornamento e formazione delle risorse umane, qualificazione
dei processi produttivi, sono le azioni da incoraggiare con
interventi selettivi per evitare la dispersione di risorse. È
questa la via da seguire per consentire alle aziende valdostane di
tenere il passo della concorrenza e delle sfide dei mercati. In
particolare, è necessario esplorare nuovi settori in grado di
valorizzare le potenzialità e le risorse di cui la nostra regione
dispone: penso ad esempio alle fonti di produzione energetica
rinnovabili, alla presenza di acqua e di energia elettrica,
elementi che stanno alla base della sperimentazione per la
produzione di idrogeno. È questa infatti una fonte di energia su
cui puntare per il futuro già oggi al centro di un progetto pilota
a Chamois.
I1 potenziamento con nuove risorse e opportunità per lo sviluppo
economico può contare per il triennio su un incremento del 5,81%
per dare continuità all'impulso dei comparti produttivi rispetto al
precedente esercizio finanziario. Gli interventi per l'industria
sono pari a 41,2 milioni di euro nel triennio, con una
significativa quota di 15,6 milioni di euro nel triennio per
l'attività di ricerca e sviluppo.
Il dato della spesa corrente rimane caratterizzato da una
rigidità dovuta anche alla presenza di voci che in altre regioni
sono poste a carico dello Stato e sulle quali la Regione non incide
con alcuna discrezionalità per via di scelte operate
unilateralmente dallo Stato.
Rispetto agli ultimi esercizi si riparametrano alcuni interventi
nei settori specifici con un calo del 15% circa nella spesa per
l'assetto del territorio che ha potuto contare negli ultimi 3
esercizi su forti interventi, in coerenza con l'affievolirsi
dell'incidenza di spesa per le opere post-alluvione. Rimane alto il
livello di finanziamento per il settore viabilità con 22 milioni di
euro. L'attenzione alla protezione ambientale e alla prevenzione in
campo ecologico si traduce in possibilità di interventi per la
trasformazione dei rifiuti che può contare su una previsione
triennale di 9 milioni di euro per opere che comprendono tra
l'altro il completamento e adeguamento della discarica di
Brissogne. Un incremento del 12,55% contribuisce, invece, ad
alimentare il settore della sicurezza sociale. Significativo anche
per la promozione sociale il balzo pari al 10,83%.
In conclusione, ci troviamo di fronte ad un bilancio redatto
all'insegna della prudenza e dell'equilibrio, che deve
accompagnarsi ad elementi di rigore sia nelle entrate, sia nelle
spese, con una decisa programmazione a vantaggio degli anni a
venire. Sarà così possibile agire, fin dall'inizio della
legislatura, sul potenziamento della competitività della Valle
d'Aosta: una sfida che passa necessariamente attraverso la volontà
di rendere meno burocratica e più semplice l'azione della pubblica
amministrazione, per stare al passo con l'evoluzione sociale ed
economica.
Président - La parole à l'Assesseur au budget, aux finances, à
la programmation et aux participations régionales,
Marguerettaz.
Marguerettaz (UV) - Le 8 juin dernier les Valdôtaines et les
Valdôtains ont choisi un nouveau Conseil régional, qui a conduit à
la formation du Gouvernement, expression d'une nouvelle majorité.
Nos priorités ont clairement été affichées dans le discours
programmatique du Président, qui a fixé les grandes orientations de
notre Gouvernement et illustré notre vision de l'avenir de la
Vallée d'Aoste. Le présent budget est indispensable pour les
assises financières sur lesquelles repose notre région.
Les Valdôtaines et les Valdôtains souhaitent que la Région base
son action sur ses missions essentielles, parmi lesquelles figurent
notamment la fourniture de services de qualité, ainsi que la mise
en place d'un environnement favorable à la prospérité et à la
sécurité de chacun. Finalement ils veulent une Région capable de
s'organiser efficacement en vertu d'une gestion optimale des
ressources.
Je suis honoré de participer de très près, comme Assesseur aux
finances, à la réalisation du mandat qui nous a été confié par les
électeurs et d'?uvrer, de concert avec mes collègues, à la défense
des intérêts de notre Région. Je souhaite ici remercier toute
l'équipe compétente et dévouée sur qui je peux m'appuyer au sein de
mon Assessorat. Je tiens également à saluer la qualité remarquable
de leur travail.
Le budget de la Région est un outil important pour le
fonctionnement de notre société et de notre démocratie. Il s'agit
d'un pacte entre le Gouvernement et les citoyens. De par cette
nature, par définition bilatérale, il nous impose un devoir de
rigueur et exige en même temps que les Valdôtaines et les
Valdôtains soient associés à l'élaboration de ce document. En ce
qui a trait à la préparation du budget, les délais très courts
imposés cette année par l'échéance électorale, n'ont pas permis une
consultation élargie, quoique plusieurs groupes ont été entendus à
travers notamment le Pacte pour le développement. J'entends dès
maintenant élargir et systématiser les consultations
pré-budgétaires.
Notre Gouvernement s'est engagé envers l'ensemble des Valdôtains
à élaborer une nouvelle vision de l'avenir susceptible d'apporter
des réponses toujours plus en phase avec les exigences de nos
concitoyens et adaptées aux défis de la société actuelle.
Permettez-moi, à présent, de vous illustrer brièvement les
grandes lignes de ce document comptable, après avoir fait le point
sur le contexte économique actuel.
L'économie dans le monde.
La difficile situation engendrée au niveau international par la
crise irakienne, la hausse temporaire du prix du pétrole et la
remontée bien que faible du chômage ont eu des effets négatifs sur
l'économie mondiale, surtout au premier semestre de l'année. Les
signes de la reprise se sont cependant déjà manifestés surtout aux
Etats-Unis, où l'on a enregistré une nette amélioration de la
confiance des entreprises et des ménages. Le renouvellement des
équipements industriels, notamment dans le domaine des nouvelles
technologies et le redressement de la consommation des ménages sont
autant d'indicateurs d'une forte croissance.
L'embellie économique a également profité au continent asiatique
surtout au Japon, où la croissance est plus prononcée que prévu. La
Chine également semble bénéficier du redressement international
tout comme les autres Pays émergents de la zone.
Les conséquences de la difficile situation internationale se
sont également manifestées en Europe, où l'activité économique a
stagné surtout au printemps dans les Pays de la zone euro, avec une
baisse accrue des exportations et un repli des investissements. Les
derniers indicateurs laissent cependant espérer une nette
amélioration des perspectives dans les prochains mois, surtout dans
le secteur de l'industrie et des services. Les exportations sont
censées profiter le mieux de la reprise internationale. La baisse
du prix du pétrole devrait également bénéficier aux ménages et
doper la demande interne. Ce redressement devrait porter la
croissance de la zone euro à 1,7% la prochaine année, après un
faible 0,5% cette année.
L'économie en Italie.
L'économie italienne s'est légèrement repliée au cours des deux
premiers trimestres de cette année, après qu'elle a connu une
croissance supérieure à celle de la zone euro à la fin de l'année
passée. L'activité économique a particulièrement pâti cette année
de l'appréciation de l'euro, qui a notamment entraîné des
conséquences négatives sur les échanges extérieurs. De plus,
l'arrêt des mesures fiscales incitatives décidées l'année passée,
qui avaient fortement soutenu l'investissement productif des
entreprises et la consommation des ménages, a partiellement
contribué au ralentissement économique, déjà enclenché par une
situation internationale incertaine. Les exportations devraient,
toutefois, pouvoir bientôt bénéficier de la reprise du commerce
mondial qui semble se dessiner actuellement, même si elles
devraient souffrir de la concurrence internationale, surtout dans
le secteur manufacturier.
L'investissement productif, qui a été le plus pénalisé, devrait
nettement redémarrer dans les prochains mois, la consommation s'est
maintenue à un rythme acceptable en progressant de 0,3% au premier
trimestre, une évolution en phase avec la tendance enregistrée dans
les principaux Pays européens. En dépit du ralentissement
conjoncturel le taux du chômage s'est stabilisé à près de 9% de la
population active. Les allégements des charges sur les emplois les
moins qualifiés ont engendré une amélioration de l'embauche des
personnes les plus défavorisées. L'objectif de ramener le déficit
public en déça de 2% risque de ne pas être atteint, du fait
notamment de la non reconduction des mesures exceptionnelles prises
en 2003 (amnistie fiscale).
L'economia in Valle d'Aosta.
Per quanto riguarda la nostra Regione, non si hanno ancora dati
disponibili per l'anno in corso; per quanto riguarda il mercato del
lavoro, il numero di occupati nel 2002 è aumentato ad un ritmo meno
sostenuto rispetto all'anno precedente, registrando una crescita
dello 0,6%; il tasso di disoccupazione è in continua decelerazione
in questi ultimi anni, attestandosi per il 2002 al 3,6%, un dato
sensibilmente inferiore alla media nazionale ed europea. A parte il
settore manifatturiero, che ha registrato un andamento negativo,
risultati positivi si registrano negli altri grandi comparti
produttivi come l'edilizia o la grande e piccola distribuzione, la
cui crescita è stata favorita dalla riapertura del Traforo del
Monte Bianco. In aumento anche i finanziamenti bancari che hanno
interessato tutti i settori produttivi; i prestiti bancari erogati
alle imprese o alle famiglie sono cresciuti, anche se, questi
ultimi, ad un ritmo meno sostenuto rispetto all'anno
precedente.
Il PIL regionale ha seguito l'andamento di quello italiano,
mettendosi pur sempre a livelli più elevati. Il rapporto PIL/tasso
di crescita reale registra un valore dello 0,89 per la Valle
d'Aosta e di 0,45 per la media nazionale.
Secondo uno studio di "Eurostat", l'ufficio di statistica
dell'Unione Europea, la Valle d'Aosta si collocherebbe al secondo
posto per la ricchezza fra le regioni europee, secondo parametri
che tengono conto oltre che del rapporto PIL/residenti, anche di
altri parametri quali il reddito familiare e la sua distribuzione.
Il tasso di crescita previsto per i prossimi anni si attesterebbe
attorno al 2% fino al 2006, anno in cui è previsto il sorpasso
rispetto alla crescita dell'economia italiana. I consumi regionali
registrerebbero, secondo le previsioni di "Unioncamere", una
crescita nettamente superiore al 2% fino al 2006 e comune più
elevata di quella prevista a livello nazionale.
Passando al commento del bilancio, la programmazione tiene conto
delle spese obbligatorie degli impegni già assunti ed è guidata
dalle linee della legge finanziaria e dalle priorità definite dalla
Giunta regionale. Sono pertanto due i disegni di legge che si
propongono all'approvazione del Consiglio: il primo, propedeutico
alla formazione del bilancio, che abbiamo approvato ieri, e che
rappresenta il raccordo della programmazione allo stesso.
Le linee programmatiche tracciate dalla legge finanziaria
riguardano sul versante dell'entrata l'IRAP e il ricorso
all'indebitamento. Relativamente all'IRAP la Regione si appropria
delle competenze gestionali in materia, disciplinando la
possibilità di stipulare a tal fine una convenzione con l'Agenzia
delle Entrate di Aosta, che è già allo studio e ci sono già stati
gli incontri con i responsabili. Inoltre, ancora più significativo,
essa dispone agevolazioni delle aliquote per il sostegno del
comparto agricolo e per favorire la costruzione di nuove iniziative
imprenditoriali in forma cooperativa, in particolare fra i soggetti
tradizionalmente più deboli del mercato del lavoro, giovani e
donne, e per promuovere l'integrazione orizzontale di cooperative
sociali di produzione e lavoro.
Sul versante della spesa, la legge finanziaria ha disposto, in
particolare:
- la determinazione delle risorse destinate alla "Finanza
locale", al piano triennale delle politiche del lavoro, ai
programmi di investimenti cofinanziati dallo Stato e dalla CE, alla
spesa sanitaria e sociale;
- gli interventi da effettuarsi tramite la gestione speciale di
Finaosta, che comprendono gli interventi per il rifacimento delle
funivie del Monte Bianco e gli interventi per il completamento e la
gestione del Forte e del Borgo di Bard, in attuazione della
relativa legge regionale;
- la definizione della dotazione organica, come previsto dalla
legge regionale di riforma dell'organizzazione dell'Amministrazione
regionale;
- la dichiarazione di interesse regionale dell'ampliamento, la
ristrutturazione e l'adeguamento funzionale degli immobili, di
proprietà degli enti locali, destinati all'assistenza delle persone
anziane e inabili e il restauro conservativo della "Maison e Tour
de Saint-Anselme" di proprietà del Comune di Gressan.
Il disegno di legge si articola in 3 titoli e ha 2 allegati. Il
Titolo I, detta disposizioni in materia di entrate; il Titolo II,
in materia di autorizzazione alla spesa; il Titolo III dispone
modificazioni di leggi regionali e disciplina altri interventi;
mentre gli allegati "A" e "B" determinano l'autorizzazione di spesa
di alcune leggi di settore della finanza locale e di leggi
regionali che completano la manovra di programmazione finanziaria
per il triennio.
Il bilancio annuale, oltre alla programmazione di competenza,
espone anche il diritto ad acquisire e l'obbligo di pagare
derivante dagli esercizi precedenti. La colonna "Residui" indica
gli importi che gli uffici, sulla base dell'andamento dell'entrata
e della spesa, ritengono non possano essere incassati ovvero non
possano essere pagati entro la fine dell'esercizio; per questo
motivo non è un indicatore assoluto della capacità delle strutture
o dell'adeguatezza degli stanziamenti di bilancio dell'esercizio
precedente, ma è un dato "previsto".
Le previsioni delle entrate per il 2004, se si escludono dal
confronto le contabilità speciali, mostrano un incremento
complessivo di circa il 5% rispetto alle previsioni formulate per
il 2003; per le entrate complessive nel triennio si evidenzia un
incremento di circa il 3% nel 2005 - per effetto dell'investimento
previsto di euro 60 milioni per il rifacimento delle funivie del
Monte Bianco -, mentre il 2006 si attesta ad un livello di risorse
disponibili di poco superiore a quelle previste per il 2004.
Relativamente ai residui attivi, la stima al 1° gennaio 2004 è
superiore (+14,5%) all'ammontare dei residui accertati al 1°
gennaio 2003. Questo incremento deriva, in parte, dal peggioramento
della riscossione delle rendite patrimoniali, Titolo III,
conseguenza del maggiore volume di fondi comunitari attivati, ma
soprattutto dall'ammontare dei residui presunti per le contabilità
speciali, Titolo VI, che si riferiscono quasi interamente ai fondi
depositati sul conto corrente intrattenuto con la Tesoreria
Centrale dello Stato. Tale previsione deriva dal notevole ammontare
di fondi che la Regione è tenuta a mantenere sul predetto conto
corrente per gli obblighi derivanti dal sistema di "tesoreria
unica".
La parte più rilevante dei residui, circa il 62%, deriva da
somme da riscuotere su capitoli del Titolo I - tributi propri e
compartecipazioni -, ed è riferito per la maggior parte a quote di
tributi erariali dovuti alla Regione, ai sensi della legge n.
690/1981, recante "Revisione all'ordinamento finanziario della
Regione Valle d'Aosta", per le quali non è possibile, per il
meccanismo imposto dallo Stato, procedere alla riscossione entro il
termine dell'esercizio. Le entrate di competenza derivanti dai
tributi propri e dalle compartecipazioni costituiscono più dell'80%
dell'ammontare complessivo delle risorse disponibili. Le relative
previsioni per il 2004 evidenziano una sostanziale stabilità
rispetto all'esercizio precedente. Va però ricordato, al fine di
effettuare un confronto significativo dell'andamento previsto dei 2
esercizi, che il bilancio di previsione per il 2003 includeva la
previsione di un gettito straordinario per euro 90 milioni,
derivante dal pagamento effettuato dalla società in corso
dell'"operazione ENEL" dell'imposta sostitutiva sulle plusvalenze.
Pertanto il flusso di entrate ordinarie previste per il 2004 e gli
anni successivi registra un incremento rilevante rispetto alle
precedenti previsioni.
Tra i tributi propri, che sono complessivamente previsti in
crescita per il 2004 rispetto al precedente esercizio, si registra
però una riduzione nella previsione della voce di entrata derivante
dalla "Tassa di concessione della Casa da gioco di Saint-Vincent",
formulata sulla base dell'andamento dell'esercizio in corso, che
vede una significativa riduzione dell'entrata, sia per effetto
della nuova convenzione per l'esercizio della casa da gioco, che ha
modificato le modalità di riparto delle quote dei proventi da
riconoscere alla Regione, sia per effetto di una diminuzione
dell'attività di gioco. Si prevede, per contro, un incremento
significativo del gettito dell'addizionale regionale all'IRPEF e
dell'IRAP, soprattutto per effetto delle imposte pagate dagli enti
pubblici.
Per quanto riguarda la compartecipazione di tributi erariali,
rispetto alle previsioni di competenza del 2003 si registra
complessivamente un lieve decremento (1,2%) per il 2004; valgono,
ovviamente, nel confronto con il precedente esercizio le stesse
considerazioni sopra espresse circa il volume di entrate
ordinarie.
Tra le principali imposte compartecipate sono previsti
incrementi anche di un certo rilievo, fra i quali:
- il gettito dell'IVA (+12%), previsto sulla base di quanto
rilevato a consuntivo nel 2002 e nel corso del 2003 e non
riferibile esclusivamente alle imposte pagate dalle società
elettriche - che contribuiscono in minima parte alla previsione di
incremento -, ma, più in generale, dall'intero sistema economico;
l'IVA infatti, più di ogni altro tributo, essendo applicato sul
Valore Aggiunto, è indicatore dello "stato di salute" di una realtà
economica;
- il gettito dell'IRPEG, per il quale è stato previsto un
incremento rilevante per il 2004 (+44%), anch'esso sulla base dei
dati a consuntivo 2002 e dell'andamento dell'anno in corso; è
stata, invece, prevista una riduzione rispetto al 2004 del gettito
nei 2 anni successivi, sulla base degli obiettivi dichiarati
dall'Amministrazione statale in relazione alla sostituzione
dell'IRPEG con l'IRES;
- un significativo incremento del gettito dell'IRPEF, di cui
all'articolo 6 della legge n. 690/1981 (soggetti aventi sede fuori
dalla Regione per gli stipendi e pensioni erogate a lavoratori e
pensionati valdostani;
- un incremento del gettito delle imposte di fabbricazione sulla
birra.
Relativamente alle imposte sostitutive è previsto un gettito
annuo di 10 milioni di euro, sulla base dei dati forniti dal
Ministero dell'economia. Come vedete, successivamente vi è una
tabella che permette il raffronto del consuntivo 2002, della stima
pressoché a consuntivo del 2003 e le nostre previsioni del 2004, e
da questa tabella riuscite a verificare quanto sopra
richiamato.
Per quanto riguarda il gettito derivante dalla compartecipazione
ai tributi erariali, tengo ad evidenziare l'importante attività che
con la Direzione finanze stiamo svolgendo su diversi fronti:
- l'attenzione alle conseguenze che le numerose e continue
modifiche del sistema della riscossione - dall'introduzione del
modello diversamente unificato "F 24" in poi - producono sulla
devoluzione alla Regione; a tal proposito, pur se prudenzialmente
non inserito alcun importo nel bilancio di previsione, dovrebbe
concretizzarsi per gli anni 2004 e 2005, in concomitanza con la
devoluzione dei saldi delle imposte rispettivamente per gli anni
2001 e 2002, il riconoscimento da parte del Ministero dell'economia
di maggiori entrate, derivanti dal recupero di errati versamenti
effettuati da alcuni importanti contribuenti ed intermediari della
riscossione, rilevati dalla nostra Direzione finanze grazie ad
approfondite analisi e controlli incrociati dei dati;
- la definizione dei rapporti finanziari pregressi con lo Stato,
in attuazione di quanto previsto dalla legge finanziaria dello
Stato per il 2003 - la legge statale n. 289/2002, articolo 30,
comma 7 -, in particolare alla "chiusura" per il passato di quanto
stabilito dall'articolo 8 della legge n. 690/1981, gettito di
maggiorazioni di imposte riservate all'Erario e del recupero del
gettito derivante dall'applicazione dell'articolo 6 della legge n.
690/1981, dalla data di entrata in vigore di tale legge fino al
1998, ovvero del gettito delle ritenute IRPEF operate da soggetti
aventi sede legale fuori dal territorio regionale per gli stipendi,
le pensioni e gli interessi attivi corrisposti a soggetti residenti
in Valle d'Aosta;
- l'attenzione all'evoluzione della riforma fiscale in atto, in
particolare al coordinamento con le norme della legge n. 690/1981
che, comunque, risulta ormai per molti aspetti di difficile
applicazione e che richiederà una revisione.
Relativamente ai fondi statali, si tiene a ricordare che la
Regione ha tempestivamente attivato tutti i mutui con oneri
interamente a carico dello Stato, messi a disposizione sulla base
delle ordinanze emanate in seguito agli eventi alluvionali del
2000, ultimo dei quali attivabile nel 2003. Nel 2004 pertanto non
vi è un incremento di tali fondi rispetto al precedente
esercizio.
Le entrate derivanti da rendite - Titolo III - includono, ancora
per il 2004, i fondi assegnati dallo Stato a titolo di
trasferimento per fronteggiare i danni conseguenti agli eventi
alluvionali, previsti in euro 9.230.300. Inoltre i fondi comunitari
continuano ad essere significativi, in quanto sono stati avviati
nuovi programmi per il periodo 2000-2006. Le altre entrate del
Titolo III sono costituite essenzialmente da proventi di servizi
pubblici (circa 5 milioni di euro) e dalle rendite del demanio e
del patrimonio regionale (circa 12 milioni di euro). Il mutuo a
pareggio è previsto in euro 160 milioni per ciascuno degli esercizi
finanziari del bilancio pluriennale 2004-2006.
L'incremento per l'indebitamento per gli anni 2004-2005 è da
attribuire alle previsioni di finanziare, tramite la contrazione di
prestiti, rispettivamente investimenti per la viabilità regionale e
parcheggi, per 22 milioni di euro, e il rifacimento della funivia
del Monte Bianco, per 60 milioni di euro. Malgrado la previsione di
un debito, per il 2004, anche grazie all'avvenuta estinzione di 2
mutui eccessivamente onerosi nel corso del 2003, la residua
capacità di indebitamento della Regione ai sensi delle leggi
vigenti risulta immutata rispetto alla situazione del precedente
bilancio di previsione, ed è pari a 430 milioni di euro.
Il bilancio regionale pareggia, per l'esercizio finanziario
2004, sulla cifra di 2.108 milioni di euro, di cui 672 per le
previsioni delle contabilità speciali - erariali e partite di giro
- e 50 per rimborso della quota capitale dei prestiti. Il pareggio
nel triennio è pari a complessivi euro 2.152 milioni nel 2005, di
euro 2.114 milioni nel 2006. Nella scrittura contabile la spesa è
classificata in Titoli con riguardo alla destinazione finale e, fra
questi, il Titolo I rileva le spese correnti e il Titolo II gli
investimenti.
Lo stato di previsione della spesa per rappresentare le scelte
programmatiche è disaggregato in settori; il settore destinato al
funzionamento che garantisce la gestione delle risorse umane,
finanziarie e strumentali, della "macchina Regione" in modo
efficiente, efficace ed economico e di settori di intervento,
ripartiti, a loro volta, tra interventi a carattere generale, quali
la finanza locale, il patrimonio, le partecipazioni e i programmi
di informatizzazione, e gli interventi a carattere specifico che
rappresentano la gestione del territorio, della salute, del sociale
e dello sviluppo economico e della cultura. Con riferimento a tale
rappresentazione contabile, si evidenzia che il 67,6% è
rappresentato dalle spese correnti, mentre con riferimento agli
obiettivi, il 22% delle risorse è destinato al funzionamento, il
20% agli interventi a carattere generale, il 50% agli interventi a
carattere specifico, ed infine l'8% alle spese con carattere
trasversale nell'attività della Regione, cosiddetti "oneri non
ripartibili", quali fondi globali, fondi di riserva, oneri per
ammortamenti e mutui.
La spesa corrente qualifica l'azione amministrativa
nell'assicurare la qualità della vita sotto il profilo sanitario,
sociale, culturale ed economico, qualità misurabile con la
soddisfazione dei bisogni espressi dalla comunità.
Sul totale delle risorse a disposizione, la programmazione
finanziaria destina a tale azione il 67,6% pari a euro 937 milioni.
Rispetto al 2003 si registra un aumento, in termini assoluti, di
euro 69 milioni che, tradotto in percentuale, rappresenta un
incremento di 8 punti. L'aumento è da attribuire ai maggiori oneri
derivanti dai rinnovi contrattuali, sia del comparto regionale, sia
di quello della scuola (circa 19,6 milioni di euro); dai
trasferimenti del settore della "finanza locale" (5 milioni di
euro), e dai maggiori oneri nel settore della sicurezza sociale,
ove si evidenzia il debito della Regione nei confronti del Fondo
sanitario nazionale per la mobilità sanitaria interregionale
passiva (22 milioni) per gli anni 2002-2003, debito che si è
comunque deciso di rappresentare nel bilancio in attesa della
definizione dei rapporti con lo Stato in tale materia.
Nell'analisi della spesa corrente si deve tenere conto che il
bilancio regionale si fa carico di spese che nelle altre regioni
sono poste a carico dello Stato, spese rispetto alle quali la
Regione non ha alcun margine di discrezionalità, quali la spesa
sanitaria e la contrattazione del comparto della scuola. Inoltre,
la Regione si fa carico degli oneri derivanti dal trasferimento di
competenze, operate con l'articolo 12, comma 6, della legge n.
537/1993, quali le pensioni di invalidità, i servizi antincendio,
le manutenzioni di strade ex statali, i trasferimenti agli enti
locali per l'ammortamento dei mutui contratti dalle Amministrazioni
locali, ai sensi del decreto legislativo n. 431/1989 e i
trasferimenti agli enti locali in sostituzione dei trasferimenti
erariali disciplinati altrove dal decreto legislativo del 1993.
Tutte queste spese rappresentano più del 50% del totale delle
spese correnti e rendono il bilancio rigido, poiché non è possibile
alcuna azione di contenimento non disponendo della necessaria
discrezionalità delle scelte. Si continuerà comunque a perseguire
il contenimento della spesa corrente mediante opportune, attente ed
oculate scelte, non solo nella fase della previsione, ma anche e
soprattutto nella fase della gestione.
Lo stato di previsione della spesa corrente destinata al
funzionamento, oltre al personale regionale docente e il personale
assunto con i contratti collettivi per interventi di settore,
iscrive anche le spese di funzionamento del Consiglio regionale, i
trasferimenti ai fondi pensione - Istituto del vitalizio e Fondo
cessazione servizi dei dipendenti -, gli oneri fiscali, legali ed
assicurativi, la manutenzione ordinaria degli immobili destinati ai
fini istituzionali, fra cui, oltre alle sedi degli uffici, le
Caserme dei Vigili del fuoco e dei Forestali.
Nella fase della programmazione alcune spese di funzionamento
sono state oggetto di particolare analisi; in tal senso si rileva
un deciso contenimento degli oneri per trasferte (-6,55%), mostre
(-8,28%) e acquisti di libri per rappresentanza (-7,2%). Per
contro, risultano aumentati gli oneri per incarichi e consulenze,
aumento da attribuire all'iscrizione di spese nel capitolo relativo
alle collaborazioni tecniche, studi, nell'ambito dell'assetto
tutela e valorizzazione del territorio che, negli anni precedenti,
erano comprese nei capitoli di investimenti, in quanto propedeutici
agli stessi. Tali interventi sono, nel triennio 2004-2006,
finalizzati alla sicurezza e, nella considerazione che potrebbero
non dar luogo direttamente ad interventi di investimento, sono
iscritti nel Titolo I quale spesa corrente. Anche nella voce
relativa a convegni e manifestazioni si registra un aumento del
2,5%, da attribuire, fra l'altro, alla ripetizione di eventi
finalizzati alla divulgazione dei servizi e dei benefici
socio-economici legati allo sviluppo della Società
dell'informazione, al fine di qualificare e modernizzare l'azione
amministrativa.
Nelle complessive risorse destinate agli interventi a carattere
generale del Titolo I, più del 90% è destinato alla finanza locale
e rispetto alle risorse complessivamente destinate alla finanza
locale il 70% è rappresentato dalla spesa corrente. Risulta qui
interessante sottolineare che, per il rispetto della correttezza
contabile, vi sono spese che il bilancio regionale iscrive nel
Titolo I, ma che in ultima analisi saranno destinate ad aumentare
il patrimonio di altri enti ovvero a produrre investimenti. Un
esempio per tutti i trasferimenti senza vincolo nel settore della
finanza locale che, nei bilanci degli enti locali, possono produrre
un avanzo di parte corrente, impropriamente detto "avanzo di
gestione", che legittimamente è destinato agli investimenti ma che
nel bilancio regionale, proprio perché trasferimento senza vincolo
di destinazione, rappresenta una spesa corrente (per notizia, l'84%
delle spese correnti nel settore della finanza locale sono
destinate ai trasferimenti senza vincolo).
Negli interventi a carattere specifico più del 60% è
rappresentato da spese correnti e fra queste più del 63% dalla
spesa sanitaria e sociale, ovvero il trasferimento all'Azienda USL
per il suo funzionamento e il fondo per le politiche sociali.
Rispetto a quest'ultimo è ampiamente rispettato l'impegno morale di
destinare l'1% della spesa corrente al finanziamento annuale dello
stesso.
Nel settore dello sviluppo economico sono finanziati, in
particolare:
- gli interventi a favore della zootecnia, attraverso
l'applicazione delle leggi regionali n. 21/2001 e n. 3/2002 che
hanno definito, nelle sue linee essenziali, un quadro di interventi
riguardante il settore zootecnico. La politica zootecnica regionale
si armonizza con i concetti guida della politica agricola europea
derivante dal regolamento comunitario n. 1257/1999 e degli
orientamenti del novembre 1999 sugli aiuti di Stato. Gli interventi
a favore degli allevatori sono indirizzati alla tutela ambientale,
alla garanzia sanitaria e qualitativa delle produzioni, al
miglioramento genetico del patrimonio zootecnico autoctono e alla
crescita di redditività delle aziende attraverso interventi di
assistenza tecnica e progetti di ricerca e sviluppo tecnologico. In
particolare, tramite azioni di supporto tecnico, si prevedono
interventi finanziati dalla legge regionale n. 3/2002, diretti a
valorizzare e sfruttare la potenzialità genetica delle razze
presenti in Valle d'Aosta, per aumentare la diversificazione
produttiva degli allevamenti regionali e accrescere la produttività
e la qualità del bestiame da carne;
- gli interventi a sostegno dell'organizzazione turistica
locale, dell'organizzazione di manifestazioni promozionali e della
promozione dell'immagine della Valle d'Aosta, oltre agli interventi
nel settore dei trasporti, al fine di agevolare le relazioni su un
territorio la cui configurazione potrebbe rappresentare una
barriera.
- infine, il settore della promozione sociale che garantisce il
finanziamento dell'autonomia scolastica e dell'Università.
Per quanto riguarda il triennio, si evidenzia nel 2005 una
riduzione dell'1,6% della spesa corrente a favore degli
investimenti per effetto della previsione dell'intervento di
ricostruzione della funivia del Monte Bianco, mentre nel 2006 la
tendenza si inverte e le spese correnti aumentano del 3,4%, sia per
l'assenza di grossi centri di spesa e di investimento, sia per la
non iscrizione in sede di previsione di progetti cofinanziati dallo
Stato e dalla CE, ed infine per ulteriore riduzione degli impegni
finanziari per il ripristino dei danni causati dall'alluvione.
Gli investimenti rappresentano, per eccellenza, le scelte
politiche e, come tali, incidono e modificano l'ambiente
socio-economico, dando forma agli strumenti che assicurano la
qualità della vita economica e sociale della comunità. Sul totale
delle risorse a disposizione la programmazione destina agli
investimenti il 32,4% delle risorse, pari a euro 449 milioni sul
totale di 1386 milioni, sempre al netto delle contabilità speciali
e del rimborso delle quote capitali dei prestiti. Rispetto al 2003
si registra una diminuzione in termini assoluti di 7 milioni di
euro che, tradotto in percentuale, registra un decremento
dell'1,5%. Del totale degli investimenti, il 51% è finanziato con
risorse proprie, il 44%, pari a euro 197,1 milioni, con ricorso al
credito e il 5% da assegnazioni statali e comunitarie per progetti
cofinanziati.
Il ricorso al credito, oltre a finanziare il cosiddetto "mutuo a
pareggio" di euro 160 milioni autorizzato dalla legge di bilancio e
il programma della viabilità di euro 22 milioni autorizzati dalla
legge finanziaria, assicura il finanziamento delle leggi che
disciplinano la riqualificazione di Aosta quale città capoluogo,
l'infrastruttura del Parco del Mont Avic e gli interventi nel
settore termale.
Negli interventi a carattere generale i programmi di
investimento riguardano i progetti di sviluppo informatico
nell'area amministrativa e socio-sanitaria, dell'osservatorio della
condizione abitativa e del sistema informativo dei lavori pubblici,
oltre ai progetti speciali quali lo sportello unico per le attività
produttive ed infine, nei progetti strategici, l'accesso
universale, cioè la progettazione di uno strumento convalidato di
autenticazione dell'utente in tutte le forme di interazione
telematica. Nel settore della finanza locale, oltre al restauro
conservativo della Torre di S. Anselmo del Comune di Gressan e la
messa a norma degli immobili destinati ad anziani e disabili di
proprietà dei comuni, sono previsti gli investimenti attuativi dei
programmi FOSPI nei comuni e nelle comunità montane. Nello stesso
settore si evidenzia l'impegno finanziario nelle "partecipazioni
azionarie e conferimenti" con più di 125 milioni di euro previsti
nel triennio per gli interventi tramite la gestione speciale di
Finaosta e, tra questi, nel 2005 per 60 milioni di euro il
rifacimento delle funivie del Monte Bianco e 35 milioni di euro a
disposizione dei fondi di rotazione presso Finaosta, da destinare
alla ristrutturazione e al recupero dei centri storici, al turismo
equestre, alle opere di miglioramento fondiario in agricoltura,
alle attività turistico-ricettive e commerciali, alle imprese e
consorzi industriali ed artigianali.
Negli interventi a carattere specifico più di 300 milioni di
euro sono destinati, nel triennio, all'assetto del territorio e
alla tutela dell'ambiente; l'importanza di tale settore non rileva
solo per l'impegno finanziario, ma soprattutto per i progetti di
cui si occupa. Sono qui compresi gli investimenti sul territorio
che il documento di programma della maggioranza di Governo
regionale individua come un valore assoluto. Un
"territorio che
dà l'idea della solidità, ma di cui conosciamo anche la fragilità;
un territorio ricco di risorse naturali, dai ghiacciai alle acque,
alle praterie ai pascoli alti, di paesaggi
naturali… risorse da valorizzare, da
utilizzare e da proteggere".
Nello svolgimento di tali funzioni è prevista l'attivazione di
iniziative strutturali per il conseguimento degli obiettivi
stabiliti nel documento di programma della Giunta e dell'accordo
per lo sviluppo della regione con le organizzazioni imprenditoriali
e sindacali. In tale senso il documento contabile prevede la messa
in sicurezza del territorio dai rischi idrogeologici, la
programmazione degli usi, gestione e tutela delle risorse idriche e
dell'attività estrattiva, la gestione delle iniziative per la
salvaguardia, il recupero e la valorizzazione dell'ambiente e delle
procedure di VIA e il coordinamento e gestione delle iniziative per
la pianificazione dell'assetto del territorio regionale e
dell'attività urbanistica.
Una precisazione a parte merita il completamento del piano degli
interventi del "dopo-alluvione"; il triennio 2004-2006 evidenzia
ancora un impegno finanziario di quasi 59 milioni di euro, di cui
28,5 nell'anno 2004 ed euro 25,5 nell'anno 2005 ed euro 5 milioni
nel 2006.
Il settore della tutela dell'ambiente prevede anche il
finanziamento delle spese destinate alla forestazione, alla difesa
dei boschi ed il recupero funzionale delle strutture pertinenti
alle aree naturali protette. L'obiettivo è di migliorare il
patrimonio forestale, tenuto conto dell'importanza del bosco ai
fini della protezione del territorio e di favorire lo sviluppo
dell'intera filiera forestale, sia in ambito pubblico, sia privato.
Il documento contabile del prossimo triennio tiene conto anche dei
danni che il patrimonio boschivo ha subito a causa degli incendi
dell'ultima estate, prevedendo intervento di ricostituzione del
bosco.
Nell'ambito delle aree protette si prevede la ricostruzione dei
fabbricati del villaggio minerario di Cogne, il completamento del
comprensorio del Marais nei Comuni di Morgex e La Salle e, in
attuazione dell'accordo siglato del marzo 2003 con il Comune di
Fontainemore, interventi di valorizzazione della riserva naturale
"Mont Mars". Infine, il settore garantisce il finanziamento degli
interventi relativi alla viabilità e parcheggi il cui
finanziamento, per il 2004, è assicurato dal ricorso ad un
prestito.
Altro settore di grande importanza per la nostra Regione è lo
sviluppo economico; nel triennio 2004-2006 sono previsti più di 401
milioni di euro per gli investimenti destinati ai diversi settori
del comparto. Nel programma delle "infrastrutture agricole" trovano
adeguato finanziamento la realizzazione e il completamento di
alcuni caseifici ed il finanziamento degli investimenti
comprensoriali realizzati dai consorzi di miglioramento fondiario e
dalle singole aziende agricole. Il bilancio assicura un supporto
economico ai consorzi, come affermato dalla legge regionale n.
8/2000, in relazione all'importante ruolo svolto dagli stessi. Il
Piano di sviluppo rurale assicura la cura del territorio tramite il
suo corretto utilizzo agricolo, sia per prevenire eventuali
dissesti idrogeologici, sia in funzione della fruizione turistica
del paesaggio. Prioritari sono gli interventi di sistemazione
comprensoriale, in particolar modo laddove si pensa ad un progetto
di riordino fondiario della proprietà, mentre là, dove i
comprensori siano già discretamente organizzati dal punto di vista
fondiario, occorre favorire la creazione delle infrastrutture
necessarie, opere irrigue e viabilità rurale.
Sempre in tale settore sono finanziate le azioni di sostegno
agli investimenti produttivi a favore dell'industria, azioni
disciplinate dalla legge regionale n. 6/2003, che si trova in fase
di prima applicazione. Nello stesso ambito sono finanziati i
contributi per la ricerca, nella quale si qualifica l'azione di
sviluppo del settore industriale e per gli investimenti del
patrimonio immobiliare da destinare all'industria. Adeguato
supporto finanziario, sempre nell'ambito dello sviluppo economico,
a favore dell'artigianato, del commercio e delle attività
alberghiere. Nel settore dei trasporti è previsto un adeguato
impegno finanziario per l'aeroporto regionale, al fine di
realizzare l'allungamento della pista, il sistema di
radioassistenza e l'aerostazione definitiva. Infine, l'attuazione
dei programmi di investimento oggetto di contributo al Fondo
europeo di sviluppo regionale e del Fondo di rotazione statale; fra
questi, il DOCUP, Documento unico programmazione, Obiettivo II
2000-2006 che concernono, fra l'altro, la riorganizzazione
urbanistica e riconversione produttiva dell'area "ex Ilva Cogne" in
Aosta, il recupero del Forte e del Borgo di Bard, la riconversione
dell'area aeroportuale di Pollein-Brissogne.
Nella sicurezza sociale si evidenzia il finanziamento
all'Azienda USL per la manutenzione straordinaria e l'adeguamento
tecnologico. Infine, nella promozione sociale gli investimenti per
il completamento della ristrutturazione dell'ex "cotonificio
Brambilla" e l'ampliamento dell'Institut Agricole, la realizzazione
di un collegio a servizio dell'Istituto professionale alberghiero e
di una "struttura polmone" presso la Croix Noire.
Riguardo all'organizzazione amministrativa l'assessorato intende
assumere un ruolo sempre crescente di collaborazione e di
consulenza in materia di programmazione e regolarità contabile.
L'obiettivo è quello di individuare e di risolvere in via
preliminare le principali difficoltà applicative delle norme
vigenti in materia contabile; sarà pertanto perseguita una maggiore
efficienza degli uffici nel coinvolgimento delle strutture
responsabili della spesa, al fine di incrementare l'efficacia nei
loro confronti. Con questa azione si cerca di innescare un circolo
virtuoso per far crescere l'efficienza e l'efficacia
dell'Amministrazione nel suo insieme. In questo senso la nuova
configurazione delle strutture dirigenziali dell'assessorato, che
assicura il riequilibrio dei carichi di lavoro, permettendo nel
medio periodo di affrontare con vigore lo studio e
l'implementazione della riforma contabile, necessaria ad una
gestione pubblica più manageriale e più responsabilizzante.
En guise de conclusion, je tiens à préciser que ce budget, le
premier de cette législature, reprend les lignes générales de notre
programme de législature et constitue un premier pas pour
l'application de nos objectifs. Pour y arriver, nous devons adapter
notre action aux exigences de tous les Valdôtains, en tenant compte
d'abord des particularités de notre milieu.
Il faut aller plus loin dans la voie que nous avons entreprise
et assurer que nos ressources travaillent à bon droit avec
responsabilité, transparence et efficacité. Il importe de rappeler
à présent que le contrôle de la gestion a été renforcé et que des
nouvelles compétences ont été accordées au responsable de ce
service, qui relève désormais directement du coordinateur. Un suivi
financier de certains centres de coût a notamment été lancé à titre
expérimental.
Notre budget est donc un budget exigeant et rigoureux, mais il
est surtout marqué aux coins de la solidité et de l'honnêteté. Il
représente, pour nous, un point de départ et un défi pour 2004, que
nous allons relever tous ensemble. Merci.
Si dà atto che dalle ore 11,01 alle ore 11,16 presiede il
Vicepresidente Nicco.
Président - Hier on avait convenu, comme procédure, de
suspendre, afin de permettre aux différents groupes politiques la
possibilité d'examiner le rapport de l'Assesseur et du
rapporteur.
On avait convenu de reprendre à 15 heures; comme on vient de
terminer presque une heure avant que prévu, est-ce que je peux
demander au Conseil d'anticiper un petit peu? Comme convenu, le
Conseil est suspendu, on reprendra la discussion générale à 15
heures.
La parole au Président de la Région, Perrin, pour une
communication.
Perrin (UV) - Pour ce qui concerne la Présidence, des lois
régionales imposent que le Président de la Région présente un
rapport annuel au Conseil régional, lors de la présentation du
budget prévisionnel. Il s'agit de la loi n° 54, "Système des
autonomies locales en Vallée d'Aoste", articles 65 et 116, où on
récite respectivement:
"Chaque année le Président du
Gouvernement régional, lors de la présentation du budget
prévisionnel, fait le compte rendu des activités visées au présent
article, pour ce qui est de la participation des collectivités
locales au processus décisionnel de l'Administration
régionale… Le Président est tenu à
présenter un rapport sur l'application de la loi n° 54"
.
La loi régionale n° 44/1990, "Mesures régionales de coopération
et de solidarité avec les Pays en voie de développement", à
l'article 12 aussi prévoit que le Gouvernement, sur proposition du
Comité de coordination, adopte et transmette au Conseil régional,
lors de la rédaction du budget, un rapport de prévision et de
planification des activités de coopération et des initiatives de
solidarité et éducation au développement et à la paix.
Le Gouvernement régional rédige, par ailleurs, un rapport à
joindre au bilan concernant les activités de l'année précédente.
Les documents sont préparés et je demande de distribuer aux
Conseillers le contenu; s'il y aura des questions sur ces aspects,
on sera là pour répondre.
Hier soir on s'était quittés, on avait donné des indications
quant à l'état du territoire face à la situation météorologique
particulière; heureusement que la neige tombe jusqu'à 1.500 mètres:
cela fait qu'il n'y a pas, en ce moment, de gros dangers en Vallée
d'Aoste, même si on signale, par-ci, par-là, quelques petits
éboulements, mais rien de grave quant à l'alerte de la Protection
civile, donc nous sommes tranquillisés. Je ferai une mise à jour,
bien sûr, l'après-midi s'il y aura des situations
particulières.
Président - Nous suspendons nos travaux et nous reprendrons à 15
heures.
La séance est levée.
---
La séance se termine à 11 heures 26.
