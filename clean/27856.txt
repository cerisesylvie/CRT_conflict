Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 340 del 30 dicembre 1970 - Resoconto
OGGETTO N. 340/70 - Ulteriore stanziamento di fondi per il
completamento della costruenda piscina coperta di Pré Saint Didier.
Delega alla Giunta.
Montesano (P.S.D.I.)
- Io non so se l'Assessore al
Turismo vuole tener conto che in questo ordine del giorno c'è anche
una mozione al riguardo.
Milanesio (P.S.I.)
- Discutiamo contemporaneamente anche
la mozione.
Montesano (P.S.D.I.)
- Se i proponenti della mozione sono
d'accordo, siccome l'argomento è tutto uno...
Milanesio (P.S.I.)
- Abbiniamo questo punto all'ordine
del giorno alla mozione, sì, tenuto conto anche che più che di una
mozione si tratta, si diceva, di interpellanza...
(Montesano:
richiesta di informazione) ...Ecco, richiesta di
informazione.
Montesano (P.S.D.I.)
- Allora rimandiamo alla mozione o
la mozione...
Milanesio (P.S.I.)
- No, abbiniamo, abbiniamo tutto.
Tanto non è una mozione, perché non si deve votare su
quell'argomento, perché è una mozione impropria. Daremo delle
informazioni nel corso della discussione.
Io, per quanto mi riguarda, per la parte di mia competenza, dò
alcuni chiarimenti e spiegazioni.
Si propone con questo oggetto all'ordine del giorno l'ulteriore
stanziamento per il completamento della piscina coperta di Pré St.
Didier, piscina, come tutti voi sapete, è stata approvata dalla
Giunta su conforme decisione del Consiglio regionale in data 24
luglio 1970 e si è approvato anche il progetto che prevedeva un
importo complessivo di spesa a base d'asta di lire 415.393.051 più
8.807.000 per opere d'arte e imprevisti. Venne previsto un primo
lotto di lavori per le opere murarie e, cioè venne scorporata
praticamente la costruzione in due lotti: la parte che riguardava
le opere murarie e per un appalto a base d'asta di lire 279.604.128
e successivamente abbiamo previsto un altro appalto per 144.100.000
che riguarda l'impianto elettrico, la cabina di trasformazione,
l'impianto di riscaldamento, l'impianto idrico-sanitario,
l'impianto di depurazione e riscaldamento delle acque, assistenza
muraria e impianti e opere d'arte e imprevisti.
Questo perché? Perché si è ritenuto opportuno scorporare questi
due tipi di appalti, in quanto pur essendo entrambi necessari per
la realizzazione dell'opera ed essendo complementari, potevano però
essere svolti con maggiore economia da ditte diverse e trattavisi,
peraltro, di prestazioni diverse.
Ora sono state fatte delle richieste di informazioni,
l'Assessorato del Turismo ha istruito la pratica, cioè ha preso
contatti con i progettisti, ha ricevuto il progetto, lo ha
discusso, ha chiesto delle modifiche a questo progetto, ha sentito
la Commissione Pubblici spettacoli presieduta dall'Assessore al
turismo, di cui fa parte il Genio Civile, la Questura e lo stesso
Assessorato del Turismo. Quando vi fu il parere favorevole di
questa Commissione si è portato avanti il progetto, cioè lo si è
consegnato all'Assessorato dei Lavori Pubblici per l'appalto, in
quanto, come voi sapete, l'Assessorato del Turismo, così, non è
attrezzato per poter appaltare e dirigere i lavori di grande
entità, come, appunto, quello della piscina.
Sono state fatte delle osservazioni da parte di alcuni
Consiglieri, in questi giorni, sono state chieste delle notizie ed
è stato detto: "Ma, il parere del CONI c'è?". Il parere del CONI
c'è: esso è arrivato un quindici giorni fa e forse più, - il 5
dicembre ecco mi suggerisce l'Assessore Rollandoz, è arrivato il 5
dicembre - ed è un parere favorevole alla realizzazione dell'opera.
Abbiamo qui fotocopia della lettera. Qualcuno ha detto: "Ma, non
avendo chiesto in tempo utile il parere del CONI voi avete perso il
finanziamento!". Non è vero. Un conto è chiedere il parere del CONI
per l'approvazione di un progetto e un conto è chiedere il
finanziamento.
È stato chiesto comunque anche il finanziamento al CONI nel mese
di agosto del 1970, il CONI non ha risposto in merito a questa
nostra richiesta e non è mica da escludere che lo possa finanziare
questo progetto.
Comunque io voglio ricordare che la Giunta precedente e quella
attuale hanno concordato sulla necessità e sull'urgenza di arrivare
alla costruzione di questa piscina, indipendentemente da quelle che
potevano essere le determinazioni del CONI. Non si è cioè detto:
aspettiamo il contributo del CONI; si è detto: facciamo la piscina,
facciamo in modo però che il CONI, se vuole, ci possa dare il
contributo. Il CONI dopo aver espresso parere favorevole, se lo
riterrà, è in grado di dare un contributo alla Regione sulla
costruzione di questa piscina, perché questa piscina ha tutti i
requisiti che il CONI richiede per opere di questo tipo.
Voglio ricordare che il parere richiesto al CONI era
essenzialmente un parere, direi, tecnico sull'agibilità
dell'impianto, non un parere che presupponeva necessariamente il
finanziamento CONI. Voi sapete che solo costruendo secondo certe
norme si possono omologare delle eventuali gare che si possono
tenere in questa piscina, gare che devono svolgersi secondo certe
sodalità e certe prescrizioni del CONI.
Ecco, per quanto mi riguarda, io posso dare queste informazioni
e questi chiarimenti. Quindi la parte, direi, burocratica che
poteva riguardare il CONI è risolta, posso dire anche qualcosa di
più, che qualcuno aveva sollevato obiezioni in merito al
provveditorato alle Opere Pubbliche per il Piemonte, posso dire che
dopo l'approvazione del CONI il Provveditorato alle Opere Pubbliche
per il Piemonte non ha, non si è ancora riunito per deliberare,
ufficiosamente però ha già fatto sapere che sarà d'accordo
sull'approvazione.
Questo è avvenuto successivamente alla lettera del CONI con cui
lo stesso approvava il progetto.
Io altro non posso dire perché fino qui arriva la mia
competenza, con la deliberazione che propongo al Consiglio in
questa circostanza, si invita il Consiglio a voler dare delega alla
Giunta per l'adozione dei successivi provvedimenti, così come ha
fatto precedentemente, per poter appaltare le opere tecnologiche e
complementari e per poter finire questa piscina, altrimenti questa
piscina rimane lì e non sappiamo più cosa farne, insomma.
Germano (P.C.I.)
- Io volevo fare alcune considerazioni
sul metodo d'amministrazione, di amministrare, che avevamo e che
purtroppo continuiamo ad avere.
Sulla piscina di Pré St. Didier la prima discussione che abbiamo
avuto in Consiglio è dell'8 gennaio 1968 dove, in una lunga
elencazione di opere, si diceva, per quando riguarda la piscina, al
punto 5°: "in relazione ai progetti di potenziamento e
valorizzazione della zona termale di Pré St. Didier, progetti
tuttora in corso di ultimazione, il cui ammontare è comunque
dell'ordine di oltre 300 milioni occorre provvedere un primo
accantonamento di somme, si stanziano 100 milioni.".
Successivamente, in data 20 dicembre 1969, senza nessun
progetto, senza niente perché il progetto manca sempre, si
stanziano altri 100 milioni.
Successivamente, in data 13 luglio 1970, - qui abbiamo avuto gli
schizzi da vedere, - sono stati stanziati altri 100 milioni e così
arriviamo a 300 milioni.
Adesso abbiamo un provvedimento che dà 144 e 126 milioni:
arriviamo a 570 milioni. Scusi! E? Ah? Perché si utilizzano i 100
milioni... e va bene! È già una buona notizia. Ad ogni modo 424
milioni complessivi.
Io pongo questa domanda all'Assessore e alla Giunta: quanto
costerà l'ultimazione di questa piscina? Non è finito! È finito? Ma
insomma, il parcheggio è fatto? E tutto il resto che c'è ancora da
fare? Ma può il Consiglio sapere, grosso modo, quanto ci costerà
questo? Perché è poi un piacere che facciamo al Consigliere Bordon,
è solo un piacere che ci costa molto caro.
E poi vorrei sapere, quali sono le intenzioni della Giunta per
quanto riguarda la gestione, perché dovremo poi aggiungere i costi
di gestione e saranno altri costi.
Io non faccio un rimprovero all'Assessore Milanesio, io dico che
sono le cose impostate in questo modo che vanno a finire a queste
conclusioni.
Quindi noi dobbiamo stare attenti a questo.
Savioz (P.C.I.) -
Io avrei due questioni da porre. La
prima è una richiesta di informazione che mi sono dimenticato di
chiedere ieri in Assessorato, cioè mi è stato riferito, da qualche
parte, che la sorgente sarebbe in via di esaurimento o addirittura
di grave inquinamento. Vorrei, quindi, sapere qualche cosa perché
questo pericolo l'abbiamo già avuto nel 1966, mi sembra, o 1964 un
affare così, dove abbiamo fatto delle opere di sistemazione, di
risanamento e di captazione della terza sorgente, perché le
sorgenti lì dentro sono tre, che quindi, che non ciò sia esatto,
comunque vorrei sapere qualcosa.
L'altro problema, invece, è di ordine - lo chiamerei - di ordine
tecnico-amministrativo: a mio modesto avviso sarebbe opportuno che
venisse redatto il progetto definitivo in tutto e per tutto, in
tutte le opere. Questa è una richiesta che avevo già posto a suo
tempo, è una richiesta che abbiamo ribadito in Consiglio e c'erano
state date delle assicurazioni in materia.
Ora è bene, siccome è un'opera che io avevo detto, a suo tempo,
tenuto conto delle varie cose annesse e connesse alla piscina di
Pré St. Didier, io avevo parlato che la spesa era superiore al
miliardo di lire. Sì, sì, vedrete quando avremo finito di comprare
i terreni, sistemato il giardino davanti, sistemato la piscina,
sistemato gli impianti, sistemato i parcheggi, sistemato la strada
di accesso, vedrete a che prezzo andremo a finire.
Ma questo non ha nessuna importanza! Costasse anche 2 miliardi,
io sono del parere che bisogna farla e bisogna realizzarla. E
bisogna realizzarla con dei criteri moderni, atti a tenere il piede
sulla concorrenza straniera per quanto concerne l'industria
turistica della nostra Regione. Ma quello che, ad un certo punto,
però desidererei avere un'assicurazione definitiva, da parte del
Presidente della Giunta e dell'Assessore competente, è che sia
redatto un progetto definitivo a tutti gli effetti e che non
succeda poi, come è successo poc'anzi, che dobbiamo poi rivedere le
cifre e avere delle polemiche per non aver chiarito a suo tempo le
cose.
Siccome questa è una questione che dipende esclusivamente da
noi, sarebbe opportuno arrivare al dunque prima, in modo che il
Consiglio possa sapere quante centinaia di milioni bisogna ancora
stanziare in quanto tempo per la realizzazione definitiva di
un'opera che, riteniamo ora, di primissima importanza.
Manganone (D.C.)
- Abbiamo sentito la relazione
dell'Assessore Milanesio e saremmo altrettanto contenti di sentire
la relazione anche dell'Assessore Rollandoz.
Le chiederei questo: di ripetere esattamente quello che ha detto
- non esattamente, ma anche in via approssimativa - quel che ha
detto nella risposta al Consigliere Pedrini perché allora mi sono
sfuggiti dei dati.
Rollandoz (D.P.)
- Non capisco il motivo di questa
richiesta, comunque ripeto.
Il progetto corredato dai necessari documenti e dalla domanda di
ammissione a contributo ai sensi della legge 2.01.1968, n. 526 è
stato presentato all'Ufficio del Genio Civile di Aosta da parte del
competente Assessorato del Turismo in data 7 agosto 1970. L'Ufficio
del Genio Civile in data 6 ottobre 1970, ha restituito
all'Assessorato dei Lavori Pubblici i progetti con l'introduzione
di alcuni emendamenti tecnico-amministrativi. Il CONI ha espresso
parere favorevole con lettera 2544 in data 5 dicembre 1970.
Non si conosce ancora con esattezza l'ammontare del contributo
CONI, in quanto verrà determinato dalla direzione Generale ad
avvenuta definitiva approvazione del progetto da parte del Comitato
Tecnico Amministrativo del Provveditorato delle Opere Pubbliche di
Torino.
L'appalto è avvenuto il giorno 29 settembre 1970, risultante
aggiudicataria l'impresa dell'Ing. Virando e del Geom. Pignataro
con il ribasso dell'1%.
Dopo di che appena noi abbiamo sentito, dopo questo appalto, il
Genio Civile lo stesso aveva avanzato queste riserve: ce le aveva
fatte sapere a voce prima di farci pervenire la lettera
scritta.
Allora noi abbiamo fatto subito una presa d'atto in Giunta,
nella quale, in base alla lettera d'invito, che dice: "In ogni caso
l'Amministrazione regionale si riserva di non procedere
all'aggiudicazione definitiva e di ritenere ad ogni effetto nulla
la indetta gara, qualora, per insindacabili motivi, lo ritenesse
opportuno nel suo interesse".
Pertanto, noi, in base a questo, che è nella lettera d'invito
alle imprese abbiamo fatto una presa d'atto in cui si comunicava
alla Giunta il risultato, però non si assegnava il lavoro. Nulla è
dovuto all'impresa. Noi abbiamo sospeso per ottenere tutte le
dovute approvazioni e per apportare tutte le modifiche richieste.
Sono state richieste dal CONI alcune modifiche: vasca di
collegamento con l'esterno percorribili da bagnanti, in immersione
per l'acqua per l'accesso al solarium. Poi chiedono, mancano i
passaggi obbligati condotti per accedere alla vasca, e questo non è
vero, ci sono. Oltre i rientri liberi agli spogliatoi che si
consiglia di realizzare divisi per sesso.
Ecco, l'Ufficio sta lavorando per portare queste modifiche, dopo
di che, questo è concordato dal Genio Civile, verrà trasmesso tutto
al Comitato per le Opere Pubbliche per l'approvazione e per
l'eventuale contributo CONI dopo.
Manganone (D.C.)
- Io non so da dove incominciare: il
parere favorevole del Genio Civile mi pare che non trattasse solo
dell'argomento tecnico, ma entrasse in merito alla non rispondenza
tra capitolato speciale e relazione di stima.
Mi pare anche che il Genio Civile avesse fatto delle
osservazioni sui prezzi, mi pare altrettanto che avesse fatto delle
osservazioni sul modo di compilazione dell'elenco prezzi che è un
elenco prezzi, pensate un po', della Provincia di Torino.
L'Assessorato dei Lavori pubblici ha trasmesso questa pratica al
Genio Civile con capitolati prezziari anonimi, mentre i disegni
esecutivi erano firmati dallo studio. L'Assessore Rollandoz si è
dimenticato di dire questo.
Si è anche dimenticato di dire che il parere del CONI, espresso
in data 5 dicembre, è solo il parere del delegato regionale non è
il parere del CONI, perché il CONI ha inviato in data 31.11.1970 un
altro parere che è tutt'altro che favorevole.
Questo parere chiede la revisione dei prezzi perché il Consiglio
deve sapere che i prezzi di scavo di quell'appalto sono compitati
8.700 lire al metro cubo. Il Consiglio deve sapere: non è mai stato
detto dagli Assessori né da Milanesio né da Rollandoz, che i
calcestruzzi armati sono stati pagati 70.000 lire al metro cubo.
Ma, insomma, sono cifre da vertigini, sono cifre da vertigini, ecco
perché il Genio Civile non ha approvato, ecco perché questo
progetto dovrà essere tutto rielaborato. Non si può certamente
avere i progetti esecutivi fatti da uno studio e lo stralcio fatto
da un altro studio fatto sui capitolati e elenco prezzi della
Provincia di Torino: questa non è serietà amministrativa.
Rollandoz (D.P.)
- Noi abbiamo una lettera firmata dal
Comm. Ghignone per il CONI, pertanto non so che cosa dire altro, se
a Ghignone sono pervenute altre lettere noi non c'entriamo. Il
Comm. Ghignone ci ha trasmesso questa lettera, quale responsabile
del CONI per la Valle d'Aosta, quindi non so cosa dire altro.
Per quanto riguarda l'elenco prezzi, io non so dove il
Consigliere Manganone abbia sentito questi prezzi, io ho sottomano
l'elenco prezzi: scavo di sbancamento 1500; calcestruzzo di
fondazione 10.060 - al 250 - calcestruzzo; questo è un elenco
prezzi. Io non so questi prezzi dove li abbia sentiti comunque,
questo è chiaro, il Genio Civile ci ha fatto anche delle
osservazioni su alcune ovvero sia, su dei prezzi che loro ritengono
ambigui, non per niente noi abbiamo sospeso l'appalto, non per
niente l'abbiamo sospeso.
E io ho riconosciuto già l'altra volta in Consiglio - senza
alcune difficoltà - che abbiamo commesso un errore per eccessiva
fretta, di mettere all'appalto subito, quando ce ne siamo accorti,
l'abbiamo sospeso, quindi non c'è niente di grave perché non c'è
niente di irreparabile. Noi questo appalto lo possiamo anche
rifare, lo possiamo anche rifare. I prezzi li stiamo esaminando
adesso con il Genio Civile, comunque non mi pare che vi siano
grossi prezzi, ci hanno solo consigliato di eliminare alcuni prezzi
superflui.
Manganone (D.C.)
- Chi le ha fatto osservazione sui
prezzi avrà pur detto quali prezzi e dico all'Assessore Rollandoz
che il Genio Civile ha fatto osservazione sulle 8.700 lire al metro
cubo, scavo in putinghe, che ha fatto osservazione sul prezzo del
conglomerato a 350 su lire 70.000 al metro cubo. Le confermo anche
che il Cav. Ghignone ha ricevuto, in data 30.11.1970, una
comunicazione dal CONI centrale e tale comunicazione fa riferimento
a questi prezzi, a queste cose, ma non ci si venga qui a prendere
in giro.
Montesano (P.S.D.I.)
- No, alt, il nuovo Regolamento che
è stato approvato dal Consiglio ammette tassativamente solo due
interventi. Quindi, non deroghiamo da questo, non deroghiamo da
questo, lei ha svolto due interventi, ha svolto due interventi il
Consigliere Manganone. Non concedo, quindi, la parola oltre i due
interventi. Beh! Non sono d'accordo, anch'io posso non essere
d'accordo però risponde un altro Assessore, Milanesio. I
Consiglieri devono regolarsi pensando che solo due interventi sono
loro concessi.
Milanesio (P.S.I.)
- Io chiedo la parola visto che sono
intervenuto una volta sola. Innanzitutto mi pare che l'Assessore
Rollandoz abbia anche spiegato, forse non ci siamo capiti, cos'è
successo. È successo questo: la Regione ha commissionato, a suo
tempo, nel 1968, non so quando, nel 1967 il progetto, lo studio
Ponti, Fonaroli, Rosselli di Milano, va bene, ecco, costoro hanno
fatto il progetto e hanno presentato tutti gli atti necessari per
mandare all'appalto quest'opera.
L'Assessorato del Turismo lo ha esaminato, ha esaminato questo
progetto sotto il profilo tecnico, direi, sotto il profilo
dell'impostazione generale, poi cos'ha fatto? Lo ha trasmesso
pregando l'Assessore Rollandoz di fare alla svelta perché questa è
un'opera che è da anni che si trascina: no, era da parte di tutti i
Consiglieri che si sollecitava, una immediata, rapida conclusione,
ha trasmesso il progetto all'assessorato di Lavori pubblici così
come era anche stato chiesto, mi pare dal Consigliere Germano,
dicendo "Ma non sarà mica il Turismo?". No, noi non appaltiamo
lavori perché non abbiamo competenza, non abbiamo nemmeno i tecnici
per seguire, per valutare tutte queste cose. Noi abbiamo trasmesso
il progetto all'Assessorato dei Lavori Pubblici affinché si
appaltasse l'opera.
Ora, le osservazioni che, a quanto ho capito io, che ha fatto il
Genio Civile si riferiscono al fatto che alcuni prezzi di
quell'elenco, prezzi che sono però, e su questo vorrei essere
chiaro, perché sembra che ci sia stato chissà che cosa, che sono i
prezzi dell'elenco prezzi del Piemonte, non sono prezzi diversi. Se
uno infatti piglia l'elenco prezzi di Torino e li guarda, sono
questi, ecco va bene. Quindi, per essere chiari che sono questi i
prezzi. Le opere sono state mandate all'appalto con quei prezzi,
perché non avendo l'Assessorato trattato fin dall'inizio questa
pratica, l'Assessorato dei Lavori Pubblici ha mandato in appalto
con gli elaborati presentati da questi progettisti che sono un fior
di studio di progettisti, non so se mi spiego, non è mica l'ultimo
studio no. È chiaro che se non si avesse avuto fretta e la
responsabilità, diciamo, che è non solo della Giunta ma anche del
Consiglio che aveva detto: sbrighiamoci, facciamo. Ora cosa è
successo? Che erano dei prezzi vigenti nella Provincia di Torino
che si differenziano in alcuni casi, da quelli vigenti ad Aosta, in
alcuni casi in eccesso in altri in difetto. Ora, il Genio Civile ha
fatto delle osservazioni in questo senso. Ora, l'Assessore
Rollandoz ha spiegato che l'appalto è stato fatto, ma il lavoro non
è stato aggiudicato; che nulla può essere dovuto all'impresa per
questa mancata aggiudicazione e che, quindi, si sta esaminando
questa questione per quello che riguarda i prezzi d'accordo con il
Genio civile. Ecco, tutto lì, insomma, mi pare che non sia un
grosso problema questo. E quindi, da parte della Giunta, si ammette
che c'è stata una certa precipitazione nel portare avanti questo
argomento, ma nulla di più. Dal voler vedere accanto alla
precipitazione altre cose, ma insomma, almeno per quello che mi
riguarda, io respingo questo tipo di valutazione e, appunto, invito
il Consiglio, tenuto conto delle assicurazioni che ha dato
l'Assessore Rollandoz, invito il Consiglio a voler stanziare la
somma occorrente per ultimare questa piscina che verrà ultimata
secondo le prescrizioni che sono quelle del CONI e che saranno
quelle del Provveditorato e che saranno quelle del Genio civile. Mi
pare di aver risposto, spero esaurientemente, ai Consiglieri. Già
che ci sono, perché sennò non posso più rispondere, rispondo anche
ai Consiglieri Germano e Savioz.
Hanno ragione entrambi, hanno ragione entrambi, cioè il
Consigliere Germano dice: "Noi dobbiamo sapere, però, quanto verrà
a costare tutto questo". Onestamente, esattamente cosa verrà a
costare la realizzazione di quella che viene chiamata,
impropriamente la zona turistica di Pré St. Didier? Ancora non c'è
uno studio definitivo: questo studio è stato commissionato nel
1968, è stato commissionato allo studio Ponti, Fonaroli e Grosselli
i quali avevano l'incarico di preparare il piano di massima, piano
di massima che è pronto, però, senza indicazione di spesa, senza
indicazione di spesa e poi, successivamente, la Giunta chiese di
portare avanti la progettazione esecutiva della piscina che è una
componente di questa zona turistica della piscina e dei parcheggi.
Ci fu un primo preventivo che ammontava a circa 300 milioni, poi,
come tutti sapete, c'è stato un grosso aumento prezzi in questo
ultimo anno praticamente per cui questo preventivo venne
aggiornato, tenuto conto degli aumenti che si erano verificati
nell'acciaio, nella mano d'opera e per altre prestazioni, per cui
il costo di questa piscina lievitò e raggiunge i 424 milioni che
sono gli attuali complessivi. Ora, io vedo che altri Consiglieri
fanno delle domande, io però voglio dire questo: se è vero che gli
Assessori debbono parlare due volte, sarà bene che allora i
Consiglieri facciano tutti il turno, chiedano quando devono
parlare, non chiedano... perché altrimenti l'Amministratore non può
rispondere e quindi diventa una burletta questa questione qua delle
due volte che si deve parlare.
Ora, io concludo per rispondere al Consigliere Germano dicendo
che l'opera, la piscina viene a costare, la piscina comprensiva di
una piccola patinoire annessa, viene a costare 424 milioni, c'è il
problema dei parcheggi per cui si sta trattando per l'acquisizione
delle aree, da una parte nei confronti di privati e dall'altra nei
confronti delle autorità militari e si presume che complessivamente
tra parcheggi e piscina, a parte parcheggi e piscina non il resto
della zona turistica che ancora è da studiare quella si arriverà
sui 700 milioni.
Ora, si tratta, però, di acquisire delle aree che servono a
qualcosa, si tratta di dare un certo respiro ad una zona. Ora, mi
pare che questo indirizzo sia stato più volte espresso dal
Consiglio e il sottoscritto come Assessore e la Giunta sta seguendo
un indirizzo che era stato espresso più volte dal Consiglio. Perché
sull'opportunità di creare una zona turistica con delle
attrezzature che servissero per il dopo sci nelle infrastrutture,
così, di un certo prestigio, anche di una certa utilità, nessuno ne
discuteva in quella zona perché si tratta di servire tutta la
Valdigne, da Courmayeur a La Thuile, a Pré St. Didier e allo stesso
Morgex. È un comprensorio turistico che però manca di
infrastrutture turistiche perché, a Courmayeur, pensate, dove ci
sono chilometri di piste, chilometri di salite, migliaia di
sciatori per il dopo sci, c'è una sola piscina che è quella di un
albergo privato e non c'è niente altro, mentre a Chamonix, ce ne
sono decine e, evidentemente, i turisti che vengono fanno i
confronti. Ora, questa era un'attrezzatura turistica di particolare
importanza che avrà anche dei costi di gestione e si sta già
studiando l'aspetto gestione. Si ritiene che con una opportuna
gestione, non si debba andare assolutamente in passivo, non si
debba andare assolutamente in passivo. Si tratta di una piscina il
cui ingresso verrà pagato regolarmente, si cercherà di fare dei
prezzi popolari, è ancora tutto da studiare, l'ingresso, però,
verrà pagato, insomma. Ora, è chiaro che queste attrezzature
avranno un costo.
Il Consigliere Savioz mi aveva parlato della sorgente, anche
altri, in altre circostanze, mi avevano chiesto notizie della
sorgente. Mi sono informato, ho mandato un addetto, un impiegato
dell'Assessorato a parlare con il gestore delle Terme, no, in
questo momento l'acqua è praticamente quella che c'era sei mesi fa,
insomma, non c'è un calo, non è stato registrato un calo del fiotto
d'acqua. Ora, non l'abbiamo misurata per dire esattamente quanti
litri al secondo ci sono, però qui non si è registrato un calo.
Questo posso dire, ad ogni modo abbiamo ritenuto opportuno di
mettere sotto controllo questa sorgente anche per vedere, così, la
sua evoluzione nel tempo e il suo regime di portata, insomma.
Montesano (P.S.D.I.)
- Prima di dare la parola al
Consigliere Manganoni e all'Assessore Chantel, desidero un po'
chiarire la regolamentazione che il Consiglio ha approvato e che
non ha inteso con questo strozzare la discussione. Nessuno può
prendere la parola più di due volte in sede di discussione. Chiusa
la discussione, dunque i due articoli sono questi: articolo 53, al
terzo capoverso: "Nessuno può parlare più di due volte nella
discussione dello stesso argomento tranne che per un richiamo al
Regolamento, per fatto personale o in sede di discussione del
bilancio". Ma c'è l'articolo 59 che dice: "Dopo chiusa la
discussione sono ammessi a parlare soltanto un oratore per ciascun
gruppo, i relatori, gli Assessori competenti e infine il Presidente
della Giunta regionale". Quindi gli Assessori hanno possibilità di
rispondere alla fine come ciascun Gruppo ha la possibilità alla
fine di ogni discussione, di intervenire nuovamente.
Manganoni (P.C.I.)
- Quando abbiamo discusso del
Regolamento a me pare di aver fatto presente che con questo sistema
noi ci ingabbiavamo, perché prima si prevede un'ora e mezza di
tempo in due interventi, no, per Regolamento ciò che, di fatto, non
avviene mai poi si limita a due interventi, se si fosse detto due
interventi, se si fosse detto due interventi, il numero degli
interventi senza fissarlo non deve superare l'ora e mezza, com'era
previsto all'inizio del Regolamento stava bene, ma così lo
dimostrano i fatti che ci ingabbiamo. Potrei illustrarlo con molti
altri esempi, ma il fatto adesso lo ha dimostrato.
E voglio venire all'altra questione, io l'ho detto in quel
Consiglio: facciamo, però, attenzione che noi dopo ce ne
accorgeremo, adesso ce ne stiamo accorgendo.
Comunque, il piano completo, io non ripeto quanto hanno detto i
miei colleghi con cui sono pienamente d'accordo, ma io voglio, si è
parlato di posteggi, di acquisizione dei terreni e delle vecchie
Terme, si era parlato in Consiglio di rivedere anche le vecchie
Terme. Bene, allora quando noi sommeremo la piscina, i posteggi,
l'acquisizione dei terreni, la zona verde, le Terme, dove andiamo a
finire?
Ed allora noi avevamo parlato del miliardo, ma il miliardo non
basta, io sono d'accordo con il Consigliere Savioz, ce ne vorranno
due e non basteranno.
Allora, possiamo noi continuare ad andare avanti in questo modo
a stanziare così oggi 100 milioni, poi 100 milioni, poi 50, poi
duecento, poi trecento, fino, non dico alla fine dei secoli ma
comunque chissà fino a quando? Secondo me, per fare le cose serie,
dovevamo fare uno studio completo, di tutta quella zona,
prevedendo, ora non dico che si debba prevedere al centesimo, io
posso capire che si possa uscire, non so, per l'aumento dei prezzi.
Io su tutto questo ne convengo, il Consiglio avrebbe saputo però
prima di tutto cosa facciamo lì che adesso nessuno lo sa, scusami
Milanesio, tu mi dici bisogna ancora vedere l'acquisizione dei
terreni, ecc., la piscina e dopo la piscina, cioè questo è, ecco
ecco il Consiglio deciderà...
(voce di Milanesio)
...D'accordo, ma noi in quel Consiglio, - io l'ho detto, e mi pare
altri Consiglieri lo abbiano detto - qui ci vuole uno studio
generale, un piano generale di tutte le opere da costruire affinché
il Consiglio sappia cosa faremo, cosa faremo, cosa avremo perché
adesso nessuno lo sa con esattezza, occorre, tramite un preventivo,
anche se non esattissimo, ma almeno di massima, che il Consiglio
sappia quando finirà di fare degli stanziamenti, invece così non
sappiamo niente. Cioè questo è un altro campo d'aviazione. Quando
si è discusso qui molti anni fa del campo d'aviazione si è parlato
di alcune centinaia di milioni, se fate tutti i conti, noi, oggi,
col campo d'aviazione, ecc., ecc. per la gestione siamo oltre il
miliardo e mezzo.
Assessore Milanesio non è mica colpa tua, non sei stato tu ad
impostare il campo d'aviazione no, non hai tu quella paternità, non
si può caricartela sulle spalle, ci sono altri che hanno quella
paternità, altri che sosteniamo: con duecento milioni facciamo
tutto. Un anno o due al massimo e poi la Regione ricaverà degli
utili: utili che oggi vogliono dire oltre 100 milioni all'anno che
la Regione caccia fuori per la gestione, manutenzione, acquisto
apparecchi, ecc... Questa è la realtà: quello è un pozzo di S.
Patrizio e, anche sul piano generale, sempre con uno studio di
larga massima, occorre prevedere le spese di gestione, ecc. Mi
voglio allacciare ad un altro fatto che si può affiancare a questo:
le Terme di Saint-Vincent, che abbiamo la fortuna che non le
gestisce la Regione e che, quindi, i debiti di gestione, di
manutenzione, ecc. non gravano sulla Regione perché sennò ce ne
accorgeremmo alla fine di ogni anno cosa noi cacceremo fuori per
quelle Terme. Gli esempi passati ci insegnano che le Terme, il
campo d'aviazione, sono delle opere che noi non sappiamo mai dove
adiamo a finire come spesa, non parliamo poi della gestione.
Quindi io direi che io come Consigliere non mi sento di
approvare, così alla cieca, degli stanziamenti continui,
stanziamento per questo, stanziamento per quello, non sapendo dove
andiamo a finire. E allora io direi all'Assessore che deve fare uno
studio: adesso la piscina è in corso, quando è fatta questa
piscina, prima di andare avanti con altre opere, si faccia uno
studio generale con un preventivo, no, su tutte le opere che si
devono fare, sulle spese che si devono affrontare, sulle
prevedibili spese di gestione e di manutenzione. Noi così faremo
una cosa seria ed allora il Consiglio potrà pronunciarsi perché
saprà cosa si spende e saprà cosa si farà. Ma noi oggi non sappiamo
niente, dopo la piscina ci vorrà poi tutto il resto.
Chantel (P.S.I.)
- Il Presidente del Consiglio ha riletto
l'articolo 59 del Regolamento. Non faccio l'osservazione che volevo
fare, però, senza dubbio, io non ritengo che la prima esposizione
fatta dall'Assessore sia da ritenersi un intervento e allora
l'Assessore non apre più bocca e aspetta che aprono bocca gli
altri. Quando un Assessore illustra un argomento, non credo che ciò
costituisca un intervento, non fa altro che dare una delucidazione
sull'argomento che ha portato in Consiglio. Caso mai, gli
interventi verranno dopo perché, se arriviamo a questo punto, qui
mettiamo addirittura gli Assessori in - diciamo - in condizioni di
inferiorità rispetto agli interventi che possono svolgere i singoli
Consiglieri.
Montesano (P.S.D.I.)
- Assessore Chantel, ho letto
l'articolo 59 che dà il diritto all'Assessore e a ciascun Gruppo di
un ulteriore intervento. È quindi chiaro che l'Assessore può fare i
suoi interventi, è l'intervento conclusivo. Però il Regolamento
l'ha approvato il Consiglio, non l'ho approvato io, l'avete
approvato voi, andiamo avanti, poi l'applicazione del Regolamento è
di competenza del Presidente del Consiglio.
Savioz
(P.C.I.)
- Io non dirò niente sul
Regolamento. Mi permetto però di dire,
entre paranthèse
, che
era ora che fosse fatto un Regolamento del genere perché era ora
che i Consiglieri, gli Assessori, noi tutti, prima d'intervenire su
di un argomento si approfondisca la questione, perché troppe volte
sentiamo in quest'aula interventi che dimostrano che
l'approfondimento della materia non è stato fatto. Quindi
applichiamo la modifica del Regolamento per andare avanti.
Circa la questione delle acque di Pré St. Didier di cui mi
preoccupavo, l'Assessore mi ha dato una certa assicurazione. Io
vorrei ancora insistere affinché l'acqua sia costantemente
controllata. A suo tempo, si era parlato di un aumento, cioè di una
diminuzione di gradi, da 37 gradi a 34 gradi. Abbiamo poi trovato
che c'era stata una infiltrazione che proveniva probabilmente
dall'orrido e che raggiungeva una delle tre sorgenti.
Provvisoriamente abbiamo eliminato una sorgente, poi abbiamo
fatto delle opere e siamo riusciti a riportarla a 37 gradi di
calore. Quindi il pericolo di quella sorgente non è di oggi, è già
sempre stata un po' pericolosa per il fatto della sua ubicazione
che si trova al livello inferiore del torrente che scende dal
Ruitor.
Faccio, quindi, una raccomandazione affinché l'acqua sia seguita
attentamente perché noi tutti ci rendiamo conto che, il giorno in
cui dovesse, per una ragione o per l'altra venire a mancare quella
sorgiva, automaticamente verrebbe a mancare il piedistallo che
tiene in piedi la centrale di Pré St. Didier. È quindi chiaro che
bisogna assolutamente seguire la questione.
Ribadisco ancora il problema del piano definitivo e insisterei
ancora presso l'Assessore e il Presidente della Giunta perché
questo sia tenuto nella dovuta considerazione e si provveda in
merito. Badate che se questo non viene fatto noi andremo a finire
come il Duomo di Milano. Questo è grave e mi sembra di poter dire
anche una parola non molto piacevole nei confronti di coloro che si
sono presi l'impegno di studiare il progetto dal 1968, siamo alla
fine del 1970 e i dati definitivi, almeno se ho capito bene quello
che ha detto l'Assessore, non sono ancora stati prodotti. Ora io
capisco che il complesso di Pré St. Didier non è un progetto da
quattro soldi, non è una cosa che si può fare a tambour battant, ci
vogliono degli studi, ci vuole l'approfondimento, ci vogliono dei
sopralluoghi altrove per verificare che cosa è stato realizzato,
c'è un complesso che non è solo la piscina, badiamo bene, c'è tutto
un insieme. Quindi è giusto che ci sia del tempo per deliberare in
merito al progetto perché sia un progetto completo in tutto e per
tutto, ma stiamo molto attenti e che non si ritorni sugli errori
del passato per voler fare in fretta, che non si facciano delle
cose che non devono essere fatte. Se noi infatti incominciamo ad
accettare il principio che i progetti vanno realizzati un pezzo
alla volta, ricadiamo nell'errore dell'aeroporto, ricadiamo
nell'errore della costruzione di altre opere che non sto a
descrivere e si ricade nell'errore di non avere la visione chiara
di quello che si vuole e soprattutto cadremo nell'errore madornale
di non sapere neppure approssimativamente la spesa a cui andiamo
incontro.
Mi rendo conto che ci sono state delle modifiche per quanto
concerne soprattutto la mano d'opera, che c'è stato l'aumento dei
prezzi di alcuni materiali, però il grave di tutto il problema non
è questo, perché queste cose qui le sappiamo e automaticamente si
moltiplicano le spese. Il grave è di quando si fanno delle opere e
non si sa dove si vuole arrivare e, siccome, in questo momento,
nessuno di noi può saperlo, perché il progetto non è definitivo
allora io ribadisco e insisto, mi permetto di insistere, penso per
il bene del Consiglio tutto, per la Valle stessa, perché, badate
bene, il complesso di Pré St. Didier - rimanga ben chiaro - è il
complesso della Valle d'Aosta e diventerà uno dei maggiori
complessi, uno dei più importanti complessi della Valle d'Aosta.
Come?
(voce di Bordon)
...Dici pure, ma io non ho mica
chiesto nulla di stupefacente, Consigliere Bordon, io chiedo
soltanto che mentre si va avanti con quest'opera, si provveda alla
definizione del progetto, scusa, mi sembra di chiedere il giusto. E
vedo, dagli assensi che sono stati fatti da varie parti, che sono
consenzienti anche gli altri, non solo il sottoscritto, perché
penso ben che tu non sia d'accordo di andare avanti a pezzettini,
perché, se sei su quel terreno lì, allora mi dispiace ma non sono
d'accordo sulla realizzazione. Pré St. Didier va realizzato con un
progetto completo, totale, generale, perché, ripeto, non è l'opera
di Pré St. Didier ma l'opera della Valle d'Aosta e ha un'importanza
enorme nei confronti del turismo della nostra Regione.
Bordon (D.C.)
- Non avevo nessuna intenzione di
intervenire perché pensavo di starmene qui tranquillo tanto più che
era un regalo che il Consiglio regionale faceva a Bordon, secondo
quello che ha detto l'amico Germano, e condividevo e volevo
dividere questa mia gloria con i Consiglieri Quaizier e Lustrissy,
Consiglieri dell'Alta Valle, perché non credo che sia tutto un
regalo che si possa fare a me perché io mi battevo per questo
problema fin dal 1954-55.
Naturalmente, se mi consentite, io adesso dovrei essere molto
tranquillo in questa mia esposizione perché, se non sbaglio è il
primo intervento, ne ho per un'ora e, potrei quindi andare avanti
benissimo: sono le undici e trentacinque, quindi aggiungo io, in
un'ora si possono dire tante fesserie, d'altronde tante fesserie
prima non è che si siano sentite dire, ma sono impostazioni che noi
non condividiamo. Ritorniamo su determinati problemi che dimostrano
proprio impostazioni e vedute completamente diverse. Tutte le idee
sono opinabili: uno la vede in un modo, l'altro la vede in un
altro. Ma, per esempio, quando si continua a macinare l'acqua nel
mortaio per il campo d'aviazione dovrebbe essere reso efficiente
con la spesa necessaria per renderlo tale. Per avere quei
collegamenti che si prevedevano con aeroporti più importanti per
cui, per esempio arrivando in aereo a Caselle si potesse trovare un
servizio ridotto, mi capisce, che arrivasse qui ad Aosta. Il campo
d'aviazione di Aosta doveva servire per dei collegamenti con i
rifugi, con i ghiacciai a mezzo di elicotteri, ma è inutile star lì
a ripetere sempre le stesse cose perché quando uno, queste cose non
le vuole intendere è come parlare ad un sordo.
Naturalmente l'obiezione che viene come prima cosa è questa: in
linea di massima è ridicolo pretendere che un campo d'aviazione sia
efficace, sia
rentable
, abbia una resa, perché, come tutti i
servizi, la loro prerogativa non è quella di avere una resa, voi mi
prendete ad esempio, ad un certo momento, le funivie, ma io vorrei
vedere se, per esempio, a La Thuile non ci fossero i trasporti
funiviari che cosa sarebbero gli alberghi di La Thuile?
Se esistessero e se, esistendo, potrebbero tirare avanti, perché
io vorrei sapere quali sarebbero gli sciatori che arrivando a La
Thuile - mi è venuto La Thuile così, potrei mettere Cervinia,
Courmayeur, potrei mettere un po' tutti - lo sciatore che arrivando
a Courmayeur non trovasse degli impianti funiviari se ne andrebbe a
Chamonix dove invece di trovarne dieci ne troverebbe 25 perché,
certamente, ne avrebbero sviluppati di più. Quindi, arrivati ad un
certo momento, ci sono delle infrastrutture turistiche che, forse,
direttamente non rendono, ma se domani non esistessero, non
esisterebbe il turismo in quel posto e, pertanto, non ci sarebbero
gli alberghi che pagherebbero la ricchezza mobile, non ci sarebbe
la Regione che incasserebbe gli 8/10 su tale tassa.
Ma più che altro mancherebbero delle infrastrutture che
dovrebbero essere proprio la cosa base di una Regione che vuole
diventare - come grazie a Dio ha ottenuto per la sua natura
bellissima - vuole diventare un grande centro turistico.
Ora, io mi stupisco quanto sento fare di questi ragionamenti e
mi stupisco specialmente da parte del Consigliere Savioz, se Savioz
mi dice facciamo prima quello che abbiamo deciso oggi ma portiamo
avanti un piano generale, non è niente altro che quello che abbiamo
sempre detto, perché, allora io chiedo scusa della interruzione e
ripeto ancora adesso, noi che cosa abbiamo fatto ad un certo
momento? Noi abbiamo parlato per tanti anni, a un certo momento
siamo arrivati in Giunta, con su per giù la stessa Giunta che siede
adesso e ci siamo decisi, finalmente, di far predisporre uno
studio. Questo studio potrà costare 700-800 milioni, naturalmente
dipende da quello che si vuol fare, perché è indubbio che se io
faccio una piscina per i commissari, faccio la sua strada, faccio i
parcheggi, se poi mi viene lo schiribizzo di costruire un grande
albergo nuovo, un albergo clinica, chiamiamolo così, per
valorizzare queste acque di Pré St. Didier, si capisce che non
bastano né un miliardo, né un miliardo e mezzo e forse neanche
due.
Il problema, secondo me, è un altro, è per questo che uno si
demoralizza a parlare di queste storie qui. Ma noi abbiamo una
fortuna in Pré St. Didier per quest'acqua calda che è unica. Questa
acqua calda ha delle possibilità di dare delle risorse a questo
quadrilatero turistico, come l'abbiamo sempre chiamato, di
Courmayeur, La Thuile, Pré St. Didier, Morgex, mettiamoci anche La
Salle, io ci metterei tutta l'Alta Valle e il non sfruttare questa
risorsa è un errore gravissimo.
Ora, in conclusione, che cosa si è fatto? Abbiamo dato questo
studio per decidere un piano generale di quello che si voleva fare
e si è incominciato a studiare la sua azione di un primo complesso,
un complesso che è una piscina turistica, che consentirebbe di
sviluppare, in quel posto, alberghi e qualche cosa d'altro, perché
sarebbe certamente un grande richiamo.
Perché è indubbio che coloro che sono venuti a studiare questo -
ne abbiamo parlato anche con degli architetti che non sono
intervenuti direttamente ma come Chapy e tanti altri che hanno una
certa conoscenza, indubbiamente superiore alla nostra, - ci hanno
detto: "Immaginatevi che con quest'opera che continuamente va persa
avreste la possibilità di avere una piscina con l'acqua calda che
viene fuori non per un riscaldamento artificiale ma per un
riscaldamento naturale, è la manna dal cielo". Incominciamo quindi
a fare questa piscina e vediamo quello che ne viene fuori.
Io prevedevo che la piscina fosse sfruttabile in estate al 100%
e un po' meno in inverno, invece mi dicono di no, che anzi in
inverno potrebbe avere un richiamo ancora maggiore.
Ora, che cosa è accaduto qui? È accaduta una cosa semplicissima:
ci sono gli stanziamenti, ad un certo momento si è visto quello che
si doveva fare con l'aumento dei prezzi - ha detto bene l'Assessore
- e siamo arrivati a 440 milioni per fare quest'opera ed è il
prezzo che deve essere speso in questo momento.
Che cos'è sorto? È sorta una discussione sulla nostra mozione
che è una "mozione-interpellanza", l'abbiamo detto prima perché
sembrava che non si fosse tenuto conto di tutti quegli accorgimenti
che si dovevano tener presenti, per esempio approvazione del CONI,
ecc. Ma questo è un altro discorso, ma sé per sé, criticare
quest'opera o il voler dire non facciamola fino a quando non
abbiamo un piano generale, questo vuol dire, e allora, scusi
Consigliere Savioz, io non so se ho capito male e forse, da parte
sua, non questo ma da parte di altri è venuta fuori questa
impostazione...
(voce di Savioz)
...
Ma scusate, i DC in linea di massima sono qui, si prendono tutti
gli insulti che si devono prendere come dose quotidiana, ma sono
abbastanza soddisfatti della loro posizione perché qui dentro può
anche essere negativo, ma a noi interessa il giudizio degli
elettori fuori e fino adesso gli elettori hanno sempre capito che
non bastava venire in Consiglio a urlare, a dire un sacco di
fesserie contro il Governo centrale e, non so, all'asservimento
della Democrazia Cristiana al Governo di Roma.
L'elettorato ha capito che fino adesso, se ci sono stati dei
problemi in Valle d'Aosta, sono stati risolti dalla Democrazia
Cristiana. Per questo io ringrazio il Consigliere Caveri d'avermi
dato lo spunto di ribadirlo ancora una volta, e vedrà ancora che
alle future elezioni io sono sicuro che gli elettori capiranno
anche certi
revirements
che sono avvenuti e vedrete che
l'elettore valdostano capirà ancora una volta di più che la
Democrazia Cristiana la trovate sempre quando volete portare avanti
dei problemi. Adesso rispondi pure perché poi la gola diventa
secca.
Ad ogni modo, ringrazio di questo e proseguo dicendo che la DC
non è asservita a nessun, è qui per fare la sua posizione quando la
deve fare ed è qui per dare il suo voto favorevole tutte le volte
che ci sia l'interesse della Valle d'Aosta.
Pertanto, oggi come oggi ripetiamo, noi riteniamo che sia
un'opera ben fatta e che sia ben fatta anche se un domani, forse,
la gestione stessa, come qualcuno può aver capito, non sia magari
attiva, ma, indubbiamente, creerà intorno un complesso turistico e
il sorgere di opere che, certamente, ripagheranno al 100% questa
deficienza che può esserci, ma non solo, creerà un complesso e un
richiamo per tutto ciò che è anche il turismo estero, perché noi ci
stupiamo adesso di arrivare a Courmayeur e di vedere il cittadino
italiano, lo sciatore italiano che arriva a Courmayeur e di vederlo
andare a Chamonix e nelle altre località vicine. Ma non c'è mica da
stupirsi perché, se noi andiamo in questi posti, vediamo che,
turisticamente, siamo ancora molto molto indietro. Naturalmente,
secondo la mentalità di qualcuno che già ci criticava quando
facevamo le strade per andare a Gressoney, ecc. perché le facevamo
asfaltate mentre non facevamo le strade per i poveri diavoli che da
Plout dovevano portare le mele giù a St. Marcel. Si capisce che se
si va avanti con queste mentalità il turismo valdostano rimarrà
sempre com'è, non dico com'è rimasto perché di progressi se ne sono
già fatti, e indubbiamente, quei pochi progressi che si sono fatti
non si sono certamente fatti con quelle mentalità che questa
mattina abbiamo sentito illustrare qui dentro.
Montesano (P.S.D.I.)
- Consigliere Savioz, lei mi ha dato
ragione prima, ma adesso lo viola il Regolamento.
Savioz (P.C.I.)
- Un momento, un momento, io ho chiesto
la parola per fare una dichiarazione di voto secondo il precetto
del nostro Regolamento nuovo...
(Montesano:
finiamo gli
interventi prima)
Germano (P.C.I.)
- Ma io non avrei fatto il secondo
intervento, mi ci ha obbligato il Consigliere Bordon perché o non
ha sentito la cronistoria fatta o se l'ha sentita, non mi sono
spiegato bene: i casi sono due.
Perché io non ho detto affatto di aspettare di avere il
progetto; io ho detto: questo è uno dei sistemi, dei metodi di
amministrazione che bisogna cambiare perché sono sbagliati e ho
fatto la cronistoria; noi abbiamo incominciato a stanziare 100
milioni esattamente l'8gennaio 1968, tre anni fa, con una
motivazione di dodici righe, quindi non è molto lunga, la posso
leggere: "In relazione ai progetti di potenziamento e di
valorizzazione della zona termale di Pré St. Didier, progetti
tuttora in corso di definizione, l'ammontare è comunque dell'ordine
di oltre 300 milioni (non si sa poi come, se i progetti sono ancora
in corso di definizione, come si possa definire l'ammontare)
occorre prevedere un primo accantonamento di somme di 100 milioni.
La predetta somma sarà destinata innanzitutto a finanziare gli
studi per la progettazione del complesso, mentre la parte residua
potrà essere utilizzata per l'acquisizione delle aree". Questa è la
prima deliberazione. Quindi noi incominciamo a stanziare 100
milioni senza avere i progetti, ci impegniamo, la prima cosa da
farsi però sono i progetti. Cosa è avvenuto in realtà? Che in un
altro Consiglio, quello del 20 dicembre 1969, cioè quasi due anni
dopo, un anno e undici mesi dopo, stanziamo altri 100 milioni, per
che cosa? Per la piscina coperta, delegando alla Giunta
l'approvazione dei progetti esecutivi, - che non ci sono ancora - e
da eseguire per la costruzione della piscina coperta ed i relativi
accessi stradali e parcheggi.
Altri 100 milioni non ci sono ancora, successivamente, di nuovo
il 13 luglio del 1970, stanziamo di nuovo altri 100 milioni per
confermare la delega alla Giunta regionale per l'adozione dei
successivi provvedimenti deliberativi per l'approvazione dei
progetti esecutivi. Siamo a 300 milioni. Con questo provvedimento
arriviamo a 424 e non abbiamo ancora i progetti esecutivi di tutta
la zona. Questa è la sostanza. Il Consigliere Bordon dice:
facciamone un pezzo e poi faremo l'altro pezzo, questa è la
programmazione secondo il Consigliere Bordon, ma non si amministra
in questo modo.
Questo è un modo sbagliato di amministrare, bisogna fare un
progetto generale e poi scendere al particolare, perché, se tu
parti dal particolare, non puoi tenere conto del generale, è una
cosa sbagliata, è un metodo che bisogna cambiare.
Ha citato il fatto delle funivie, dell'aeroporto, ecc., ma anche
qui dovremmo vedere le questioni di metodo, perché il metodo
attuale non è giusto perché abbiamo dei vicini che agiscono in modo
diverso. In Francia si costruisce l'impianto e lo si dà in
gestione, utili e perdite, a quelli del posto che sono interessati.
A commercianti, albergatori, ecc. gli si dà l'impianto, ma per la
gestione saranno loro che andranno avanti, non è una continua spesa
dell'organismo dirigente, della cosa pubblica che ogni anno, e non
si sa quanto sarà l'ammontare della spesa dell'anno successivo e
non si sa quanto sarà l'ammontare due anni dopo.
Si fa l'attrezzatura e poi, nel Trentino per esempio, le fanno
direttamente loro e le gestiscono loro e fanno evidentemente delle
economie anche nei nostri confronti. Sono tutte questioni che sono
impostate, veramente, un po' alla carlona. E non pensiamo di fare
il mondo nuovo in due giorni, pensiamo che questi argomenti devono
essere valutati, studiati col contributo di tutti e corretti per
quello che è necessario correggere. Questo è quello che intendiamo
fare e portare avanti noi, non fare delle battute così, tanto per
fare delle battute, come quella del regalo al Consigliere Bordon.
Questa è una battuta, l'ho fatta io e riconosco che può anche
essere una battuta sbagliata, però non dicevo i Consiglieri
Quaizier e Lustrissy e gli altri. No, no pensavo a un certo
interesse diretto o indiretto tuo che non è quello di Quaizier o di
Lustrissy ma è una battuta ed è sbagliata, non si deve, non si deve
fare.
Montesano (P.S.D.I.)
- Allora chiudiamo la discussione e
poi, allora chi prima?
Bordon (D.C.)
- Con questo Regolamento abbiamo tutti
paura di sprecare le munizioni: lui è morto, adesso lo posso anche
insultare, però si può sempre passare la delega a un vicino
suggerendogli quello che ha da dire.
Questo un altro discorso, ora io non voglio approfittare proprio
per il fatto che non posso più fare questo simpatico colloquio con
il Consigliere Germano. Però, mi consenta Consigliere Germano, non
sprecherò più di dieci minuti anche se ho almeno mezz'ora ancora di
buono. Non possiamo seguire le tue impostazioni, quando ce le
presenti così, con visuale ristretta. Il progetto per la
valorizzazione per lo stabilimento di Pré St. Didier è stato
impostato dalla Giunta allora e continua adesso, perché ho sentito
che questa è la programmazione dello stabilimento di Pré St.
Didier...
(voce)
...no, no, c'è: studio della programmazione
generale. Tu, adesso, quando esci, vai a pranzo con Balestri che
sarà certamente pronto ad illustrarti tutto ciò che sa di Pré St.
Didier perché, effettivamente, è una delle cose che si era
adoperato per fare. Naturalmente avrebbe sbagliato tutto se non ci
fossimo stati noi, ma questo è un altro discorso.
E allora continuando, dicevo, devi sapere che il programma è
generale, cioè c'è la valorizzazione di tutto. Che cosa si è
studiato? Si è studiato innanzitutto una piscina per approfittare
di quest'acqua calda, come ho illustrato prima, per un complesso di
giochi turistici, di impostazione turistica per l'estate e quindi
una costruzione di qualche cosa che potrebbe essere il primo nucleo
di questo piano generale. Ora, mi sembra strano quando si viene
fuori e mi si dice: "ma avete accantonato cento milioni un anno,
cento milioni un altro"; ma era logico che questo si facesse
perché, quando abbiamo mandato avanti questo nel '68, abbiamo
stanziato i primi cento milioni per il progetto. Quindi abbiamo
ritenuto bene, come sì è fatto anche in altri casi, di accantonare
questo importo, per quello che si poteva fare.
Naturalmente che cosa ne viene fuori? Un progetto esecutivo e un
progetto generale. Noi chiediamo soltanto questo, questo progetto
generale verrà portato avanti, deve essere concluso. Ma quello che
si fa adesso non è altro che una pietra di questo complesso
generale che viene portato avanti. Si capisce, lo dicevo prima, se
vogliamo poi costruire un nuovo stabilimento dei bagni, cosa che io
non ritengo si faccia, ma se si dovesse costruire - come ne
parlavamo qualche volta anche con il Consigliere Savioz - una
albergo-clinica tu capisci che lì dentro, se si fa qualche cosa di
moderno viene fuori una cosa troppo complessa che, quindi, la si
vedrà in futuro, secondo i denari che uno ha e secondo lo sviluppo
che prenderà la questione.
Naturalmente per la storia degli interessi, qui è una boutade
dell'amico Germano, ma il Consigliere ogni tanto si diletta in
queste cose. Quando c'è qualche cosa che non gli va, ha l'abitudine
di ricattare l'avversario politico che non la vede come lui. Sì,
ogni tanto il Consigliere Germano si spaventa perché dice: "Guarda
che tu hai questa pecca e io ti faccio andare in galera".
Quell'altro magari lo ha già perfino denunciato, non so se è vero o
no, ma potrebbe anche essere accaduto, ma non credo, però ogni
tanto lui si diletta in queste cose.
Per il problema di Pré St. Didier, Bordon Mauro non se ne
dovrebbe essere interessato perché ha una zia con una casa a Pré
St. Didier. Quindi non impostiamo i problemi così, perché cadiamo
nel ridicolo. Questa è un'impostazione del pettegolo che non ci
tocca e del quale noi ce ne freghiamo. Ma non vorrei che tu
continuassi su questa strada, perché questa impostazione fa
ridere.
Allora tu potresti benissimo avere un alloggio a Courmayeur - io
te lo auguro se già non ce l'hai, probabilmente quando domani avrai
avuto certe soddisfazioni in Consiglio regionale, potresti magari
avere l'alloggio - ma questo non interessa, io te lo auguro di
cuore, anche se poi magari perdi la simpatia di certi tuoi
compagni, perché dovresti fare metà con loro ma questo è un altro
discorso che faremmo poi noi. Ma, arrivati ad un certo momento, tu
non dovresti più interessarti del problema, perché hai l'alloggio a
Courmayeur. Ma io non ho nessun alloggio a Pré St. Didier, quindi
mi batto per l'Alta Valle perché vivo a Pré St. Didier dal 1919,
quindi sono già troppi anni. Ma non mi batto per questo, perché -
se tu vai a Pré St. Didier, a Courmayeur, Morgex, a La Salle -
tutti ti richiedono questo lavoro e tutti aspettano con desiderio
che questo lavoro venga iniziato.
Quindi, io sono di questo parere, indipendentemente da quelle
che possono essere state le lacune o no - io non voglio entrare in
merito, perché non sono un tecnico, su quello che sono i prezzi,
ecc. - beh, questo lo si riveda, si faccia attenzione a quello che
si fa. Rollandoz, io non so neanche se poi meriti questo rimbrotto,
perché io non sono un tecnico, l'ho detto prima, se ci sono delle
lacune, dei permessi da ottenere, ci si dia da fare per averle, se
ci sono dei contributi che devono venire o dal CONI o non so da
chi, battiamoci tutti per averli, ma, Signori, non lasciatevi
influenzare da certe impostazioni che vengono da quei banchi.
Perché, ad un certo momento, si direbbe proprio che non si vuol
mandare avanti niente. E allora, come uomo politico potrei, forse,
anche essere contento, perché andrei nell'alta Valle a dire "colpa
vostra", ma, come buon valdostano, non ne sono contento e vi invito
a portare avanti il problema.
Chamonin (M.A.V.)
- Ascoltando le argomentazioni portate
in discussione dal Consigliere Manganone, soprattutto quelle
riguardanti alcuni prezzi provenienti dal capitolato elenco prezzi
della Città di Torino e ben conoscendo la serietà e l'impegno di
quegli enti, sia Torino che Milano, nel fatto di precisione di
diciture e di ricerche di prezzi medi e correnti; visto l'attuale
Regolamento che vieta agli Assessori di rispondere perché hanno già
risposto prima, sono andato direttamente alla fonte e ho dato una
occhiata sia all'elenco prezzi - portato in allegato a questo
progetto - che alla stima dei lavori. Perché mi sorgeva il dubbio
che, soprattutto sul secondo prezzo, quello di 70 e passa mila lire
per il cemento armato, tale prezzo fosse la sommatoria per opere di
particolare impegno od altro e, ci sono degli ingegneri in
Consiglio, mi possono dare atto di questo che anche se è minima la
quantità di calcestruzzo, il prezzo dell'acciaio e il prezzo delle
casserature è talmente incidente da portare a dei prezzi del genere
e pensavo che i progettisti avessero portato questo prezzo unico
che aveva fatto drizzare le orecchie al CONI e successivamente al
Genio civile.
Devo dire, per la verità, che quel prezzo di 70 mila lire non
esiste né nell'elenco prezzi né nella stima dei lavori, quindi non
so come il CONI abbia potuto fare un rilievo, se l'ha fatto, di
questo genere su quel determinato prezzo...
(Voce)
...L'abbia fatto anche ad altri, comunque non esiste un prezzo che
possa dare adito a questo né nell'elenco prezzi - che ha dei
prezzi, devo dire la verità, che per la Valle d'Aosta in fatto di
calcestruzzo sono addirittura inferiori a quelli applicati
normalmente qui in Valle, per la verità - né esiste la possibilità,
non so come hanno fatto a ricavare un prezzo di questo genere,
anche guardando le altre voci.
Per quello che riguarda, invece, le 7-8 mila lire di scavo devo
dire che, anche questo, che si riferisce ad una voce particolare di
scavo a mano in sezione obbligata, cioè per fondazioni eseguite a
mano in roccia tenera, pudinga, presenza di trovanti, ecc. e che la
somma prevista nella stima dei lavori per questa voce così
contestata ammonta a 1.800.000 lire circa su un totale di 423
milioni. Questo tanto per l'esattezza. E mi pare che sia bene che
il Consiglio sia edotto di queste cifre, sia relative che
totali.
Vorrei chiudere questo intervento, perché mi pare che ne ho già
parlato troppo di queste cose, su questo argomento, chiedendo però
all'Assessore ai Lavori Pubblici ed alla Giunta di voler,
finalmente, approntare quello che i professionisti esercenti in
Valle d'Aosta chiedono da molti anni, cioè di redigere, finalmente,
un capitolato della Regione Autonoma Valle d'Aosta che contempli la
maggior parte dei prezzi possibili, in modo che anche i progettisti
sappiano, abbiamo almeno una base sulla quale regolarsi più o meno
tutti. Un capitolato generale delle opere in Valle e un elenco
prezzi che può essere riveduto ogni tre mesi, o sei mesi, come è,
per esempio, per la Provincia di Milano, va bene, in relazione agli
aumenti dei prezzi base, mano d'opera e materiali.
Questa è una preghiera che vorrei fare alla Giunta perché
veramente si sente anche il bisogno di avere questo elemento per
potere definire la questione progettazione in Valle.
Balestri (P.S.I.)
- No, io non avrei voluto la parola ma,
visti gli interventi frazionati, forse ci sono stati degli
equivoci, perché lo studio che fu fatto in un primo tempo per il
complesso di Pré St. Didier fu uno studio generale. Io ricordo bene
- ci dovrebbe essere ancora - presso l'Assessorato, addirittura, ci
sono i plastici per uno studio generale che è stato fatto e che
furono portati dallo studio di Milano che le faceva e ci sono un
complesso di carte dove era contemplato lo studio generale. Anzi,
vi dirò di più: ci sono state delle riunioni anche particolari dei
progettisti con i tecnici dell'Assessorato che sono andati, per
esempio, all'ANAS per studiare la strada di ingresso ai nuovi
parcheggi perché, passando sulla destra, si doveva fare un
sottopassaggio che, molto probabilmente, servisse da svincolo per
la strada, ecc. Tutti questi studi ci sono stati. Ad un certo
momento, siamo passati poi allo studio particolare del complesso
della piscina dopo gli studi generali che sono stati fatti.
Quindi ci sono anche due delibere di Giunta: una che attribuiva
allo studio Ponti il primo studio generale e il secondo che dava
poi il particolare per il completamento e la definizione dello
studio sulla piscina...
(Voci)
...La spesa complessiva
veniva sui 18, se mi ricordo bene...
(Voce:
...il lavoro, il
lavoro...) ...Allora si parlava di 300 milioni, insomma, ha detto,
per la piscina. La Giunta aveva stabilito che lo studio di massima
fosse dell'importo di 18 milioni, mi sembra allora...
(Voci)
...Ma questi studi di massima sono stati fatti con tanto di carte e
con tanto di plastici, come vi dico...
(Voce)
...Ah, i
prezzi no! Fu fatto lo studio di massima e basta.
Montesano (P.S.D.I.)
- Allora se non c'è nessun altro che
chiede la parola chiudiamo la discussione e ripeto, per favore,
ripeto il disposto dell'articolo 59: "Dopo la chiusura della
discussione sono ammessi a parlare soltanto un oratore per gruppo,
i relatori, gli Assessori competenti ed infine il Presidente della
Giunta".
(Discussione in Aula)
No, no, Manganoni è una sola volta quindi si concede la parola
per la seconda volta. Poi non sprechi le cartucce, come dice il
Consigliere Bordon, eh!
Manganoni (P.C.I.)
- Io sarò breve e voglio dimostrarvi
che questo nuovo Regolamento che si prefiggeva di accelerare le
discussioni, invece di abbreviarle le prolunga, no. Questa è la
dimostrazione. E vi dirò di più, perché mette in condizione un
Consigliere di non poter più banfare. Per esempio, il Consigliere
Bordon, ha parlato due volte, io potrei insolentirlo fin che
voglio, perché so che il Consigliere Bordon non mi può più
rispondere. Lasciatemi andare avanti...
Montesano (P.S.D.I.)
- Per fatto personale si può
chiedere la parola.
Manganoni (P.C.I.)
- Va bene, per fatto personale. Ma io
non dicevo per fatto personale, ma su questioni generali. Io non lo
faccio ma questa è una dimostrazione di come noi, con quel famoso
articolo, ci siamo ingabbiati e abbiamo sbagliato perché poi,
sollevando i nervi di certi Consiglieri, quello lì può dire: ah,
sì, un'ora e mezza per parlare nei miei due interventi? Allora
parlo un'ora e mezza. Allora vi saluto, vi saluto l'accelerazione
dei lavori. Questa è una considerazione. Bordon, ti assicuro che io
non mi avvarrò di questa mia posizione di poter parlare ancora una
volta, perché mi sono tenuto la cartuccia di riserva mentre tu le
hai sprecate tutte e due e non ti insolentirò. Mi limiterò
solamente a ribadire brevemente questo: sul campo d'aviazione ci
sarebbe da discutere finché vogliamo, la morale sai qual è? La
morale è che il campo d'aviazione sarà effettivamente efficiente
quando noi, avendo spianato le montagne della Valle d'Aosta, ci
sarà una bella pianura. Leggiti le relazioni tecniche, allora noi
sì, potremmo dire di avere un campo d'aviazione efficiente, ma fin
quando ci sono le montagne - io penso che per un po' di tempo ci
saranno ancora - il campo d'aviazione rimane quello che è e dovrà
rimanere così. Ti dico leggi le relazioni dei competenti e dei
tecnici.
Sulla questione di Pré St. Didier io non ribadisco, si è parlato
di piani generali, ecc. Portateli a conoscenza del Consiglio con i
preventivi anche se non sono precisi, il Consiglio si pronuncerà e
allora sapremo cosa facciamo. Ma fin quando noi andiamo avanti così
alla cieca ciò non è serio perché non sappiamo dove arriveremo.
Montesano (P.S.D.I.)
- Allora il Consiglio è d'accordo di
chiudere la discussione generale? Chi chiede ancora la parola dopo
la chiusura della discussione generale? Consigliere Savioz.
Savioz (P.C.I.)
- Tutto considerato, penso però che
questa discussione sia un po', così, frammentaria, non ben
preparata, ma è servita a chiarire alcune cose e la cosa di fondo
che è servita a chiarire è soprattutto che, finalmente, il
Consiglio si rende conto e discute di un problema di grande
importanza turistica, cosa che non succede sovente, perché in Valle
d'Aosta di turismo tutti ne parliamo, però, quando si tratta di
parlare di turismo, si perde facilmente il senso della proporzione
e si va a finire in questioni che c'entrano come i cavoli a
merenda.
Io voglio rimanere in argomento. Ribadisco quanto ho detto
prima: questo problema è un problema di grande importanza turistica
per la Valle d'Aosta e non solo per Pré St. Didier e i Comuni
limitrofi, e quindi è un problema che ci sta a cuore. Ci sono state
delle incomprensioni: forse, nel discorrere, non si dice tutto quel
che si pensa, ma all'amico Bordon io vorrei ancora dire questo: non
ci sono punti di divergenza fra quello che dite voi e quello che
diciamo noi; non ci sono, perché sia noi che voi vogliamo la
realizzazione di questo complesso. L'unica differenza che può
sussistere è che noi insistiamo per avere un piano generale
completo con i relativi prezzi da aggiornarsi tempestivamente
quando sarà il momento, per non correre l'inconveniente di creare
delle opere che poi non combaciano esattamente con quello che è
previsto in campo generale. Per dare un esempio, farei l'esempio
dei piani regolatori della Valle d'Aosta, piani regolatori che
vengono fatti per ogni singolo Comune, senza aver fatto prima il
piano regionale.
E allora ecco che la questione si pone anche per Pré St. Didier,
in tono minore, in campo minore, però c'è.
Voi tutti, e i tecnici in modo particolare, si rendono conto che
quando si costruisce una casa, anche se non la si costruisce tutta
nel medesimo anno - personalmente ci ho messo vent'anni e non è
ancora finita la mia casetta di Pondel - però l'ho prevista nel
senso completo. Ma se io avessi fatto un pezzo alla volta, avrei
fatto un casino, e non una casa; insomma!
Quindi, la questione di Pré St. Didier e dei suoi termini è
vista in questo modo: quello che noi vogliamo è questo, perché non
crediamo nella possibilità di una buona realizzazione stanziando
cento milioni per volta per realizzare un'opera per volta.
Noi, invece, siamo del parere di studiare il progetto nel senso
completo e poi di dare l'avvio, sia pure, sia pure un pezzo per
volta, ma con un progetto definitivo. Ecco perché mi ero permesso
di riferirmi al campo di aviazione, perché il campo di aviazione -
purtroppo qui non si tratta di fare dei rimproveri a nessuno - ma
prima di tutto e soprattutto bisognava che il Consiglio comperasse
i terreni del campo di aviazione e vedesse la strutturazione del
campo di aviazione non solo in sé, ma nel suo complesso di
territorio. E allora esso poteva avere uno sviluppo, uno
svolgimento diverso da quello che ha avuto; potevamo realizzare
anche delle economie e potevamo anche realizzarlo in un modo
migliore di quello che è stato fatto.
Quindi, non si fanno rimproveri e non si vuole essere dei
cattivi, ma l'esperienza insegna che, ad un certo momento, se si
vuol realizzare un qualche cosa di veramente fatto bene, bisogna
vederlo con una certa "envergure", con una certa direi
"lungimiranza", con un certo sguardo rivolto al futuro e non sempre
alla punta del naso.
Quindi, mentre noi diciamo che questo progetto è un progetto di
importanza enorme per il turismo nella Valle, così altrettanto
potremmo dire che il potenziamento dell'industrializzazione della
bassa Valle è una questione importantissima per risolvere il
problema dell'industrializzazione. Quindi, non è che ci siano delle
posizioni eterogenee, fuori posto.
Consigliere Bordon, siamo tutti d'accordo che bisogna realizzare
e bisogna realizzare a ragion veduta con dei progetti e dei
programmi. Non per niente si parla, quando si dice programmazione,
cosa significa programmazione? Sono semplicemente dei progetti
completi studiati con l'andar del tempo per la realizzazione, che
poi, man mano che vanno avanti le realizzazioni, si modificano
soprattutto in quello che è la spesa che l'Amministrazione pubblica
deve temere.
Quindi, per le terme di Pré St. Didier esiste già una
planimetria del 1957; quando l'allora Assessore Bordon aveva
provveduto a mettere in marcia le prime due vasche, l'Assessore
Savioz provvide a mettere in marcia le altre vasche e si continuò a
fare dei progressi lenti, sia pure, ma abbiamo rimesso in
efficienza i bagni di Pré St. Didier, così come erano. Abbiamo
aggiunto la parte sanitaria, la parte riscaldamento, la parte di
soggiorno e la parte di risanamento dell'edificio vero e proprio.
Quindi, sostanzialmente, è stata modificata la strutturazione della
condotta dell'acqua e della sorgiva e via di questo passo qui.
Quindi, il progetto di larga massima l'avevamo già individuato
in quel momento, cioè avevamo detto: ci vuole la piscina, ci vuole
l'albergo, ci vogliono le terme rimodernate, ci vuole questo, ci
vuole quello, e abbiamo acquistato i 40 mila metri quadrati di
terreno mica per niente, ma con delle vedute lungimiranti.
Ora, mi sembra, ripeto, che non ci siano assolutamente delle
divergenze; l'unica cosa che noi chiediamo come Gruppo è quella di
avere per il futuro, la progettazione definitiva con i relativi
costi. Quindi, noi, non è che siamo contrari, votiamo senz'altro a
favore per questa questione, ma chiediamo soltanto chiarezza
tecnico-amministrativa, se mi è concessa la parola.
E su questo mi sembra che non ci possano essere delle divergenze
di nessun genere.
Montesano (P.S.D.I.)
- Allora, chi altro chiede la
parola? A norma dell'articolo 59, nessuno? Allora mettiamo ai voti
la delibera. Chi approva alzi la mano. Contrari? Astenuti? Il
Consiglio approva.
Per la mozione c'è questo, mi pare, se il Consigliere Bordon
oppure il Consigliere Manganone... è ritirata? È ritirata, perché è
più interpellanza che una mozione, quindi d'accordo.
Si passa all'oggetto n. 8.
