Classificazione
AMMINISTRAZIONE REGIONALE
Ordinamento degli uffici e del personale


Resoconto integrale del dibattito dell'aula
Oggetto del Consiglio n. 831 del 20 luglio 1994 - Resoconto
OGGETTO N. 831/X - Sospensione dal servizio del dipendente
regionale sig. Piergiorgio Vivoli, ai sensi dell'articolo 159 della
legge regionale 28 luglio 1956, n . 3.
Deliberazione - Il Consiglio
Preso atto di quanto riferito dal Presidente della Giunta
regionale;
Visto il decreto del Presidente della Giunta regionale n. 1368
del 15 ottobre 1993 con il quale il dipendente regionale sig.
Piergiorgio Vivoli, sottoposto alla custodia cautelare in carcere
in quanto indagato in ordine a reati comportanti in caso di
condanna la destituzione dall'Ufficio, era stato sospeso, in via
obbligatoria, ai sensi dell'articolo 161, 1° comma, della legge
regionale 28 luglio 1956, n. 3;
Preso atto dei provvedimenti con i quali la competente autorità
giudiziaria ha sostituito la misura della custodia cautelare in
carcere con il divieto di esercitare ogni pubblico ufficio o
servizio e che quest'ultima misura interdittiva (ex articolo 289
c.p.p.) è decaduta il giorno 22 dicembre 1993;
Preso atto dell'istanza proposta dal vice dirigente sig.
Piergiorgio Vivoli per essere riammesso in servizio;
Considerato che la ragione giustificatrice della sospensione
cautelare obbligatoria disposta nei confronti del suddetto
funzionario, indagato e colpito da custodia cautelare in carcere, è
venuta meno per la semplice scarcerazione del medesimo;
Preso atto che a carico del sig. Vivoli è stato iniziato
procedimento disciplinare con la contestazione degli addebiti in
data 23 febbraio 1994 e che nei confronti dello stesso è stato
proposto il deferimento alla Commissione di disciplina;
Considerato che il venir meno delle misure interdittive
applicate dall'autorità giudiziaria ex articolo 289 c.p.p. non
pregiudica l'esercizio dei poteri che la legge regionale 28 luglio
1956, n. 3 attribuisce agli organi regionali nell'applicazione di
altre misure interdittive, nella fattispecie quelle disciplinari,
ed in particolare la sospensione cautelare in pendenza di
procedimento disciplinare;
Considerata la gravità dei fatti addebitati al Vivoli e la loro
natura di reati contro la pubblica amministrazione (abuso d'ufficio
a scopo patrimoniale e truffa aggravata per il conseguimento di
erogazioni pubbliche);
Considerata altresì l'estrema gravità del pregiudizio
patrimoniale arrecato all'Amministrazione;
Rilevata ancora la gravità degli addebiti - contestati al
dipendente e che hanno determinato la richiesta di procedimento
disciplinare e di deferimento alla Commissione di disciplina - in
relazione alle specifiche attribuzioni di servizio e alla posizione
di responsabilità funzionale del dipendente, trattandosi di
funzionario di qualifica vice dirigenziale;
Considerato l'iter sin qui seguito dal procedimento
dell'Autorità giudiziaria e da quello disciplinare, in relazione al
quale la Giunta regionale ha ritenuto, per la gravità dei fatti, di
proporre il deferimento del medesimo alla Commissione di
disciplina;
Ritenuto pertanto che debba disporsi la revoca del provvedimento
n. 1368 in data 15 ottobre 1993 del Presidente della Giunta
regionale, con cui si disponeva la sospensione cautelare dal
servizio del dipendente, in via obbligatoria, ai sensi
dell'articolo 161, 1° comma, della legge regionale 28 luglio 1956,
n. 3;
Ritenuto, altresì, che sussistano fondate ragioni di pubblico
interesse per disporre la sospensione cautelare del dipendente di
cui trattasi in pendenza di procedimento disciplinare;
Visto l'articolo 159 delle vigenti norme sullo stato giuridico e
sul trattamento economico del personale regionale, approvate con
legge regionale 28 luglio 1956, n. 3 e successive modificazioni ed
integrazioni;
Visto il parere favorevole rilasciato dal Dirigente del Servizio
del personale, ai sensi del combinato disposto dell'articolo 72
della legge regionale n. 3/1956 e successive modificazioni, e
dell'articolo 21 della legge regionale n. 18/1980 e successive
modificazioni, in ordine alla legittimità della presente
deliberazione;
Delibera
1) di disporre a carico del dipendente sig. Piergiorgio Vivoli
la sospensione cautelare dal servizio in pendenza di procedimento
disciplinare, ai sensi e con le modalità previste dall'articolo 159
della legge regionale 28 luglio 1956, n. 3;
2) di trasmettere il presente provvedimento di sospensione al
Presidente della Giunta regionale ai fini della revoca del proprio
provvedimento n. 1368 in data 15 ottobre 1993 con cui si disponeva
la sospensione, in via obbligatoria, dal servizio del dipendente
sig. Piergiorgio Vivoli, ai sensi dell'articolo 161, 1° comma,
legge regionale 28 luglio 1956, n. 3;
3) di stabilire che l'assegno alimentare di cui all'articolo
159, 3° comma, della citata legge regionale n. 3/1956, sarà
determinato con apposito provvedimento della Giunta regionale;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente -
Passiamo alla votazione dell'oggetto
iscritto al punto 17 dell'ordine del giorno.
Presenti: 28
Votanti e favorevoli: 21
Astenuti: 7 (Bavastro, Collé, Lanièce, Linty, Louvin,
Marguerettaz e Tibaldi)
Il Consiglio approva
Presidente -
Passiamo alla votazione dell'oggetto
iscritto al punto 19 bis dell'ordine del giorno.
Presenti: 28
Votanti e favorevoli: 22
Astenuti: 6 (Bavastro, Collé, Linty, Lanièce, Marguerettaz,
Tibaldi)
Il Consiglio approva
