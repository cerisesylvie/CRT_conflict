Classificazione
ATTIVITÀ CULTURALI


Resoconto integrale del dibattito dell'aula
Oggetto del Consiglio n. 487 del 10 marzo 1999 - Resoconto
SÉANCE DU 10 MARS 1999 (APRÈS-MIDI)
OGGETTO N. 487/XI Concessione di un contributo di lire
30.000.000, ai sensi della legge regionale 20 agosto 1993, n. 69
alla Filarmonica Alpina di Hône per l'organizzazione del XXVII°
raduno delle bande musicali della Valle d'Aosta.
Deliberazione Il Consiglio
Premesso che la legge regionale 20 agosto 1993, n. 69 disciplina
la concessione di contributi a favore di associazioni ed enti
pubblici e privati per attività ed iniziative a carattere
culturale, scientifico ed artistico, ed in particolare l'articolo 6
regolamenta l'assegnazione di contributi alle bande musicali;
Preso atto che il signor Adolfo Bordet, presidente della
Filarmonica Alpina di Hône, ha presentato una richiesta in data 22
gennaio 1999 tendente ad ottenere un contributo per
l'organizzazione del XXVII° raduno delle bande musicali della Valle
d'Aosta;
Considerato che la manifestazione a cadenza annuale, organizzata
alternativamente da ciascuna banda musicale, prevede una serie di
concerti presso l'Auditorium di Pont-Saint-Martin dal 4 al 7 maggio
1999 e una giornata finale con sfilate, premiazioni e rinfreschi in
programma a Hône il 23 maggio 1999, con la partecipazione di tutte
le bande valdostane;
Tenuto conto che la spesa prevista per l'organizzazione
dell'iniziativa ammonta a lire 50.000.000, come risulta dal
preventivo allegato alla citata lettera del 22 gennaio 1999:
- affitto padiglione lire 13.000.000
- pranzo sociale del 23 maggio 1999 lire 13.000.000
- manifesti e pubblicità varia lire 7.000.000
- affissioni, cancelleria, servizio fotografico lire
7.000.000
- spese SIAE lire 2.500.000
- rinfreschi lire 6.000.000
- fonica e luci lire 1.500.000
- Totale lire 50.000.000;
Atteso che il Servizio Attività Culturali dell'Assessorato
dell'Istruzione e della Cultura ha provveduto all'istruttoria ed
alla valutazione della domanda, ritenendola ammissibile a
contributo, ai sensi dell'articolo 3, comma 3 e dell'articolo 8,
comma 1 della legge regionale 20 agosto 1993, n. 69;
Considerato che il contributo può essere determinato in lire
30.000.000 ai sensi dell'articolo 6 comma 2 della legge regionale
20 agosto 1993, n. 69;
Visto l'obiettivo gestionale 120102 - gestione dei finanziamenti
a enti e privati per l'organizzazione di iniziative culturali e
scientifiche;
Richiamata la deliberazione della Giunta regionale n. 2 in data
11 gennaio 1999 concernente l'approvazione del bilancio di gestione
per l'anno 1999 e per il triennio 1999/2001, con attribuzione alle
strutture dirigenziali di quote di bilancio e degli obiettivi
gestionali correlati e di disposizioni applicative, nonché la
circolare n. 4 in data 29 gennaio 1999;
Visto l'articolo 8 del decreto legislativo 22 aprile 1994, n.
320, come modificato dall'articolo 1 del decreto legislativo 16
febbraio 1998, n. 44, in ordine alla sottoposizione dell'atto a
controllo;
Visto l'articolo 8, comma 2 della legge regionale 69/1993 in
ordine alla competenza del Consiglio regionale;
Visto il parere favorevole rilasciato dal Capo Servizio Attività
Culturali dell'Assessorato dell'Istruzione e della Cultura, ai
sensi del combinato disposto degli articoli 13, comma 1, lettera e)
e 59, comma 2 della legge regionale 23 ottobre 1995, n. 45, sulla
legittimità della presente deliberazione;
Delibera
1. di approvare la concessione alla Filarmonica Alpina di Hône -
o.n.l.u.s. (C.F. 90000200072) di un contributo di lire 30.000.000
(trentamilioni), ai sensi dell'articolo 6, comma 2 della legge
regionale 20 agosto 1993, n. 69, per l'organizzazione del XXVII°
raduno delle bande musicali della Valle d'Aosta, che si svolgerà a
Pont-Saint-Martin dal 4 al 7 maggio 1999 e ad Hône il 23 maggio
1999;
2. di approvare ed impegnare la spesa di lire 30.000.000
(trentamilioni) con imputazione al capitolo 57260 ("Contributi ad
Enti e ad Associazioni culturali ed educativi per manifestazioni ed
iniziative culturali e scientifiche"), richiesta n. 1409, del
bilancio di previsione della Regione per l'anno 1999 che presenta
la necessaria disponibilità di fondi;
3. di stabilire che alla liquidazione della spesa si provveda ai
sensi dell'articolo 58 della legge regionale 27 dicembre 1989, n.
90 e successive modificazioni in applicazione dell'articolo 9 della
legge regionale 20 agosto 1993, n. 69;
4. di dare atto che il contributo in questione non è soggetto
alla ritenuta d'acconto del 4 percento prevista dal D.P.R. n. 600
del 29 settembre 1973.
Si dà atto che il Consigliere Praduroux non partecipa alla
discussione e alla votazione dell'oggetto.
Président Si personne ne demande la parole, je soumets au vote
le point n° 25:
Conseillers présents: 30
Votants: 27
Pour: 27
Abstentions: 3 (Frassy, Lattanzi, Tibaldi)
Le Conseil approuve.
