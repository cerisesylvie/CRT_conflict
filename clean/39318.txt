Classificazione
CASA DA GIOCO



Oggetto del Consiglio n. 2571 del 25 gennaio 2017 - Resoconto
OGGETTO N. 2571/XIV - Interpellanza: "Risoluzione consensuale
del rapporto di lavoro tra il Dirigente Scordato Gianfranco e la
Casinò de la Vallée S.p.A.".
Rosset (Presidente) -
Punto n. 17 all'ordine del giorno.
Ha chiesto la parola il consigliere Gerandin, ne ha facoltà.
Gerandin (GM) -
La nostra iniziativa è anche il frutto di
un lavoro importante portato avanti in II Commissione, che ci ha
permesso di acquisire tutta una serie di notizie. Tra le varie
informazioni acquisite ci sono gli estremi del verbale di
conciliazione con cui il dottor Scordato ha siglato la rescissione
consensuale del rapporto di lavoro. Questo verbale di conciliazione
prevede un incentivo all'esodo di 110 mila euro, oltre a quanto
regolarmente percepito, ai premi di produzione e quant'altro. Tra
le altre cose, c'è un passaggio in cui si dice che la Casino de la
Vallée S.p.A. "rinuncia a ogni azione e/o domanda nei confronti del
dirigente, anche di natura risarcitoria, manlevando pertanto da
ogni qualsivoglia responsabilità comunque connessa all'intercorso
rapporto di lavoro", e già questo sinceramente poco ci
convince.
Poi, in Commissione abbiamo appreso - è verbalizzato agli atti e
su questo noi vorremmo avere delle conferme - che il dottor
Scordato, anche quando era sotto contratto con la Casino de la
Vallée S.p.A., si assentava due
weekend
al mese per andare a
curare interessi personali a Malta. Sempre durante le audizioni,
abbiamo appreso che questa risoluzione consensuale del contratto ha
fatto sì che, immediatamente dopo aver abbandonato il ruolo apicale
che aveva all'interno della Casino, il dottor Scordato abbia
iniziato una collaborazione con una casa da gioco di Malta.
Combinazione, sempre Malta! Prima si recava a Malta, adesso
collaborazione con Malta!
Risulta da voci, sulle quali vorremmo avere conferma, che su due
tavoli della
fair
roulette
e su un tavolo dei giochi
francesi siano inseriti dei
display
che riprendono le
roulette stesse e che poi queste immagini vengano trasmesse su una
piattaforma con sede a Malta, per giochi
on line live
. Anche
questa: sempre Malta! Si ricorda, dal
curriculum
del dottor
Scordato, che era anche rappresentante di
slot
, per cui
sarebbe assolutamente interessante capire cosa è stato questo suo
breve e lauto soggiorno di Scordato nella società Casino, e come
mai all'interno di un contratto che prevede una buona uscita non ci
siano delle clausole che salvaguardino gli interessi dell'azienda.
Un soggetto che lavora e ha ruoli apicali all'interno di
un'azienda, che ha tutti questi strani connubi con Malta, alla fine
- altro caso strano - immediatamente dopo avvia una collaborazione
a Malta e, per di più, con case da gioco. Per cui, a noi pare
gravemente lesivo per la Casinò S.p.A. il fatto che non sia stata
inserita una clausola a tutela dell'azienda. Se io consensualmente
rescindo un accordo, penso che almeno gli interessi della casa da
gioco, che in questo momento sappiamo in che acque sta navigando,
debbano essere tutelati. Se no, a nostro modesto parere, c'è un
danno legato all'attività e soprattutto al fatturato di un'azienda
così importante come la Casino.
Presidente -
Ha chiesto la parola il consigliere
Chatrian, ne ha facoltà.
Chatrian (ALPE) -
Il collega ha già ben illustrato
l'iniziativa, ma noi sinceramente - il nostro Regolamento interno
non lo permette - avremmo altre domande puntuali da fare, perché
nei dodici giorni che sono passati da quando abbiamo scritto e
depositato la nostra iniziativa, ci risulta che siano stati fatti
altri passaggi proprio sul gioco
on line
. Ma ne discuteremo
probabilmente nel pomeriggio, anche perché su questo tema dovremo
cercare di prendere il toro per le corna, come abbiamo cercato di
fare in II Commissione redigendo un documento, votato quasi
all'unanimità, che va oltre i nostri ruoli di maggioranza e di
opposizione. È un po' lo stato dell'arte: dopo le audizioni e
soprattutto dopo avere avuto la possibilità di acquisire tutta una
serie di informazioni interne della casa da gioco, abbiamo potuto
stilare e condividere quel documento come commissari, perché qui la
questione non è più di maggioranza o di opposizione e si fa
veramente pesante.
Due considerazioni sulle tre domande che abbiamo messo in
evidenza. Se corrispondono al vero queste assenze nei
weekend
, sarebbe comunque un comportamento grave. Stiamo
parlando del
vostro
direttore generale che per un anno e
mezzo doveva risollevare le sorti della
nostra
casa da
gioco, ma così non è andata purtroppo.
La terza domanda è relativa alla questione che ci preoccupa di
più. Nella relazione che abbiamo approvato come II Commissione
sulla casa da gioco - non so se avete avuto modo di leggerla
attentamente - noi abbiamo voluto inserire un passaggio importante,
legato ai diversi livelli di responsabilità: ci sono dei livelli di
responsabilità di natura politica e ci sono dei livelli di
responsabilità di natura gestionale/amministrativa. La terza
domanda chiede al Governo regionale se ha intenzione di avviare una
verifica su eventuali responsabilità derivanti da azioni gravemente
lesive per la casa da gioco, cioè per una nostra società, a seguito
di scelte che adesso, a posteriori, in tanti dicono sbagliate. Ora,
a posteriori, tanti dicono che si sapeva già e che era già tutto
scritto. Ma se era già tutto scritto, io penso che ci saranno delle
responsabilità importanti a livello dirigenziale e manageriale.
Comunque, ascolteremo attentamente le risposte che il Governo
regionale vorrà darci sui tre quesiti che abbiamo presentato.
Presidente -
Ha chiesto la parola il Presidente della
Regione, ne ha facoltà.
Rollandin (UV) -
Pour ce qui est de la première question,
la société nous a informés du fait que le directeur général,
pendant la période contractuelle avec Casino de la Vallée, résidait
à Malte, où il vit avec sa famille et, qu'en tout état de cause, il
n'est pas vrai qu'il était absent deux fins de semaine par
mois.
La deuxième question. La société nous a indiqué que c'est par un
site internet qu'elle a pris connaissance de ces faits, et ce,
seulement en janvier 2017, après la résolution du rapport de
travail en question. À cet égard, la société estime important de
préciser que, selon l'article 2125 du Code civil, la clause du
contrat de travail qui limite l'exercice d'une activité par le
travailleur après la cessation dudit contrat est nulle, si cette
clause n'est pas reconduite à des limites précises. De plus, cette
clause doit être assortie d'une contrepartie financière
proportionnelle aux limites imposées.
Dans le cas en question, le directeur général avait été recruté
sous contrat de travail à durée déterminée et 24 mois manquaient
encore pour arriver au terme de ce contrat. Ledit directeur général
a par ailleurs accepté de renoncer à la rémunération prévue pour
les mois restants, en échange d'une indemnité de départ. La
prévision d'un accord de non concurrence aurait par contre augmenté
les coûts pour l'entreprise.
Quant à la dernière question, la société n'est pas à
connaissance d'initiatives qui seraient de nature à nuire gravement
à ses intérêts, prises par l'ancien directeur général. En tout état
de cause, toutes les initiatives prises après la résolution dudit
contrat et susceptibles de nuire à la société Casino de la Vallée
seront prises en considération.
Presidente -
Ha chiesto la parola il consigliere
Gerandin, ne ha facoltà.
Gerandin (GM) -
Mi fa piacere che abbia detto che era
solo per un problema di residenza e che non era vero che era
assente due
weekend
al mese, per cui non ho motivi di
commentare oltre.
Quello che ritengo assolutamente grave è che la Casino sia
venuta a conoscenza solo via internet, il giorno dopo o comunque
subito dopo, che il dottor Scordato aveva avviato questa forma di
collaborazione a Malta. Ciò che ancora più mi sconcerta è che lei
mi dica che prevedere una clausola a tutela della Casino sarebbe
costato ancora più caro. Mancavano due anni e due mesi - come lei
ha ben ricordato - ed è stato liquidato con 110 mila euro, ma
soprattutto è stato sollevato da ogni responsabilità. A me pare che
110 mila euro, a fronte di una risoluzione consensuale, sia già un
buon trattamento. Se poi dobbiamo ancora pagare di più per far sì
che una persona che ha lavorato, che è stata pagata e alla quale è
stato riconosciuto anche un incentivo, seppure ci fosse...
(Voce fuori microfono)
A noi risulta che sia stato liquidato, magari abbiamo
informazioni non corrette. Ci è stato detto in Commissione che è
stato liquidato: mi riferisco al premio incentivante sul rapporto
pregresso, non sul nuovo chiaramente. Però detto questo, è
veramente poco comprensibile che non sia stata inserita una
clausola a tutela, perché qua l'unica persona tutelata è il dottor
Scordato! E gli altri? Dovremo vedere cosa dice eventualmente il
Codice civile o se c'è indebita concorrenza. Mi pare che la vicenda
sia stata trattata con un po' di superficialità.
Presidente -
Ha chiesto la parola il consigliere
Chatrian, ne ha facoltà.
Chatrian (ALPE) -
Noi abbiamo fatto fare delle verifiche
a dei legali e commercialisti sulla posizione del
manager
in
questione. Abbandonerei per un attimo il
quantum
(110 mila
euro), per il fatto che alla scadenza del contratto mancavano
ancora circa ventisei mensilità: i tecnici che hanno verificato per
noi cosa è stato fatto, hanno valutato che come importo ci può
stare.
Quello che invece non ci può stare è proprio ciò che chiediamo
al punto n. 3! Tecnicamente io non ho quella robustezza per
dimostrare il contrario, ma la questione più delicata e più grave
che non è stata valutata all'interno di questa rescissione di
contratto è quella della responsabilità, che è la parte più
importante! Tutto è stato fatto in fretta e furia, perché mentre in
Commissione ci veniva fornito il documento e qui in Consiglio
regionale si stava iniziando a parlare dell'articolo 19 - non so se
vado fuori strada, ma non mi sembra - dall'altra parte si stava
chiudendo il cerchio per interrompere il contratto con il manager
in questione. Si è fatto tutto molto in fretta e se i 110 mila euro
lordi sono tanti, ma possono starci a fronte di una scadenza del 31
dicembre 2018, non ci sta nella maniera più totale - lo dicono
tecnici di altissimo livello e di profilo che hanno studiato il
contratto - che voi, accettando quella rescissione di contratto, vi
siate calati purtroppo veramente una parte importante di
responsabilità, lasciando al dirigente in questione mani libere,
per cui noi come casa da gioco, noi come Regione, noi come
proprietari dell'azienda non abbiamo più alcun titolo per avviare
nessun tipo di verifica su eventuali responsabilità. Questo a prova
di numerosi legali e di commercialisti ai quali abbiamo chiesto di
verificare il contratto di rescissione che avete messo in campo.
Non è tanto per il discorso di natura economico finanziaria, ma vi
assicuro che, in base al parere dei legali che ci hanno verificato
quella rescissione di contratto, voi volutamente avete deciso di
rinunciare alla verifica su eventuali responsabilità derivanti da
azioni gravemente lesive per la casa da gioco. Anche perché tutto
questo è stato fatto in fretta e furia la prima settimana di
novembre, quando qui in quest'aula e in Commissione si è iniziato a
discutere il famoso articolo 19 che avrebbe, se fosse stato
approvato in finanziaria, dovuto staccare un assegno da 48 milioni
di euro.
Presidente -
Credo che possiamo chiudere qui i lavori
mattutini e riprendere alle ore 15,30.
La seduta termina alle ore 12:51.
