Classificazione
SPORT E TEMPO LIBERO


Resoconto integrale del dibattito dell'aula
Oggetto del Consiglio n. 1003 del 30 novembre 1999 - Resoconto
OGGETTO N. 1003/XI Disegno di legge: "Interventi regionali per
favorire lo sviluppo della pratica del golf in Valle d'Aosta".
Articolo 1 (Finalità)
1. La Regione Valle d'Aosta, al fine di riqualificare e ampliare
l'offerta regionale di infrastrutture sportive, persegue la
realizzazione e lo sviluppo, sul territorio valdostano, di impianti
destinati alla pratica del golf, nelle forme e con le modalità
previste dalla presente legge.
Articolo 2 (Interventi per la realizzazione delle
infrastrutture)
1. La Regione promuove la realizzazione, l'ampliamento,
l'ammodernamento, l'adeguamento, il ripristino dei campi da golf e
delle strutture complementari indispensabili alla loro funzionalità
che siano di proprietà pubblica o acquisiti alla pubblica
disponibilità per il periodo di vita utile delle
infrastrutture.
2. Al fine di permettere agli enti locali, in forma singola od
associata, di porre in essere gli interventi di cui al comma 1, la
Regione trasferisce agli stessi enti, nei limiti e con le modalità
di cui alla presente legge, risorse finanziarie atte a coprire
parte dell'ammontare dei costi sostenuti.
3. La Regione pone in essere gli interventi di cui al comma 1
anche mediante le procedure di cui al capo VI della legge regionale
20 giugno 1996, n. 12 (Legge in materia di lavori pubblici), come
modificata dalla legge regionale 9 settembre 1999, n. 29,
utilizzando a tale scopo le risorse previste dalla presente
legge.
Articolo 3 (Manutenzione straordinaria e ripristino funzionale
stagionale)
1. La Regione concede contributi sulle spese relative al
ripristino funzionale, da realizzarsi all'inizio della stagione, e
alla manutenzione straordinaria dei campi da golf.
2. Sono ammessi ai benefici di cui al comma 1 i soggetti che
assicurano la gestione dei campi da golf.
3. I benefici di cui al presente articolo sono erogati nel
rispetto delle regole del regime de minimis, di cui alla
comunicazione della Commissione del 6 marzo 1996, pubblicata sulla
Gazzetta ufficiale delle Comunità europee C 68 del 6 marzo
1996.
Articolo 4 (Caratteristiche delle infrastrutture)
1. Gli impianti destinati alla pratica del gioco del golf devono
essere realizzati nel rispetto dei criteri di omologabilità
stabiliti dalla Federazione Italiana Golf.
2. La creazione di campi da golf deve essere un'occasione per
realizzare nuove aree a verde e, a tal fine, deve essere previsto
uno studio di valorizzazione floristica e paesaggistica che faccia
assumere al campo le caratteristiche di parco progettato in
sintonia con le peculiarità del luogo.
3. L'apertura e l'uso dei campi da golf deve essere garantita
per un periodo non inferiore a due mesi all'anno.
Articolo 5 (Vincolo di destinazione e disponibilità delle
aree)
1. I campi da golf e le strutture complementari oggetto degli
interventi di cui all'articolo 2, comma 2, devono restare vincolati
alla destinazione d'uso per un periodo di almeno quindici anni
dalla data di concessione del finanziamento regionale.
2. Il vincolo di destinazione è trascritto con specifico atto
pubblico, a cura e spese dei soggetti di cui all'articolo 2, comma
2, presso la competente Conservatoria dei registri immobiliari;
esso rende obbligatorio il mantenimento della destinazione d'uso
degli immobili anche nei confronti degli eventuali aventi causa dei
soggetti medesimi.
3. L'eventuale modifica permanente, anche parziale, della
destinazione d'uso delle aree e degli immobili soggetti a vincolo
comporta la revoca dei finanziamenti, la conseguente restituzione
delle somme corrisposte, maggiorate degli interessi legali, ed il
pagamento di una penale pari al trenta per cento delle somme
corrisposte.
4. L'eventuale cancellazione anticipata del vincolo, nel caso
sia comprovata la non convenienza economico-produttiva dell'opera,
è autorizzata dalla Giunta regionale previa restituzione delle
somme corrisposte, maggiorate degli interessi legali, ed il
pagamento di una penale pari al trenta per cento delle somme
corrisposte.
5. I soggetti di cui all'articolo 2, comma 2, e i loro aventi
causa devono assicurare la piena funzionalità dell'attività
golfistica per tutta la durata del vincolo previsto dal presente
articolo; il mancato rispetto di tale obbligo comporta la revoca
dei finanziamenti e la conseguente restituzione delle somme
corrisposte, maggiorate degli interessi legali, ed il pagamento di
una penale pari al trenta per cento delle somme corrisposte.
Articolo 6 (Entità dei finanziamenti)
1. I finanziamenti per gli interventi di cui all'articolo 2,
comma 2, sono concessi nella misura massima del settanta per cento
della spesa ammessa.
2. L'importo ammesso al finanziamento regionale,
indipendentemente dal costo complessivo, non può essere superiore
alla somma di lire quattro miliardi (euro 2.065.827,60) per ogni
campo da golf; per i campi da golf di nuova realizzazione tale
importo non può essere superiore alla somma di lire venti miliardi
(euro 10.329.137,98).
3. Nei costi di realizzazione ammessi a finanziamento possono
essere incluse le spese tecniche, fino al limite del sette per
cento della spesa ammissibile.
4. Per gli interventi di cui all'articolo 3, i contributi sono
concessi secondo le seguenti modalità:
a) una somma non superiore a lire cinquecento (euro 0,26) per
ogni metro quadrato del campo. I metri quadrati sono calcolati
moltiplicando la lunghezza del campo, omologata dalla Federazione
Italiana Golf, per una larghezza media di quarantacinque metri;
b) una somma non superiore a lire dieci milioni (euro 5.146,57)
per ogni mese o frazione di mese superiore a venti giorni di
effettivo funzionamento del campo da golf e delle strutture
complementari indispensabili alla sua funzionalità, fermo restando
l'obbligo di apertura del campo da golf per un periodo non
inferiore a due mesi all'anno.
5. La concessione dei contributi di cui al comma 4 è subordinata
all'applicazione, da parte dei gestori, di tariffe ridotte, a
favore di particolari fasce di utenti, stabilite in apposita
convenzione con la Regione approvata con deliberazione della Giunta
regionale.
Articolo 7 (Modalità di presentazione delle domande)
1. I soggetti di cui all'articolo 2, comma 2, devono presentare
domanda alla struttura regionale competente in materia di sport e
tempo libero, corredata di:
a) relazione tecnico-descrittiva, comprendente la valutazione
delle potenzialità di crescita dell'attività in relazione allo
sviluppo turistico della zona in cui si intende realizzare
l'intervento e una stima delle utenze;
b) preventivo di spesa dettagliato per voci;
c) piano finanziario con indicazione degli oneri di costruzione
e degli oneri di gestione;
d) planimetrie ed estratti catastali;
e) progetto definitivo dell'opera, se soggetta a concessione
edilizia;
f) dichiarazione del Comune o dei Comuni territorialmente
interessati, attestante la conformità delle opere agli strumenti
urbanistici.
2. Ai fini della concessione dei contributi di cui all'articolo
3, i soggetti interessati devono presentare, entro il termine del
31 gennaio di ogni anno, domanda alla struttura regionale di cui al
comma 1, corredata di:
a) planimetria con indicazione dei metri quadrati, calcolati
come previsto all'articolo 6, comma 4, lettera a);
b) documento da cui risulti l'omologazione del campo;
c) dichiarazione dalla quale risulti:
1) il periodo di effettivo funzionamento del campo da golf;
2) il rispetto delle tariffe previste nella convenzione di cui
all'articolo 6, comma 5.
Articolo 8 (Istruttoria delle domande)
1. Per le domande di finanziamento di cui all'articolo 2, comma
2, la struttura regionale competente in materia di sport e tempo
libero, entro il termine di novanta giorni dalla data di
presentazione della domanda, verifica l'ammissibilità formale e le
voci di spesa.
2. Per i contributi di cui all'articolo 3, la struttura
regionale competente di cui al comma 1 verifica l'ammissibilità
formale delle domande entro il termine di sessanta giorni dalla
data di presentazione delle stesse.
Articolo 9 (Criteri di priorità)
1. I finanziamenti di cui all'articolo 2, comma 2, per gli
interventi finalizzati ad assicurare la funzionalità dei campi
esistenti, sono concessi nel seguente ordine:
a) interventi di ripristino per danni causati da eccezionali
avversità atmosferiche;
b) interventi di adeguamento alle normative vigenti;
c) interventi di ampliamento o di ristrutturazione;
d) interventi di realizzazione e adeguamento di impianti di
irrigazione;
e) interventi relativi alle strutture complementari
indispensabili alla funzionalità dei campi da golf.
Articolo 10 (Concessione dei finanziamenti)
1. I finanziamenti di cui all'articolo 2, comma 2, e i
contributi di cui all'articolo 3 sono concessi dalla Giunta
regionale con propria deliberazione.
Articolo 11 (Controlli sulla realizzazione degli interventi)
1. Per gli interventi di cui all'articolo 2, la struttura
regionale competente in materia di sport e tempo libero verifica la
regolarità della documentazione di spesa prodotta a consuntivo
nonché l'avvenuto rilascio della concessione edilizia, qualora
richiesta dalla normativa vigente; la liquidazione ai soggetti di
cui all'articolo 2, comma 2, può avvenire anche in acconto sul
finanziamento totale dell'opera, sulla base di stati di avanzamento
dei lavori e previo controllo degli stessi.
2. L'erogazione dei finanziamenti a saldo ai soggetti di cui
all'articolo 2, comma 2, è subordinata all'accertamento
dell'avvenuta omologazione dei campi da golf da parte della
Federazione Italiana Golf.
3. Per i contributi di cui all'articolo 3, il dirigente della
struttura regionale competente in materia di sport e tempo libero
eroga, con proprio provvedimento ed entro il termine di trenta
giorni dalla data di apertura della struttura golfistica, un
acconto pari al sessanta per cento del contributo concesso dalla
Giunta regionale. Il saldo del contributo è erogato entro trenta
giorni dalla data di chiusura della struttura golfistica, previa
verifica del periodo di effettivo funzionamento e dell'applicazione
delle tariffe previste nella convenzione di cui all'articolo 6,
comma 5, salvo il recupero di eventuali somme non spettanti.
Articolo 12 (Non cumulabilità)
1. I finanziamenti e i contributi di cui alla presente legge non
sono cumulabili con quelli previsti da altre leggi regionali per
gli stessi interventi.
Articolo 13 (Norma finale)
1. Per l'anno 1999 la data di scadenza per la presentazione
delle domande di contributo di cui all'articolo 3 è fissata in
quindici giorni dalla data di entrata in vigore della presente
legge.
Articolo 14 (Disposizioni finanziarie)
1. Per l'applicazione della presente legge è autorizzata la
spesa complessiva di lire 6 miliardi (euro 3.098.741,39) per il
triennio 1999/2001, che grava sui capitoli di nuova istituzione
64940 e 64945.
2. Alla copertura dell'onere di lire 2 miliardi annui per gli
anni 1999, 2000 e 2001 si provvede mediante l'utilizzo dello
stanziamento iscritto al capitolo 69020 (Fondo globale per il
finanziamento di spese di investimento) del bilancio della Regione
pluriennale 1999/2001 a valere sullo specifico accantonamento
previsto al punto B.2.4 "Infrastrutture per il golf" dell'allegato
n. 1 al bilancio medesimo.
3. A decorrere dall'anno 2002 l'eventuale onere annuo a carico
della Regione è determinato con la legge finanziaria, ai sensi
dell'articolo 19 della legge regionale 27 dicembre 1989, n. 90
(Norme in materia di bilancio e di contabilità generale della
Regione Autonoma Valle d'Aosta).
Articolo 15 (Variazioni di bilancio)
1. Alla parte spesa del bilancio della Regione sono apportate le
seguenti variazioni in termini di competenza:
a) in diminuzione:
Capitolo 69020 "Fondo globale per il finanziamento di spese di
investimento"
anno 1999 lire 2.000.000.000
anno 2000 lire 2.000.000.000
anno 2001 lire 2.000.000.000;
b) in aumento:
programma regionale: 2.2.2.12.
Codificazione: 2.1.2.4.3.3.10.24.
Capitolo 64945 (di nuova istituzione)
"Finanziamenti per gli investimenti relativi alle strutture
golfistiche"
anno 1999 lire 1.500.000.000
anno 2000 lire 1.500.000.000
anno 2001 lire 1.500.000.000;
programma regionale: 2.2.2.12.
Codificazione: 1.1.1.6.3.2.10.24.
Capitolo 64940 (di nuova istituzione)
"Contributi nelle spese di ripristino funzionale e manutenzione
dei campi da golf"
anno 1999 lire 500.000.000
anno 2000 lire 500.000.000
anno 2001 lire 500.000.000.
Articolo 16 (Dichiarazione d'urgenza)
1. La presente legge è dichiarata urgente ai sensi dell'articolo
31, comma terzo, dello Statuto speciale per la Valle d'Aosta ed
entrerà in vigore il giorno successivo a quello della sua
pubblicazione nel Bollettino ufficiale della Regione.
Presidente La parola al relatore, Consigliera Charles
Teresa.
Charles (UV) La présente loi a pour but de favoriser le
développement de la pratique du golf dans notre région.
Examinons d'abord l'intérêt que ce sport peut avoir et les
avantages qu'il peut produire du point de vue environnemental et du
point de vue touristique.
A propos du premier point je voudrais souligner que le golf
exige des structures ayant un faible impact sur le paysage et
l'environnement et que ces mêmes structures sont en mesure de
requalifier positivement un site.
L'espace vert doit en effet être parfaitement entretenu et les
structures complémentaires se caractérisent par un niveau de
conception plutôt élevé, ce qui facilite la reconversion des
bâtiments existants.
La portion de terrain concernée est naturellement vaste (au
moins 10 hectares pour un terrain à 9 trous), mais la pratique de
ce sport n'entraîne jamais d'effets définitifs et irréversibles sur
l'environnement (parfois une activité agricole, quoique limitée,
est toujours possible) ce qui est évidemment indispensable dans un
Pays comme le nôtre qui, aussi en considération de sa morphologie,
doit attacher une importance particulière au territoire.
Et encore, la pratique du golf représente une bonne occasion
pour réaliser de nouvelles surfaces vertes.
Quant au deuxième point, l'aspect touristique, il faut souligner
que la possibilité de pratiquer ce sport se révèle une attraction
supplémentaire qui se traduit par le prolongement de la saison
touristique et par un complément de l'offre actuelle avec
l'ouverture de nouveaux marchés.
Les terrains de golf se révèlent donc comme une qualification
des ressources touristiques traditionnelles et une valorisation
importante sous tous les points de vue. Du fait de son caractère
international le tourisme lié au golf représente en outre une
alternative intéressante au tourisme traditionnel. Pour plusieurs
localités il pourra même être une occasion de relancer des zones
touristiques en crise ou peu connues. Il faut encore souligner que
la présence d'un terrain de golf est pour les nombreux pratiquants
de ce sport, au niveau national et international, une condition
essentielle dans le choix de leur lieu de villégiature.
Voilà pourquoi l'essor et la mise en valeur du golf en Vallée
d'Aoste, qui constitue l'un des points du programme que cette
majorité a présenté au Conseil régional le 30 juin 1998, figure au
nombre des objectifs que l'Administration veut poursuivre en
matière de sport et de tourisme.
Ce même sport, comme nous l'avons affirmé, peut se révéler le
moteur d'un tourisme de bonne qualité, susceptible d'entraîner des
retombées économiques positives sur le territoire, ce qui
justifierait des investissements à moyen terme pour la réalisation
de nouveaux terrains, et peut permettre à nos activités
commerciales de tirer d'importants bénéfices.
L'analyse préliminaire des équipements de golf dans notre région
a conduit à la définition des principes essentiels qui doivent
servir de base au programme de développement.
Le premier point est la valorisation et le bon fonctionnement
des terrains de golf existants en tant qu'élément capital de
l'offre touristique et sportive. Ici il est bien d'ouvrir une
parenthèse en précisant qu'ils existent actuellement cinq terrains
de golf en Vallée d'Aoste, à savoir à Arsanières de Gignod, en Val
Ferret, à Pila, à Gressoney-Saint-Jean et au Breuil.
Les surfaces sont toutes d'environ 10 hectares et tous les
terrains sont à 9 trous et la surface la plus grande est celle du
Breuil-Cervinia pour presque 11 hectares suivie par le terrain de
Pila qui a plus de 10 hectares encore.
La fréquence saisonnière est la suivante: 4.500 présences pour
l'Arsanières, 7.720 pour Val Ferret, 400 pour Pila et 6.610 pour
Breuil, les données de Gressoney-Saint-Jean ne nous sont pas
parvenues. Il faut encore ajouter que toutes les gestions sont
assurées par des associations sportives sans but lucratif.
Je reviens donc aux principes essentiels et au deuxième
point.
Le deuxième point est la réalisation de nouveaux terrains afin
de permettre au golf de s'intégrer dans les structures existantes
et de les mettre en valeur.
Le troisième est la prise en compte des effets de la synergie
entre cette offre nouvelle et les ressources touristiques
traditionnelles.
Le quatrième point est la dotation d'équipements sportifs qui ne
sont pas uniquement destinés à une élite, mais qui invitent à la
pratique d'un sport en contact avec la nature et à une approche
différente et enrichissante au territoire.
Cette proposition de loi veut doter les sujets concernés d'une
législation de référence qui fixe les mesures que la Région entend
mettre en ?uvre pour atteindre les objectifs de développement de ce
secteur comme le recours à des financements encourageants
favorisant une programmation et une réalisation efficace des
actions.
Ce projet de loi définit des critères d'éligibilité précis quant
à l'octroi, par exemple de subventions destinées aux frais
d'entretien ou bien quant à l'application de tarifs réduits au
profit de différentes catégories d'usagers afin qu'une plus large
couche de la population puisse accéder à cette discipline. Il fixe
également des priorités quant au fonctionnement et l'amélioration
des terrains existants. Sans entrer dans le détail des 16 articles
du projet de loi, je voudrais simplement souligner les contenus de
l'article 2 et de l'article 3.
L'article 2 porte sur les actions visant à promouvoir les
investissements dans le secteur du golf. Ces actions doivent être
réalisées par un transfert de ressources financières aux
collectivités locales et par le recours de la Région aux mesures
visées au chapitre 6 de la L.R. n° 12 de 1996 en matière de travaux
publics.
L'article 3 concerne l'octroi de subventions pour la remise en
état et l'entretien extraordinaire des terrains de golf, surtout à
la suite de la saison d'hiver qui peut, à cause de l'enneigement
abondant de chez nous, provoquer des dégâts remarquables. Ces
bénéfices reviennent aux sujets qui assurent la gestion des
terrains dans le respect des règles "de minimis" fixées par la
Communauté européenne.
Si dà atto che alle ore 18,48, esce il Consigliere Lanièce.
Presidente La discussione generale è aperta.
La parola al Consigliere Beneforti.
Beneforti (PVA-cU) Devo dire che non concordiamo e non concordo
con questo disegno di legge anche per il momento particolare che
stiamo attraversando, come non concordo sulla relazione che ha
accompagnato il disegno di legge stesso.
Mi riferisco, in modo particolare, a quella allegata al disegno
di legge nonostante la fantasia che ha avuto l'estensore nel
portarla avanti. Perché non concordiamo? Perché non si ritiene che
il golf possa essere considerato uno dei punti qualificanti del
programma di maggioranza e quindi di Giunta, mi rifiuto di credere
che debba essere il golf a rappresentare uno dei punti qualificanti
del programma di questa maggioranza e della Giunta regionale.
Questo non l'ho inventato io, sta scritto nella relazione.
Non riteniamo il golf uno strumento risolutivo per il rilancio
di zone turistiche in fase di recessione o non particolarmente
conosciute, perché non riteniamo che possa muovere un indotto
consistente a livello di attività commerciali. Quale indotto di
attività commerciali può favorire il golf a Gignod? Non ci siamo
mai accorti che abbia reso un indotto di un certo livello perché
questo non è lo strumento, sebbene lo si voglia far credere, che
può consentire il prolungamento della stagione turistica.
Se vogliamo ripulire certe zone ed ampliare il verde, possiamo
usare la bonifica agricola che sta facendo un buon lavoro in Valle
d'Aosta; si stanno recuperando terreni al verde che effettivamente
sono un fiore all'occhiello per la nostra Regione. Questo lo
riconosco e l'ho sempre riconosciuto, non c'è bisogno di campi di
golf per questo settore.
Non dico che lo sport del golf non debba estendersi anche nella
nostra regione e contribuire al rilancio del turismo, ma questo
deve rientrare nel rilancio del turismo con la legge quadro in via
di elaborazione, almeno così ci è stato annunciato. L'Assessore ha
annunciato una legge quadro che prevede il rilancio del turismo
nella nostra regione e io credo che quella possa essere l'occasione
in cui si può esaminare insieme l'argomento e valutare se il gioco
del golf può contribuire a rafforzare il turismo nella nostra
regione.
Ritengo che il turismo non si rilanci a spizzichi e bocconi,
come è avvenuto fino ad oggi, e tanto meno soddisfacendo le
richieste di qualche gestore amico di chissà chi: oggi si
soddisfano gli amici del golf, domani quelli del tennis club,
quelli dell'hockey, quelli del bob, si prendono i soldi e si danno
a tutti.
Infine non concordo, e mi rivolgo al Presidente, che si debba
finanziare questa legge e spendere 6 miliardi facendo dei debiti.
Il bilancio che domani discuteremo pareggia su 300 miliardi di
mutui e questo non si può smentire, per cui non ci sentiamo di
avallare un'operazione come questa. La Regione oggi non può
permettersi, a nostro avviso, questo lusso.
Non dico che l'obiettivo debba essere eliminato per sempre, ma
deve essere rinviato, oltre che in vista di un rilancio del
turismo, a tempi migliori. Oggi le scelte da fare sono ben altre e
se si deve ampliare la nostra situazione debitoria come Regione,
dobbiamo destinarla ad altre iniziative, non a quella del golf per
permettere a chi può di andare a divertirsi. Manca una politica
della casa pubblica in Valle d'Aosta, ci sono richieste nel settore
socio-sanitario che non possono essere soddisfatte per la mancanza
di risorse, ci sono ticket a carico di persone che vivono in
ristrettezze economiche, mancano le RSA, ci sono povertà vecchie e
nuove a cui dobbiamo far fronte ma, mentre per queste non si fanno
debiti, si fa il debito per chi deve venire a giocare a golf,
sostenendo poi che con il golf si amplia e si potenzia il turismo
in Valle d'Aosta.
So che qualcuno qui mi accuserà di populismo, di demagogia, ma
non importa, ognuno può pensarla come vuole. Certamente provengo da
un mondo diverso da quello dei club formati da quanti possono
coltivare certi hobby. Anche per questo, per il mondo da cui
provengo, non mi sento di fare debiti per venire incontro a persone
amanti del golf e che per l'83 percento, come si dice nella
relazione allegata all'articolato, appartengono ad una classe
sociale superiore alla media.
Non prendiamo nemmeno in considerazione il contentino con cui si
cerca di addolcire "questa pillola" contenuto nel comma 5
dell'articolo 6 della legge. Il comma prevede un'apposita
convenzione con la Regione, approvata dalla Giunta regionale, in
cui siano previste tariffe ridotte per alcune fasce di utenti.
Quali sono queste fasce di utenti? Si vuol far credere forse che
questi giochi sono aperti a tutti, anche ai nostri pensionati, agli
anziani che vanno a Gressoney, ad Aosta o in Val Ferret o da altre
parti a giocare a golf? Questo io non posso crederlo.
Non pensiamo di poter far credere che il golf in Valle d'Aosta è
aperto a tutti, non convince nessuno, sappiamo tutti cosa vuol dire
frequentare i campi da golf.
Chiudo invitando l'Assessore a presentare nel più breve tempo
possibile il piano di rilancio del turismo in Valle d'Aosta; questa
è una cosa seria da non più rimandare nel tempo, facciamola, ma
facciamola presto. Voglio dire al Presidente della Giunta che in
queste occasioni, di fronte a certe spese, bisognerebbe avere un
momento di riflessione, perché ci sono settori che soffrono più di
coloro che giocano a golf.
Presidente La parola al Consigliere Collé.
Collé (Aut) Come ricordava il collega Curtaz questa mattina,
questo come altri disegni di legge è arrivato nei nostri uffici
lunedì mattina, quindi non abbiamo avuto tutto quel tempo
necessario per approfondire la legge del golf tuttavia, ho cercato
oggi, visto che il mio gruppo mi ha dato l'incarico d'intervenire
su quest'argomento, di approfondire per quello che ho potuto questo
disegno di legge proposto dalla Giunta regionale.
Intanto nel vedere questo disegno di legge vi è una prima cosa
che balza agli occhi, cioè sembra quasi che la Valle d'Aosta cambi
indirizzo e che il golf diventi lo sport nazionale della nostra
Regione perché con questo disegno di legge andremo ad ipotizzare la
possibilità di avere 10-20-50, non si sa quanti campi da golf nella
nostra regione.
Prendiamo atto, non lo sapevamo, che i Valdostani e anche i
turisti che vengono in Valle d'Aosta hanno come primo obiettivo e
come primo interesse turistico, di hobby, quello di praticare lo
sport del golf.
Nelle finalità, all'articolo 1 di questa legge, si parla di
riqualificare ed ampliare l'offerta regionale turistica e questo
dovrebbe essere uno strumento che va in questo senso. Andrò ad
analizzare attentamente gli articoli di questa legge perché ritengo
che essa sia a dir poco scandalosa e cercherò di spiegarne le
ragioni. Una legge che tutto fa, meno che qualificare o
riqualificare l'offerta turistica della nostra Valle.
Intanto vorrei capire cosa c'è dietro a questa legge perché per
10 anni abbiamo visto sui fondi globali l'ipotesi del terreno da
golf regionale a Fénis, l'anno scorso questa dicitura non l'abbiamo
più trovata e abbiamo visto semplicemente terreni da golf possibili
in località della Valle senza più specificare dove, come e quando,
quindi questa legge non entra nel merito di località prestabilite,
ma fa di tutta un'erba un fascio e dà la possibilità agli enti
locali, perché solo di questi si tratta, di portare avanti
l'iniziativa di costruzione di un campo da golf o più campi da golf
in Valle d'Aosta.
Quindi il primo punto che dovrebbe essere chiarito è quello se
esiste dietro questa legge una programmazione, se si sa a cosa si
va incontro, se sappiamo quali saranno i campi da golf che
intendiamo portare avanti o se la cosa è aperta al libero mercato,
libero mercato che non è poi tanto libero mercato in quanto
all'articolo 2, comma 1, si va ad evidenziare che i soggetti che
andranno a beneficiare di questa legge saranno gli enti pubblici,
consorzi, comunità montane, comuni, comunque enti pubblici e qui
faccio la seconda riflessione e mi chiedo se la nuova politica
turistica, ma non direi solo turistica, diciamo la nuova politica
che la Regione intende portare avanti sia quella di andare contro
l'iniziativa privata, nel senso che mi era parso di capire che la
Valle d'Aosta, così come altre regioni, come altri paesi europei e
non, intendesse indirizzare le proprie scelte e aiutare chi intende
portare avanti delle iniziative a livello privato per consentire la
crescita culturale ed economica di una regione, di un paese, di una
nazione. Qui andiamo completamente dal lato opposto e diciamo che
ad esempio per il golf questo lo possono fare gli enti pubblici e
che solo gli enti pubblici naturalmente saranno aiutati.
È una riflessione, chiedo delle conferme, vedo che l'Assessore
si è alzato ridendo, tuttavia chiedo delle giustificazioni. Può
anche darsi che con il poco tempo non abbiamo letto bene la legge,
ma così ci è parso di capire leggendo l'articolato.
Vi è un terzo aspetto che ci fa riflettere anche perché oggi mi
sono preso la briga di andare a vedere le leggi esistenti del golf
in Italia e ho trovato quella dell'Emilia Romagna e quella delle
Marche. Farò poi alcuni cenni su queste due leggi. Dicevo che
un'altra riflessione che intendiamo fare è legata all'articolo 3,
dove si parla della manutenzione, e dice successivamente in un
articolo collegato per quello che è del finanziamento che anche per
la manutenzione vi sarà la possibilità di avere un contributo
legato ai metri quadrati, fissato in 500 lire, legato poi a 10
milioni per ogni mese o frazione di mese superiore a 20 giorni,
eccetera. Qui chiediamo una delucidazione tecnica perché al punto
b) non riusciamo a capire cosa la legge voglia dire.
Tuttavia poniamo l'accento su come la legge, oltre a dare la
possibilità agli enti locali di avere delle contribuzioni pari al
70 percento, e qui farò una riflessione, dia successivamente la
possibilità di contribuzione per la manutenzione del campo da
golf.
Mi sono preso nota di quanto la Consigliera Charles ha letto
nella sua relazione e ci sono alcuni punti su cui mi piacerebbe
avere spiegazioni. Intanto laddove dice: "... la pratique de ce
sport n'entraîne jamais d'effets définitifs et irréversibles sur
l'environnement (parfois une activité agricole... est toujours
possible)...". Sono un po' a conoscenza, nel senso che ne ho uno
vicino, a 8 chilometri da casa mia, sono anche andato a visitarlo e
sinceramente non ho mai visto le mucche pascolarvi anche perché
diversamente il terreno da golf, che è particolarmente delicato, si
rovinerebbe. Mi piacerebbe capire quale attività agricola è
possibile fare su un terreno da golf. Dice ancora la Consigliera
che: " ... Et encore, la pratique du golf représente une bonne
occasion pour réaliser de nouvelles surfaces vertes...".
Siamo d'accordo che ci siano in Valle d'Aosta più surfaces
vertes, però crediamo anche che queste possano essere realizzate
senza gli investimenti che questa legge prevede: si parla di 4 fino
ad arrivare addirittura a 20 miliardi.
Si dice ancora: "...par le prolongement de la saison
touristique..." e anche qui è un grosso punto interrogativo perché
ognuno è libero di pensare ciò che crede, ma mi piacerebbe sapere
ciò che realmente dentro ognuno di noi pensiamo a questo proposito
e se veramente qualcuno qui dentro crede che il fatto di avere più
terreni da golf in Valle d'Aosta permetta di dare le risposte al
prolongement de la saison touristique.
"... relancer des zones touristiques en crise...": qui credo che
più que relancer des zones touristiques en crise sia relancer le
golf en crise, Signora Charles, perché non credo che sarà questa
legge a farlo. Lo dico con molta sincerità e serietà e credo in
quello che sto dicendo.
"... des retombées économiques positives sur le territoire, ce
qui justifierait des investissements à moyen terme...", anche qui
siamo d'accordo che il golf così come altri sport debbano esistere
in Valle d'Aosta ma, così come viene impostato e portato avanti
questo disegno di legge, crediamo che vada in senso nettamente
opposto. Dobbiamo anche parlarci molto chiaramente: i clienti del
golf non sono operai della Cogne o dell'Ospedale, è gente agiata
che può praticare questo sport, di conseguenza oltre a praticare
questo sport ha delle esigenze alberghiere, di ristorazione e via
dicendo e io mi chiedo se oggi la nostra Regione può offrire tutta
questa serie di cose e quindi mi chiedo se è giusto investire in
questo senso.
La legge prevede all'articolo 6 che i finanziamenti siano
concessi nella misura massima del 70 percento della spesa ammessa.
In Valle d'Aosta dicevo che lo sport nazionale sembra diventare
quello del golf ma, per quanto mi concerne, è ancora lo sci per
quello che abbiamo intorno, per quello che ci ha dato qualcun altro
e non noi.
Per quanto riguarda la politica dello sci, abbiamo la
partecipazione della Regione tramite Finaosta, ma comunque sia
dell'ente pubblico regionale, dove arriviamo al 35 percento come
quota di partecipazione nelle varie società.
Adesso andiamo ad ipotizzare la costruzione non si sa di quanti
terreni da golf e andiamo ad ipotizzare la possibilità di un
contributo fino al 70 percento. Sono riflessioni che faccio ad alta
voce, ma che mi piacerebbe in quest'aula un po' tutti facessero: ma
dove vogliamo andare? Cosa intendiamo portare avanti? È questa la
soluzione ai problemi turistici della nostra Regione?
Sempre parlando di finanziamenti si dice che per ogni campo da
golf la somma non può essere superiore a 4 miliardi, i campi già
esistenti, eccetera, mentre per quelli di nuova realizzazione non
superiore ai 20 miliardi. Sappiamo tutti che i terreni da golf
possono essere di 9 buche e di 18 buche e che fare un terreno da 9
buche ha un costo, farne uno da 18 ne ha un altro, ma di questo non
si fa menzione. Credo che sia un aspetto importante a cui si doveva
far riferimento.
Tornando alle due leggi che oggi ho tirato fuori, sia per quanto
riguarda l'Emilia Romagna che per quanto riguarda le Marche,
intanto il contributo massimo è del 30 percento dei costi di
realizzazione sia nell'uno che nell'altro caso; in più, per quanto
riguarda i soggetti beneficiari della legge, questi sono e gli enti
locali territoriali, enti pubblici, società e consorzi a capitale
misto, pubblico o privato, società e associazioni sportive,
operatori privati singoli o associati, società di capitali, cioè
hanno fatto una legge quadro dove tutti possono beneficiare e dove
dal mio punto di vista si va ad aiutare l'imprenditore che intende
con dei suoi rischi portare avanti una nuova azione economica e
imprenditoriale nella regione in cui vive addirittura, per quanto
riguarda le Marche, ci sono due possibilità: ottenere un 30
percento come contributo oppure ottenere il 60 percento a titolo di
mutuo restituibile in 20 anni.
Credo che questa sia un'impostazione più seria, più credibile e
soprattutto sia in un caso che nell'altro si vanno ad evidenziare
delle situazioni, delle località in cui si è valutato che abbia un
senso fare il golf. Mi chiedo se alla base di questa legge è stato
fatto uno studio per dire che in Valle d'Aosta era necessario
portare avanti questa legge regionale, se ad esempio la Cà Foscari,
che è stata pagata dalla nostra Regione profumatamente per darci
delle risposte sul turismo, ha dato queste indicazioni e in quel
caso, anche se noi non condividiamo, però è giusto seguire queste
indicazioni. Almeno questo ci auguriamo: che alla base di questa
legge ci sia stato uno studio e che questo studio porti per chi lo
condivide al presentare oggi in aula questo disegno di legge.
L'articolo 7, concernente le modalità di presentazione delle
domande, parla al punto a) di relazione tecnico-descrittiva
comprendente la valutazione delle potenzialità di crescita
dell'attività in relazione allo sviluppo turistico della zona in
cui si intende realizzare l'intervento e una stima delle utenze;
anche qui vorrei fare una riflessione chiedendomi chi, come e in
che modo possa fare una stima delle utenze nel momento in cui
Roisan piuttosto che Quart piuttosto che Rhêmes-Saint-Georges
decida di fare il campo da golf.
Credo, e torno al discorso che facevo prima, che la stima delle
utenze per i fruitori del campo da golf dovesse essere fatta a
monte dalla Regione dopo aver avuto un'indicazione di massima che
almeno 10 mila, 20 mila, 30 mila, 50 mila turisti hanno questa
necessità. In quel caso si dice che sono necessari uno o due
piuttosto che la ristrutturazione di quelli esistenti piuttosto che
quello regionale, ma un discorso di programmazione a monte doveva
essere fatto comunque, mentre per quello che ci risulta così non è
stato.
Termino questo primo intervento nel quale credo di aver fatto
delle riflessioni che mi sentivo di fare e mi auguro vivamente che
arrivino delle risposte.
Sulla base delle risposte il gruppo degli Autonomisti deciderà
come comportarsi in sede di votazione.
Presidente La parola al Consigliere Fiou.
Fiou (GV-DS-PSE) In commissione avevo già espresso perplessità
riguardo a questo disegno di legge che avrebbe meritato un
approfondimento maggiore di quello permesso da un passaggio un po'
troppo rapido in commissione stessa così come è successo per
parecchi dei disegni di legge che oggi abbiamo discusso.
Dicevo meritava quest'approfondimento perché è un caso un po'
rappresentativo di un filone che caratterizza l'attività
dell'Amministrazione.
Quando questa interviene a sostegno di settori e categorie è
motivata dalle ricadute positive che gli interventi previsti
possono avere su una serie di attività economiche o sui servizi
dati ai cittadini, però questo filone sta assorbendo e anche
vincolando per il futuro una quantità crescente di risorse senza le
sufficienti verifiche, secondo me, che confermino le ricadute
positive che si vogliono evidenziare. Si aprono così spazi perché
queste leggi finiscano per soddisfare piuttosto esigenze
corporative che non esigenze di carattere economico oppure riguardo
ai servizi.
Sull'impatto economico di queste scelte tornerò in sede di
discussione di bilancio, voglio quindi ancora fare qualche
riflessione sul disegno di legge n. 54.
Le perplessità nascono dal fatto che, di fronte ad impegni di
risorse piuttosto significativi previsti nella legge, i 4 miliardi
in un caso e i 20 miliardi nell'altro, di fronte a queste
consistenti previsioni d'impegno è solo motivata la volontà di
stimolare un nuovo filone turistico attraverso l'ampliamento
dell'offerta nel settore del golf, però senza che dietro a questa
motivazione data come formula ci sia uno studio almeno adeguato
alle previsioni d'investimento che sia di sostegno alla
proposta.
Manca cioè quel lavoro di studio, di programmazione che serve a
rendere convincente e ragionato un intervento in proposito.
Potrei avere anch'io a livello personale la sensazione che la
promozione del golf in Valle possa avere delle ricadute positive,
d'immagine, di recupero del territorio, di eventuali nuove presenze
turistiche, ma è ancora una volta una sensazione che mi stimola
immediatamente una domanda: quali presenze, quali interventi?
Pensiamo ad un nuovo campo di grande prestigio? Oppure a un
sostegno alle strutture che già ci sono? Il passaggio previsto
dalla legge, come qualcuno ha rilevato, attraverso l'ente locale,
che significato ha? Vogliamo incentivare l'acquisto di campi
esistenti da parte degli enti locali e poi che questi accedano ai
finanziamenti per la loro riorganizzazione e il loro rilancio?
Pensa invece magari all'acquisizione di terreni con un'iniziativa
del tutto pubblica?
Dalla proposta mi pare che vengano fuori diversi messaggi in
proposito anche per la disponibilità delle risorse stesse. Li
lancia e poi in qualche modo in parte li smentisce perché pare
aprire la possibilità di accesso a risorse significative, come ho
già detto, per 4 miliardi e 20 miliardi, poi nella parte relativa
ai finanziamenti limita questi a 2 miliardi annui.
È un po' contraddittorio quindi ciò che emerge a meno che il
tutto sia costruito con l'intento di dare un contentino teorico
sulla possibilità di progetti ambiziosi con l'obiettivo reale però
di mirare solo a una normale amministrazione che si risolverebbe
con qualche contributo alle strutture esistenti dando così ragione
alle voci che giustificano quest'iniziativa dicendo: finanziamo
tutti gli sport perché non finanziamo anche quello del golf? Questa
conclusione non mi entusiasma perché a questo punto penserei prima
a favorire molti altri sport, ad esempio quelli amatoriali, di
massa, i quali qualche volta sono dimenticati o sollevano meno
attenzione, anche quando si investe in strutture.
Sto pensando a quanti ragazzi non trovano campi per andarsi a
fare delle semplici partite di pallone o qualcuno che vuole fare
footing presto lo farà in mezzo a strutture che possiamo definire
un po' cattedrali nel deserto, ma non hanno terreni pensati anche
per questi sport, per chi vuole semplicemente andarsi a fare la
corsettina. Lo butto lì: un terreno su cui non sempre ci impegniamo
a sufficienza.
Mi fermo qui. Ho voluto fare qualche riflessione che mi ha
sollevato delle perplessità in commissione.
Detto questo, voteremo ugualmente questa legge, la voteremo per
disciplina di maggioranza e faccio quest'affermazione senza nessun
riferimento ironico perché, così come ritengo importanti le
occasioni dialettiche anche interne alla maggioranza, altrettanto
importante ritengo la coesione della maggioranza che è un valore
per me che determina anche le capacità operative
dell'Amministrazione. In questo senso sono per sostenere la
coesione della maggioranza però, di fronte ad alcune questioni che
mi sollevano delle perplessità, voglio anche esprimerle.
Presidente La parola al Consigliere Perron.
Perron (UV) Io sono, a differenza di qualcuno che mi ha
preceduto, personalmente d'accordo a che la Valle d'Aosta abbia e
al più presto un campo da golf di almeno 18 buche, dico almeno 18
buche perché credo che un campo da golf di almeno 18 buche sia uno
degli elementi che possono senz'altro caratterizzare l'offerta
turistica complessiva di questa Regione e in particolar modo forse
della zona che ospita la struttura. Credo che sia
un'importantissima carta da visita nei confronti di una clientela
internazionale per questa nostra Regione, credo che sia una
formidabile occasione di salvaguardia e di tutela di un ambiente
naturale di ripristino del verde, credo che sia al tempo stesso una
buona occasione per un ripristino e una manutenzione, laddove ce
n'è bisogno, anche di attività agricole che potrebbero svilupparsi
a fianco del campo di golf.
Collega Beneforti, noi non abbiamo mai potuto fare dei
ragionamenti d'indotto o meglio di quanta clientela avrebbe potuto
creare il golf perché non esiste una struttura in Valle d'Aosta che
sia in grado di ospitare competizioni di rilievo internazionale
capaci d'inserirsi a pieno titolo in un circuito internazionale di
gare di open, in grado quindi di presentare all'esterno un'offerta
turistica di un certo tipo e in grado di attrarre di conseguenza
una clientela qualificata. Ecco perché facevo il ragionamento sulla
necessità di avere un campo di golf di almeno 18 buche perché se il
campo di golf non è costruito a 18 buche almeno, non si ha la
possibilità di essere inseriti in un circuito di questo genere.
Intervengo perché credo e spero che questa legge possa
rappresentare il primo passo concreto per arrivare in Valle d'Aosta
alla creazione di un'offerta di questo genere, intervengo altresì
per chiedere o al relatore o all'Assessore due chiarimenti. Il
primo riguarda il vincolo di destinazione che viene previsto in 15
anni e che ritengo sia basso anche per quel poco di esperienza che
ci siamo potuti fare quando parlavamo del golf di Fénis, laddove si
tendeva a vincolare le aree per almeno 30 anni. Al tempo stesso
vorrei dei chiarimenti sui 2 mesi di attività minima per quello che
riguarda il mantenimento, non capisco come mai sia stato inserito
in legge un termine così basso.
Poi vorrei fare un ragionamento più generale con l'Assessore per
capire qual è la filosofia, qual è l'approccio di tipo politico che
si vuole tenere con questa legge. Non dimentichiamo che per poter
parlare di golf di un certo tipo in una realtà come la Valle
d'Aosta è importante avere la disponibilità delle aree ed è il
ragionamento che, senza dare colpe o meriti a nessuno, ha impedito
purtroppo il decollo del golf di Fénis.
Credo che le maggiori difficoltà le abbia avute
l'amministrazione locale e purtroppo i privati ai quali abbiamo
avuto una grande difficoltà a cercare di far capire l'importanza di
questo messaggio. E voglio fare un ragionamento su Fénis per poi
arrivare a giustificare il perché di un campo a 18 buche che è un
ragionamento spostato più avanti rispetto alla costruzione di un
campo a 9 buche come si può fare forse in diverse altre zone della
Valle d'Aosta.
Parlare di disponibilità per un campo a 18 buche significa
parlare almeno di una disponibilità di 650-700 mila metri quadri
per andare poi nell'ipotesi di un campo a 27 buche ad una
disponibilità di 1,1 milioni di metri quadrati. Credo che in Valle
d'Aosta, si faccia a Fénis, si faccia in qualunque altro posto, sia
difficilmente ipotizzabile un ragionamento che prevede di fare
tutti gli interventi di costruzione del golf senza avere a monte la
disponibilità delle aree perché non facciamo nulla a meno che non
si vogliano fare dei ragionamenti che giustamente sia
l'Amministrazione regionale sia quella comunale avevano fatto e
cioè di cercare di avere - come dire - una disponibilità forzata
delle aree. Nell'operare in questo senso abbiamo cercato sempre un
coinvolgimento con le comunità locali affinché la comunità locale
vivesse anche questa grandiosa opera che va ad inserirsi sul
territorio.
Nel momento in cui si è interessata l'Amministrazione regionale,
e ricordo che nel 1993 era stato votato un accordo di programma
dall'Amministrazione regionale e dal Comune di Fénis, dove tutti
gli oneri finanziari presenti e futuri derivanti da una
realizzazione di questo genere erano esclusivamente a carico della
Regione e dove si ipotizzava addirittura per facilitare
l'acquisizione dei terreni che: "... La Regione e il comune
ravvisano per l'acquisizione dei terreni di proprietà privata
necessari per la realizzazione dell'opera l'inopportunità di
procedere coattivamente mediante espropriazione..." si suggerivano
diversi modi per poter avere la disponibilità delle aree,
invogliando quindi i proprietari a: una partecipazione in una
società dei proprietari interessati, la costituzione di un diritto
di superficie di una durata non inferiore ad anni 30, l'affitto per
la durata di anni 30, l'acquisto dei terreni a favore del Comune di
Fénis dei proprietari che fossero eventualmente interessati alla
vendita, l'eventuale permuta con terreni connessi alla struttura
stessa.
Dico questo per dire che, se da una parte il ragionamento della
Regione era quello di avere un soggetto che metteva la liquidità,
d'altra parte però il fatto di avere la Regione come controparte è
una garanzia. Dico questo perché va un po' in controtendenza al
ragionamento che faceva Ivo Collé se vogliamo, cioè non mi
scandalizza il fatto che la Regione interviene per l'acquisizione
di un campo di golf o per la realizzazione perché abbiamo finito
poco fa di esaminare un progetto che è qualificante per la Comunità
valdostana come il trenino di Cogne, che è costato 70 miliardi, e
allora non trovo il grande scandalo se per la realizzazione di un
campo da golf in Valle d'Aosta di un certo tipo si andassero ad
impegnare somme di una certa rilevanza.
Ma il ragionamento era questo: il fatto di avere
l'Amministrazione regionale come, passatemi il termine, un garante,
come il collante, è servito come punto di riferimento per chiedere
ai proprietari di concedere la disponibilità delle aree perché vi
assicuro che se ci fosse stato un investitore privato, che cercava
di acquisire 700 mila metri quadri in un discorso di frammentazione
della proprietà come esiste in Valle d'Aosta, sarebbe stato molto,
molto difficile farlo.
Introduco quest'elemento per chiedere all'Assessore se
quest'impostazione preconizza un cambiamento di orizzonte, cioè per
avere la disponibilità delle aree come si intende procedere? Si
intende che la Regione Valle d'Aosta sostiene, come era scritto in
quest'accordo di programma, l'intero costo delle opere oppure si
sceglie una strada diversa che pure ha una sua validità, cioè si
auspica un sostegno dei privati che investono in quest'opera?
Faccio il ragionamento della disponibilità perché è impensabile
avere un golf come quello di Fénis allo stato attuale, cioè a
macchia di leopardo. Credo che non si possa andare a costruire un
golf se non si ha la totale disponibilità delle aree e questa legge
da questo punto di vista non dà una risposta definitiva o perlomeno
io non l'ho intravista.
Vorrei un chiarimento dall'Assessore su questo passaggio che è
anche politico, cioè l'intervento della Regione viene visto in che
modo? La Regione ha ancora l'interesse a finanziare tutta l'opera,
e in caso negativo per quale parte, oppure si auspica un intervento
anche dei privati per la realizzazione di un'opera di questo
genere?
Presidente La parola al Consigliere Lattanzi.
Lattanzi (FI) Credo che questa legge abbia intanto un peccato
originale che è quello che ha contraddistinto tutte le leggi che
oggi abbiamo potuto analizzare presentate dall'Assessore al
turismo, oggi abbiamo avuto una valanga di leggi che andavano a
finanziare l'attività sportiva, questa è una di quelle, e qui
concordo una volta tanto con il Consigliere Fiou che avrebbero
meritato una riflessione più ampia perché trattare il problema
dell'inserimento della pratica sportiva del golf in Valle d'Aosta,
così come viene affrontato in questa legge, sia non solo uno
sperpero di danaro pubblico, ma prenda dalla parte sbagliata uno
degli elementi strategici e fondamentali per una futura economia
della nostra Valle.
Anch'io sono come il Consigliere Perron assolutamente d'accordo
e convinto che se si fanno le cose, le si devono fare bene e questo
per una politica di mercato che dovrebbe vederci in termini di
competitività turistica inseriti in un quadro più ampio.
Noi oggi siamo di fronte a una realtà economica sotto l'aspetto
del turismo che ci vede dover prendere una delle due strade che ci
sono prospettate: o quelle del turismo di massa o quelle del
turismo di qualità.
Se partiamo dalla considerazione che fece il presidente degli
albergatori qualche mese fa in occasione di un incontro con la
commissione, dove disse che a partire dal 2001 i nostri albergatori
all'unificazione della moneta si sarebbero ritrovati con i
pacchetti turistici e con i prezzi completamente fuori mercato con
riferimento a Innsbruck, all'Austria, alla Svizzera, ai paesi della
Scozia piuttosto che del Trentino Alto Adige, noi saremo
completamente fuori mercato non solo perché il nostro prezzo in
Euro è fuori mercato, ma perché il prezzo in Euro riferito ai
servizi che offriamo è fuori mercato e quindi le strade sarebbero
state due in prospettiva nel 2001: o decidere di abbattere i costi
e puntare su una politica di massa, vedi Rimini, oppure tenere il
prezzo che abbiamo in una prospettiva di unificazione dell'Euro e
quindi di un parametro dove chi va a Londra ed entra in un'agenzia
di viaggio vede il prezzo della Valle d'Aosta e lo vede in Euro
esattamente come lo vede in Austria piuttosto che in Francia.
Dicevo o abbattere questo costo e quindi ridurre i margini e
puntare su una politica di massa con servizi di massa e allora
invece che il golf potremmo fare il minigolf dove vengono le
famiglie con 3 bambini, fanno giocare il bambino al minigolf così
come suggerisce un messaggio che mi è arrivato, ma noi non
condividiamo quell'aspetto, oppure manteniamo lo stesso prezzo che
è di circa 20-25 percento superiore alla media dei nostri
concorrenti turistici di montagna e puntiamo su una decisa
riqualificazione delle strutture e delle infrastrutture che sono
necessarie e di supporto all'attività turistica.
Noi qui stiamo parlando di attività sportive, ma con una forte
rilevanza turistica, a differenza forse di quelle della delibera
antecedente, che invece erano più attività sportive per i cittadini
di Aosta e anche con una valenza regionale sempre riferito al
cittadino valdostano e quindi per una pratica dell'attività fisica
dei Valdostani.
Credo che se si continua a stare a cavallo del bivio, noi
andremo incontro, anche sentita la relazione dell'Assessore alle
finanze ieri, a dei drammi di tipo economico per una mancanza di
scelte pragmatiche, programmatiche e strategiche. Una scelta della
qualità o della massa, una delle due.
Per quanto ci riguarda, è evidente che non abbiamo molte scelte;
l'ubicazione della nostra regione, le risorse ambientali
straordinarie di cui disponiamo, sono potenzialità che necessitano
però di essere sfruttate e qui sono d'accordo con Perron quando
dice: "Se dobbiamo decidere che il golf diventa un'offerta
turistica, un'attività sportiva per i Valdostani, ma soprattutto un
cavallo che cavalchiamo e nel quale investiamo per aumentare
l'offerta turistica, è chiaro che questo deve essere fatto in modo
che quello che si va a costruire abbia un appeal".
Allora un golf a 9 buche non attira i giocatori di golf, non
attira le gare internazionali, non attira nulla, è come se oggi non
avessimo deciso di finanziare la pista per la Coppa del mondo
Leonardo David. Abbiamo ben delle piste noi, però abbiamo dovuto
investire dei miliardi per creare una struttura che fosse di
livello internazionale perché ci siamo resi conto che se non lo
facciamo noi, lo fanno gli altri e laddove c'è richiamo
internazionale ci sono i media, dove ci sono i media c'è un
trascinamento virtuoso turistico.
Noi dobbiamo fare queste scelte e questa delibera questa scelta
non la fa perché anche qui sono d'accordo con Fiou quando dice che
questa delibera è contraddittoria ed è contraddittoria nella misura
in cui si parla di pensabili o futuristici investimenti miliardari
e dopo il tutto si riduce nel capitolato a 2 miliardi all'anno per
3 anni pensando di aver fatto qualcosa di buono e giusto per
l'attività sportiva-turistica. Se la scelta è questa, stiamo
buttando via dei miliardi.
Se la scelta fosse invece più decisa e convinta nei confronti di
quest'attività per supportare l'attività turistica e quindi per
aggiungere servizi e volano virtuoso al turismo, credo che gli
stanziamenti dovrebbero essere più importanti. Non solo, dovrebbero
coinvolgere i privati. Invece questa delibera ha un dramma,
l'articolo 2 cita testualmente che la Regione promuove la
realizzazione, l'ampliamento, l'ammodernamento, l'adeguamento, il
ripristino di campi da golf e delle strutture complementari
indispensabili alla loro funzionalità che siano di proprietà
pubblica o acquisiti alla pubblica utilità.
Secondo noi il dramma è economico, il dramma economico di una
Regione, amministrazione, che fino a qualche ora fa ci diceva avere
sempre meno risorse con prospettive 2000-2001-2002 di sempre minori
risorse che può sempre meno permettersi di accollarsi investimenti
pubblici diretti e che va a fare una legge che qui ha la fortuna di
essere finanziariamente molto irrilevante, ma che apre una porta
allo sviluppo di un'attività che dovrebbe essere prevalentemente
privata e privatistica, a una gestione direttamente pubblica.
E allora il dubbio che Fiou ha sollevato è un dubbio che può
venire, cioè se crediamo nel golf dobbiamo incentivare l'intervento
dei privati con l'aiuto del pubblico nella fase d'infrastrutture, e
qui siamo d'accordo intervenga la Regione, si orienti a una
proposta di qualità e di un certo livello internazionale, e quindi
questi miliardi non bastano oppure se tutto è ridotto a far sì che
i 2 miliardi all'anno siano orientati al sostegno d'infrastrutture
fatte dall'attività pubblica, nasce un sospetto: che questi siano
soldi che bastano e avanzano per aiutare qualcuno che è in
difficoltà e che attraverso questa legge da domani mattina avrà un
compratore pubblico o parapubblico disponibile a prendere sulla
base di questa legge la propria struttura.
Noi presenteremo degli emendamenti perché non possiamo essere
contro questa legge, non ce lo possiamo permettere perché crediamo
fermamente nell'incentivazione turistica in un settore che, dice
giustamente l'Assessore, rappresenta il 40 percento del PIL della
nostra Regione.
Il turismo rappresenta il 40 percento del PIL della Regione e ci
investiamo, lo vedremo anche domani, meno del 12 percento, quindi è
evidente che non possiamo noi di Forza Italia essere contro una
legge di questo tipo, ma questa legge o è superficiale o è malfatta
o è stata fatta in brevissimo tempo senza considerare un quadro più
ampio, più generale e più strategico oppure è l'aiuto a qualcuno e
allora in questo caso non possiamo essere d'accordo perché se tutto
il programma della Giunta e della maggioranza nella legislatura è
quello di favorire il golf, ma solo per aiutare qualcuno che è in
difficoltà, è una legge assistenzialistica e allora non è nel
nostro programma politico assistere chicchessia.
Ribadiamo che il valore dell'intervento della Regione ci deve
essere, ma ci deve essere nel momento dell'infrastruttura dopodiché
la gestione e anche la compartecipazione agli investimenti deve
essere assolutamente privatistica, altrimenti rischiamo di nuovo un
fallimento.
Vorrei dire a Beneforti, anche per rasserenarlo, che la Regione
all'articolo 6, comma 5, dice che la concessione dei contributi di
cui al comma 4 è subordinata all'applicazione da parte dei gestori
di tariffe ridotte a favore di particolari fasce di utenti, quindi
con questa delibera facciamo il golf per i pensionati, non ti
preoccupare, anche perché con questi soldi tanto di più non potremo
fare.
Questo è il peso di questa delibera, non ti preoccupare, non
stiamo facendo investimenti miliardari per il golf, per lo sport di
élite contro le masse e contro i disagiati, anzi questo, così come
dice la legge, sarà un campettino che potrà essere utilizzato anche
dai non abbienti perché le fasce particolarmente disagiate saranno
fasce di utenti a utilizzazione ridotta. Questo dice questa
legge.
Questa legge è leggera, Assessore...
(interruzione dell'Assessore Lavoyer, fuori microfono)
... dopo ce lo spiega, quindi sono tanti i dubbi su questa
legge. Presenteremo 3 emendamenti per dare un senso a questa legge,
è evidente che dalla disponibilità che l'Assessore darà nel voler
andare nell'indirizzo che lui dice di voler perseguire e che noi
condividiamo trarremo le nostre conclusioni per la dichiarazione di
voto.
Presidente La parola al Consigliere Ottoz.
Ottoz (UV) Bien évidemment nous reconnaissons tous l'utilité du
golf, et en particulier d'un terrain de golf à 18 trous pour un
meilleur essor touristique de notre Vallée, et pour compléter
l'offre touristique de notre Vallée. Nous connaissons tous
l'importance de réussir à réaliser un terrain de 18 trous ouvert la
plupart de l'année, donc je voterai en faveur de cette loi en
espérant que ce soit le début pour faire un discours, car elle ne
contient pas tous les éléments qui seraient nécessaires.
Permettez-moi quelques petites réflexions de fond sur cette loi
et sur d'autres qui concernent le sport.
En tant qu'ancien athlète je ne peux que me réjouir et remercier
l'Assesseur Lavoyer pour le véritable déluge de lois en faveur du
sport qui nous submergent aujourd'hui, un tsunami, une vague
anomale qui se déferle, des milliards qui se déferlent sur le
sportif, mais, en tant que Conseiller régional, je tiens quand même
à souligner quelques perplexités sur la méthode avec laquelle ces
lois arrivent à ce Conseil, avec laquelle ces projets sont portés
de l'avant.
Tout d'abord une artistique et quasi systématique utilisation de
l'instrument de l'urgence: tout est urgent, une urgence qui trop
souvent - M. Fiou l'a rappelé - nous empêche d'étudier à fond nos
dossiers et de donner un avis approfondi avec connaissance de
cause.
C'est entre autres le cas du golf. Nous avons fort apprécié ce
que MM. Fiou et Perron ont dit, ils ont souligné que cette loi d'un
côté aborde une question très importante, mais qu'elle ne contient
pas les éléments suffisants à garantir les choix qu'on va faire, à
résoudre les problèmes qu'elle aborde. On parle de grands choix de
programmation, mais il n'y a pas de programmation dans la loi, on
parle de grandes structures, mais il n'y a que du petit cabotage
pour ce qui concerne les contributions qu'on va donner, et puis on
parle de tourisme, de sport et cetera.
Il est bien vrai qu'on rappelle, chaque fois qu'un conseiller
présente ces problèmes, que tous les desseins de loi ont été
longuement discutés avec les sujets intéressés et les associations
et les organismes qui représentent les sujets intéressés: les
syndicats, les industriels, les moniteurs de ski, c'est-à-dire la
concertation, et cela bien évidemment avant qu'ils soient licenciés
par le Gouvernement, donc avant que les conseillers les
connaissent, car c'est seulement au moment où le Gouvernement
délibère de porter en avant ces projets que les conseillers en
prennent connaissance et finalement ces projets sont envoyés aux
commissions.
En réalité, seulement quelques fois on les a, car il y a aussi
la question de l'avis de compatibilité financière qui prend
quelques jours. Alors ce n'est que quand ils sont renvoyés aux
commissions que les simples, humbles conseillers en prennent
finalement connaissance et c'est aussi le moment où se déclenche
l'urgence dont je faisais mention auparavant, ce qui ne serait pas
si grave si le travail de concertation avec tous les sujets
concernés était bien porté à fond.
Permettez-moi de lire l'article 1er de la loi régionale n° 3/98
portant: "Interventi a favore dello sport" qui à l'alinéa 2 dit:
"La Regione riconosce... il ruolo svolto dal Comitato olimpico
nazionale italiano (CONI), quale rappresentante istituzionale
dell'insieme dell'organizzazione sportiva...", ce qui est tout à
fait vrai car on le reconnaît même dans une loi régionale. Or je
pose une question à l'Assesseur Lavoyer, que je lui ai posée en
commission et à laquelle il n'a pas répondu: depuis qu'il s'est
installé à Place Narbonne, sur combien de projets de loi
concernants le sport de consultations préalables ont été faites
avec le comité olympique?
Mais, en revenant aux conseillers, l'urgence leur empêche
d'approfondir les thèmes touchés par les projets, souvent ils
n'obtiennent - parce que c'est pratiquement impossible, ce n'est
pour manque de bonne volonté - pas ou pas assez de réponses en
commission, devant faire confiance à la relation technique qui
accompagne le dossier.
Et alors de nouvelles difficultés surgissent lorsque on lit la
relation technique. Heureusement Mme Teresa Charles nous a
éclaircis un peu, mais d'autre côté cela a rendu un peu plus graves
certaines préoccupations. M. Collé l'a dit, il n'a pas bien compris
sur quelles données se base: "giustificare e premiare nel medio
termine l'investimento", car on ne comprend pas sur la base de quel
calcul, de quelles données, de quel plan de business nous pouvons
soutenir cela. On aimerait le savoir, mais on n'a pas eu le temps,
c'est urgent.
Après on y lit: "... strutture facilmente inseribili nel
paesaggio e in grado anche di qualificarlo positivamente..." et
plus bas: "... L'impiego di terreno naturalmente esteso, il consumo
di territorio però è minimo e ambientalmente compatibile...", on y
parle souvent de territoire, de terrain, d'agriculture et Teresa
l'a souligné, donc peut-être il aurait été opportun de porter cette
loi aussi dans la commission qui s'occupe du territoire et de
l'agriculture.
On y dit qu'il va y avoir 6 millions de personnes qui pourraient
se dédier au golf, c'est très beau parce qu'il y en a 50.000
actuellement, ce qui fait que, puisque 6 millions fait 120 fois
50.000, j'estime qu'au moment où il y en aura en Italie 6 millions,
il y aura 120 millions de gens qui joueront au foot et 150 millions
qui viendront skier, imaginez, on devra se défendre des skieurs qui
partiront à l'assaut de notre vallée...
(ilarità dell'Assemblea)
... plus bas on parle de: "... modalità secondo le quali la
Regione intende perseguire i propri obiettivi di sviluppo del
settore...", plus bas: "... efficace programmazione...", mais je ne
vois aucune trace de programmation dans la loi, donc on a des
difficultés car on n'a pas de réponses. En tout cas, il s'agirait
d'une loi de programmation, mais de programmation il n'y a aucune
trace.
Donc je souhaite que la méthode puisse s'améliorer un petit peu
dans le futur, que les commissions aient plus de temps, de
meilleures informations et de meilleures réponses pour mieux
étudier les dossiers, des données qui justifient les affirmations
qui sont soutenues dans les dossiers, et surtout que l'utilisation
de l'instrument de l'urgence soit le plus possible limitée aux
questions urgentes.
Presidente Se più nessuno chiede la parola, dichiaro chiusa la
discussione generale.
La parola al relatore, Consigliera Charles Teresa.
Charles (UV) C'est juste pour répondre à quelques petites choses
auxquelles je peux répondre.
Je veux surtout souligner un aspect. Quand on est nommé
rapporteur d'une loi on approche du texte sans arrière-pensées et
on fait exactement le contraire de ce que quelques collègues ont
fait. Alors je voulais nuancer un peu certaines affirmations.
Je voudrais d'abord répondre au collègue Beneforti. Il a dit
qu'on avait souligné que la pratique du golf était un des points
importants, ce n'est pas vrai, j'ai dit que c'est un des points du
programme de législature, c'est peut-être un point important, mais
aujourd'hui il y a d'autres choses qui sont plus près de nous et
qu'il faut résoudre plus rapidement, mais cela ne veut pas dire
qu'on ne puisse pas imaginer une loi qui peut servir pour des
périodes où on aura plus d'entrées et plus de facilités, donc on
n'a pas fait seulement une loi tampon et cela c'est une réponse
pour tellement de personnes qui ont fait des remarques, on a fait
une loi d'ensemble qui peut prévoir aussi des investissements pour
des moments plus favorables.
J'ai essayé de voir les points positifs de la loi, alors quand
j'ai commencé mon rapport j'ai commencé par parler des bénéfices
que la pratique du sport peut porter du point de vue
environnemental et du paysage et je croyais que cela pouvait le
toucher, mais malheureusement il n'a pas saisi la première partie
de mon intervention là où je parlais des bénéfices que cette
pratique peut avoir aussi sur le paysage.
M. Collé a parlé d'une loi scandaleuse, élitaire. Je me suis un
peu renseignée, même si rapidement, sur ce sport, on m'a dit que
c'est un sport qui peut servir pour soigner certaines maladies
comme la dépression par exemple, donc ce n'est pas nécessairement
un sport élitaire. C'est un sport qui peut devenir aussi un peu
plus populaire et cela c'est encore à prouver, mais on m'a dit
aussi que ce n'est pas un sport tellement coûteux, ce n'est pas
plus coûteux que le sport du ski qui peut coûter tout de suite et
beaucoup pour s'approcher pour la première fois, donc il faut
essayer de voir les choses d'un point de vue différent. A lui aussi
je dirais justement que c'est une loi complète qui peut servir pour
d'autres moments plus favorables pour la Vallée d'Aoste.
M. Collé avait souligné aussi que j'avais dit que la pratique de
ce sport n'entraîne jamais d'effets définitifs et irréversibles sur
l'environnement parce qu'on ne fait pas de gros travaux sur ce
terrain, on entretient ce terrain plus que d'autres activités.
J'avais ajouté que parfois une activité agricole, quoique limitée,
est toujours possible. Je me suis renseignée parce que je l'avais
trouvé dans le rapport d'introduction; bien sûr qu'une activité
agricole n'est pas faite par exemple dans le sport à 9 trous que
vous avez à côté de chez vous, mais il ne faut pas toujours
regarder seulement notre petit paysage, on parle en général, par
exemple pour un terrain à 18 trous, un peu à l'écart et un peu
autour du terrain, on peut prévoir le pâturage pour les brebis.
C'est une réponse que l'on m'a donnée et que je reporte à tout le
monde.
Il y a un autre point: à l'article 4 on affirme que l'on peut
donner des subventions pour l'ouverture du terrain pour au moins
deux mois. Je l'avais demandé moi aussi, ça me semblait un peu
courte comme période deux mois, effectivement je vois aussi
l'amendement du groupe de Forza Italia qui demande de remplacer
deux mois avec quatre mois.
Les techniciens, qui ont préparé la loi, ont affirmé que,
puisque certains terrains se trouvent à une altitude particulière,
au Breuil par exemple, à 2.000 mètres, en Val Ferret, à 1.600-1.700
mètres, parfois la saison est très limitée, mais le fait de dire
d'au moins deux mois, ne veut pas dire qu'on puisse le garder
ouvert le plus possible, donc aussi quatre mois mais, en tenant
compte que certaines saisons peuvent être particulièrement
défavorables, on a préféré indiquer deux mois. Tout de même déjà
ceux qui assurent la gestion font le possible pour garder
l'ouverture le plus possible.
Pour répondre à M. Lattanzi, là où il dit que c'est le privé qui
devrait devenir entrepreneur peut-être M. Lattanzi a fait un peu de
confusion entre l'article 2 et l'article 3 de la loi.
Le premier prévoit les investissements dans le secteur du golf
et ces actions doivent être réalisées par un transfert de
ressources financières aux collectivités locales et cela est prévu
par la loi régionale n° 12/96 concernant le "Project financing"
d'approche public - privé. C'est le privé qui investit, mais sur
des terrains qui appartiennent aux collectivités publiques, donc
c'est un intérêt public - privé qui est uni. Au contraire dans
l'article 3 on parle simplement de subventions et ce sont les
subventions pour garantir la remise en état des terrains après les
dommages qui sont causés par l'enneigement abondant qu'on a chez
nous.
Presidente La parola all'Assessore al turismo, sport, commercio
e trasporti, Lavoyer.
Lavoyer (FA) Cercherò nel limite del possibile di riportare
nella centralità della discussione l'argomento del disegno di legge
che viene presentato all'approvazione del Consiglio regionale.
Innanzitutto ringrazio la Consigliera relatrice, ringrazio tutti
i Consiglieri che sono intervenuti, però a me pare che alcuni
interventi, volutamente o forse perché non è stato sufficientemente
approfondito da parte dei Consiglieri il testo di legge, siano
andati un po' fuori tema.
Inizio con l'intervento del Consigliere Beneforti. Nessuno in
quest'aula, né all'interno della relazione, né il relatore della
legge, tanto meno l'Assessore, ha affermato che con l'approvazione
di questo disegno di legge si andavano a risolvere completamente i
problemi del settore turistico. Riteniamo però molto importante
questo provvedimento di legge per andare a completare l'offerta
turistica della nostra Regione.
Proprio all'interno della commissione consiliare che esaminava
le leggi di bilancio mi è stato richiesto dai commissari di fare un
quadro di quella che doveva essere la riforma del settore turistico
regionale e a me pare che all'interno di quella commissione ci
fosse anche il Consigliere Beneforti, allora la legge del golf va
nella direzione di diversificare l'offerta turistica nella nostra
regione. È vero che la vocazione principale della nostra Regione è
una vocazione che fa sì che la stessa sia fortemente attrezzata per
lo sviluppo degli sport invernali, dello sci in particolare, ma ciò
non significa che dobbiamo sostenere solo questo tipo di
potenzialità perché chiunque abbia l'occasione di andare a visitare
ad esempio la Costa del Sol, che è definita costa del golf, ha il
mare, ma non è che lì fanno solo barca a vela, lì il turismo tutto
l'anno è sviluppato sull'attività del golf. È sufficiente andare a
visitare i centri turistici dell'arco alpino più importanti a
livello europeo per vedere che questi centri tutti hanno la
presenza di un campo da golf almeno a 9 buche.
Penso che non ci sia bisogno di scomodare la Cà Foscari per
capire che una struttura di golf almeno a 9 buche a livello
regionale sia un elemento estremamente positivo per potenziare la
promozione turistica della nostra Regione, quindi non posso
accettare la retorica contenuta all'interno dell'intervento di
Beneforti quando posiziona la scelta: o facciamo il campo da golf o
facciamo le case di edilizia popolare. Cosa significa
quest'opzione?
Non posso neanche accettare la tesi del Consigliere Beneforti
quando esordisce: "Stiamo vivendo un momento particolare" e quindi
ho già capito dove andava a parare il suo intervento. Ma cosa
significa? Se crediamo che il settore turistico sia il settore
trainante per la nostra economia, dobbiamo andare a rafforzare non
solo questo, ma prevalentemente questo settore dell'economia della
nostra Regione e dobbiamo cercare di creare tutti i presupposti
affinché l'offerta turistica della nostra Regione sia
competitiva.
Ed è proprio nei momenti di difficoltà che bisogna sostenere
l'economia, che bisogna sostenere fortemente i settori trainanti e
quelli che hanno una grande potenzialità dal punto di vista
dell'economia altrimenti, seguendo la logica dell'intervento del
Consigliere Beneforti, visto che si ipotizza per gli anni 2000 una
riduzione delle entrate finanziarie, visto che probabilmente per
tutto il 2000 ci sarà ancora la situazione negativa della chiusura
del Tunnel del Monte Bianco, noi paradossalmente dovremmo andare a
ridurre tutti gli interventi che vanno a sostegno
dell'economia.
Invece è proprio in questo caso che bisogna sforzarsi come ente
pubblico, come Amministrazione, di andare a sostenere fortemente i
settori produttivi della nostra economia soprattutto in una
situazione come quella che stiamo attraversando in questo momento
relativa ad una difficoltà nel settore turistico e commerciale
derivante dalla chiusura del Tunnel del Monte Bianco che è una
situazione che non è che si protrarrà nel tempo, ma è una
situazione che a breve avrà una soluzione, quindi non posso
accettare la tesi che dobbiamo aspettare tempi migliori per creare
delle iniziative che sostengano la nostra economia e non posso
neanche accettare la tesi, secondo me molto demagogica, sul fatto
che il campo da golf crea dei presupposti affinché la gente si
possa divertire, ma il campo da golf lo costruiamo affinché la
gente si possa divertire.
Ciò non significa che la maggioranza regionale non stia attenta
ai problemi sociali o ad altri tipi di problematiche, ma i campi da
golf li costruiamo affinché la gente si possa divertire affinché il
turista abbia un'opzione di divertimento in più nell'offerta
turistica della nostra Regione, quindi a me pare che il taglio
dell'intervento di Beneforti sia completamente fuori tema.
Noi non vogliamo con questa legge risolvere tutti i problemi del
settore turistico, ma riteniamo che con l'approvazione di questa
legge andiamo a fare, caro Consigliere Ottoz, un primo passo molto
importante per risolvere questo problema. Di chiacchiere sul campo
da golf ne sento fare da vent'anni; in base al taglio della
discussione che stiamo facendo oggi in Consiglio regionale sembra
che una legge che vada a creare i presupposti affinché si possa
concretizzare la realizzazione di quest'infrastruttura se la sia
inventata l'Assessore Lavoyer nell'arco di due settimane, ma questo
è un tema che è oggetto di dibattito e di approfondimento da
anni.
Non parliamo solo delle problematiche legate al campo da golf di
Fénis, ma perché poi tutti questi discorsi si sono arenati? Si sono
arenati prevalentemente perché mancava un supporto legislativo,
quindi il primo passo è andare a creare il supporto
legislativo.
Vorrei rispondere anche pacatamente alle osservazioni fatte da
Collé che mi pare abbia approfondito in modo abbastanza
approssimativo il testo di legge, forse per mancanza di tempo.
Il testo di legge non prevede solo sostegni finanziari a favore
degli enti locali, ma il terzo comma dell'articolo 2 prevede
appunto di sostenere iniziative private e allora non mi si può
porre come termine di paragone disegni di legge che sono stati
approvati gli anni addietro perché anni addietro probabilmente non
vigevano le normative a livello europeo che adesso dobbiamo
rispettare, quindi se guardate con attenzione, questo testo di
legge prevede nell'articolo 3 la possibilità, per quanto attiene la
manutenzione, di dare dei contributi per la manutenzione
straordinaria nel rispetto del "de minimis", e nell'articolo 2
prevede la possibilità di porre in essere dei sostegni finanziari
nei confronti dell'iniziativa privata nel rispetto della normativa
europea.
Non è più possibile, caro Consigliere Collé, porre in essere dei
meccanismi di sostegno, non ha importanza se sono il 30, il 40 o il
70 o il 10 percento, non sono possibili questi meccanismi di
sostegno perché andremmo a ledere la libera concorrenza a livello
europeo per la realizzazione di strutture similari.
Quindi non è un disegno di legge che è nato ieri. Il primo testo
di questo disegno di legge è stato esaminato nel mese di giugno del
1999, è stato oggetto di un approfondito...
(interruzione da parte di Consiglieri dell'opposizione, fuori
microfono)
... se mi lasci finire... stavo dicendo che le ultime
modificazioni relative a questo testo di legge che è stato
presentato per la prima volta all'esame dell'organo istituzionale
che è la Giunta dopodiché ci sono tutta una serie di
approfondimenti, ci sono gli uffici legislativi... stavo cercando
di dare una risposta al Consigliere Collé, non parlavo
assolutamente della tempistica...
(interruzione del Consigliere Curtaz, fuori microfono)
... pregherei il Consigliere Curtaz quando fa gli interventi di
argomentarli sull'oggetto in discussione perché se cerca solo di
fare della polemica..., per favore, Curtaz, stavo dicendo che le
ultime modificazioni derivano dal fatto che il testo di legge è
stato esaminato anche dall'ufficio che è responsabile dei visti di
legittimità per la compatibilità del disegno di legge con le norme
a livello europeo, quindi non è assolutamente vero che questo
disegno di legge non sostiene l'iniziativa privata come ha
affermato prima anche il Consigliere Lattanzi, ma crea dei
meccanismi moderni...
(interruzione del Consigliere Lattanzi, fuori microfono)
... allora, dati alla mano lo sviluppo delle Terme di
Saint-Vincent, dati alla mano lo sviluppo delle Terme di
Pré-Saint-Didier, dati alla mano sono due "projects financing" che
stanno andando avanti. Sono strumenti nuovi, cari consiglieri, con
cui bisogna cercare di convivere, quindi il disegno di legge
prevede, nel rispetto della normativa europea, la possibilità di
massicci interventi finanziari.
Questo è anche uno dei motivi per cui, e rispondo ad una delle
problematiche sollevate dal Consigliere Perron, è stato previsto un
periodo di 15 anni perché normalmente il "project financing"
prevede che il sistema finanziario d'intervento venga garantito,
visto che c'è un rapporto fra iniziativa privata ed ente pubblico,
da primarie società bancarie e queste per i mutui e le garanzie
normalmente danno una tempistica di 15 anni. Questo è l'unico
motivo per cui si è andati ad individuare questo termine per il
vincolo.
A me pare che molte delle osservazioni che sono state fatte
siano ampiamente superate da quello che è concretamente
l'articolato che oggi viene messo in discussione.
Per quanto attiene in particolare la problematica relativa
all'impegno finanziario sollevata dai Consiglieri Fiou e Lattanzi,
tutti i ragionamenti possono essere fatti se non si vuole
approfondire l'argomento in modo serio perché a me pare che
quest'osservazione sia stata fatta in commissione e io penso in
quella sede di aver risposto in modo chiaro e preciso. Il fatto che
ci siano solo due miliardi all'anno è perché la legge fa un
prelievo di fondi globali e questi sono i fondi che sono
disponibili all'interno del fondo globale stesso, ma la legge crea
i presupposti e infatti l'articolo prevede che, soprattutto per
quanto attiene le spese d'investimento, siano le previsioni di
bilancio annuale che vanno a definire gli importi che potranno
essere destinati a questo tipo d'investimento ed ecco che lì nasce
la vera programmazione che non è estrapolata nel singolo settore,
ma si inserisce nella legge di bilancio regionale e pertanto
verifica le disponibilità, verifica le priorità e verifica le
scelte che possono essere fatte, quindi la somma dei 2 miliardi non
è che una motivazione tecnica legata al fatto che nei fondi globali
c'erano nel triennio 2 miliardi all'anno disponibili.
Come pure l'osservazione fatta da Lattanzi in riferimento al
comma 5 dell'articolo 6 sull'entità dei finanziamenti, bisogna
leggere in toto la legge, dice il 5° comma dell'articolo 6 che la
concessione dei contributi di cui al comma 4 è subordinata
all'applicazione da parte dei gestori di tariffe ridotte, ma il
comma 4 parla di contributi che si riferiscono all'articolo 3,
quindi parliamo di manutenzione. L'ho voluto precisare perché
Lattanzi ha detto che con questo tipo di principio andiamo a
costruire dei campetti dove giocano i pensionati o i ragazzi del
campo.
Quindi io penso che la legge abbia la potenzialità di dare un
ventaglio di risposte che possiamo definire a 360° sull'argomento.
Si creano i presupposti per dare queste risposte.
Voglio sottolineare come questo disegno di legge, che peraltro
era oggetto d'inserimento all'interno del programma di legislatura,
vada nella direzione da una parte di completare il programma di
legislatura di questa maggioranza, dall'altra di creare un
ulteriore tassello molto importante per il completamento di quella
che è l'offerta turistica della nostra Regione.
Sulle osservazioni fatte dal Consigliere Ottoz mi pare che le
stesse abbiano di per sé poca rilevanza sul disegno di legge in
discussione, ma siano più di carattere generale. Almeno a me pare
che l'attuale Presidente del CONI faccia parte del Consiglio
regionale, in questo caso, e faccia parte anche di una
maggioranza.
Presidente Colleghi, sono le ore 20,22. Ritengo che sia
opportuna una sospensione di un'ora e la prosecuzione del Consiglio
successivamente.
Il Consiglio è sospeso, riprenderà alle ore 21.30.
Si dà atto che la seduta è sospesa dalle ore 20,22 alle ore
21,38 e che presiede il Presidente Louvin.
Président Nous reprenons nos travaux par l'examen article par
article du projet de loi n° 54.
Je soumets au vote l'article 1er:
Conseillers présents: 25
Votants: 22
Pour: 17
Contre: 5
Abstentions: 3 (Frassy, Lattanzi, Tibaldi)
Le Conseil approuve.
A l'article 2 il y a deux amendements présentés par le groupe
Forza Italia, dont je donne la lecture:
Emendamento All'articolo 2, primo comma, dopo "campi da golf"
aggiungere:
"che abbiano i requisiti tecnici per essere inseriti nei
circuiti delle gare internazionali".
Emendamento All'articolo 2, primo comma, dopo "proprietà"
aggiungere: "privata".
La parole au Conseiller Tibaldi.
Tibaldi (FI) Illustriamo gli emendamenti singolarmente. Spero
che questi emendamenti non vengano considerati dall'Assessore come
gli altri interventi, cioè fuori tema perché mi è parso di capire
che oggi il leitmotiv del dibattito è stato che un po' tutti siamo
andati fuori tema.
Adesso qui bisogna capire se siamo stati distratti o peggio
incapaci di comprendere, però a sentire che tutte queste persone
oggi sono andate fuori tema mi sembra di essere come qualcuno che
imbrocca in autostrada la carreggiata opposta e dice: "Ma qui sono
tutti pazzi!" Il ragionamento che mi è sembrato di capire è un po'
quello, Assessore.
Lascio alla sua analisi approfondita l'emendamento che oggi gli
sottoponiamo e passo ad illustrarlo.
In quest'emendamento si vuole prendere spunto da una serie di
affermazioni che più volte sono state fatte proprio dallo stesso
Assessore in diverse occasioni, anche pubbliche, d'interviste, di
conferenze stampa, dove si parla di offerta turistica di qualità,
di diversificazione del prodotto, di servizi competitivi, andiamo
nella direzione di valorizzare la nostra vocazione turistica, il
turismo come volano dell'economia, insomma sono tutte affermazioni
che abbiamo sentito nel corso di questi mesi di prima parte della
legislatura anche perché oggi vengono esaminati da quest'Assemblea
un'alluvione di provvedimenti che concernono comunque il comparto
turistico e questo è uno di quelli.
Se si vuole andare veramente nella direzione di valorizzare
l'offerta turistica, diversificarla, migliorarla come competitività
e - per riprendere anche un altro leitmotiv - di creare la
cosiddetta "terza stagione", creiamo anche delle infrastrutture che
siano all'altezza della situazione.
L'Assessore ha detto oggi nel suo intervento in dibattito
generale che i campi da golf a 9 buche sono una scelta strategica,
estremamente strategica. Mi è parso di capire però che di campi da
golf a 9 buche già ne abbiamo, ne abbiamo diversi, non tutti a 9
buche e la Consigliera Charles ci ha detto quali sono questi cinque
campi presenti sul territorio regionale, però fra i vari spunti di
riflessione che sono intervenuti nel dibattito ce ne sono stati
alcuni particolarmente significativi. Ne cito uno.
Qualcuno giustamente diceva, se facciamo un campo da golf,
facciamolo bene, facciamo un campo da golf che possa effettivamente
ospitare gare che possano essere inserite in un circuito
internazionale. Si parla di 18 buche, adesso non sono un
professionista di questo sport, non conosco neanche molto bene
questa disciplina però, se si devono investire dei denari e quindi
creare delle infrastrutture di questo tipo, facciamolo nella
maniera qualitativa sempre predicata dall'Assessore Lavoyer.
Allora non mi pare che nell'articolo 2 si tenda verso questa
direzione perché si parla in maniera molto generica di promozione,
realizzazione, ampliamento, ammodernamento, adeguamento e
ripristino dei campi da golf e delle strutture complementari
indispensabili alla loro funzionalità, una definizione generica che
però non tende a quella valorizzazione delle nostre risorse
turistiche. Ecco perché dobbiamo inserire una frase che invece
perfezioni l'offerta turistica valdostana perché abbiano
determinati requisiti tecnici questi campi da golf, cioè abbiano
quello standard qualitativo e richiesto per l'agonismo necessario
per essere inserito nei circuiti delle gare internazionali.
In questo caso allora possiamo dire che andiamo nelle direzioni
più volte auspicate e non facciamo un intervento o tampone o senza
senso o, come diceva addirittura qualcuno, di cui non si conosce
bene quali siano i presupposti che oggi lo portano all'esame
dell'aula, quindi o si fa una valutazione più approfondita oppure
se andiamo nella direzione di valorizzare l'offerta turistica, di
far sì che sia diversificata, competitiva, all'altezza delle altre
regioni italiane più all'avanguardia, facciamo qualcosa che ne
valga effettivamente la pena. Ecco che quest'emendamento precisa un
intento politico che è stato descritto in maniera molto generica in
questo caso. Penso che il campo da golf debba servire a catturare
una nicchia di utenza turistica che in questo momento in Valle
d'Aosta non viene perché non c'è l'infrastruttura adeguata.
Non penso che la vocazione dei campi da golf sia solo quella di
curare la depressione o di permettere di brucare a determinate
specie animali nei prati vicini.
Diciamo che i campi da golf devono avere un'altra funzione. Se
allora vogliamo specificare questa funzione in maniera seria, e
questo è un emendamento aperto, come si suol dire, che può essere
oggetto di un suggerimento, che può essere anche oggetto di
elaborazione migliore, è necessario precisare questo concetto
attraverso una scelta politica chiara di cui l'emendamento n. 1 che
proponiamo al 1° comma dell'articolo 2, dopo l'accezione "campi da
golf", aggiungiamo "che abbiano i requisiti tecnici per essere
inseriti nei circuiti delle gare internazionali" e la frase va poi
a completamento con un altro emendamento che illustriamo nella
seconda fase.
Président La parole au Conseiller Collé.
Collé (Aut) Approfitterò dell'emendamento in discussione per
fare la dichiarazione di voto del nostro gruppo.
L'emendamento presentato da Forza Italia è un emendamento che ha
un senso e che va nella direzione giusta in quanto, così come
abbiamo sentito poco fa in particolare dal Consigliere Perron, mi
sembra giusto precisare che qui nessuno è contrario a che la Valle
d'Aosta si doti di un campo da golf regionale, di un campo da golf
a tutti gli effetti per poter svolgere gare nazionali ed
internazionali e a questo non siamo assolutamente contrari, ma ci è
parso di vedere che questa legge, anche le repliche fatte non ci
hanno dato prova del contrario, non vada in questa direzione perché
questa è una legge che è stata portata avanti senza un minimo di
programmazione.
Non vediamo in questa legge una proposta seria in campo
turistico che questo Governo intende portare avanti e
quest'emendamento in qualche modo va a fissare un paletto
importantissimo, quindi si può comprendere che la Regione autonoma
Valle d'Aosta dia i contributi che prevede questa legge, ma li dà a
uno scopo ben preciso, li dà a un campo da golf regolare dove si
possono svolgere tutta una serie di manifestazioni, un campo da
golf che potrebbe veramente diventare un fiore all'occhiello per la
nostra Regione e che crediamo solo in questo modo potrebbe essere
un punto qualificante per l'offerta turistica della nostra
Regione.
Abbiamo appreso con piacere che la pratica del golf, oltre ad
essere uno sport per persone sane, può esserlo anche per persone
che hanno dei problemi, però anche questo punto non ci ha convinti
troppo della genuinità del disegno di legge e l'emendamento
andrebbe incontro anche a quella possibilità di activité agricole
perché, come ha detto la Consigliera Charles, con le 18 buche è
possibile che le pecore possano brucare l'erba per le 18 e non per
le 9 buche, quindi diciamo che l'emendamento potrebbe essere un
punto importante per questo disegno di legge.
Al di là delle battute, quello che abbiamo sentito nei vari
interventi evidenzia ancora una volta, ma per carità, il Presidente
della Giunta ce lo ha detto più volte che all'interno della
maggioranza c'è una dialettica, giustamente, e noi ne prendiamo
atto, ma permetteteci almeno di far rilevare che questo dibattito
ogni tanto si svolge all'interno del Consiglio regionale in modo
particolare su alcune leggi e su alcuni aspetti della vita
economica della nostra Regione.
Il Consigliere Ottoz ha parlato di piccolo cabotaggio, il
Consigliere Ottoz si è giustamente lamentato dei tempi ristretti.
Quello che però vorremmo capire anche noi dal Consigliere Ottoz,
perché come minoranza abbiamo avuto il disegno di legge solo ieri
mattina, è se la verità è quella che ha esposto lui o se è quella
dell'Assessore che ha detto che il disegno di legge addirittura è
stato portato in Giunta il mese di maggio, ben 6 mesi fa, quindi
avevate tutto il tempo di vederlo, di lavorarci sopra, eccetera.
Noi questo tempo non lo abbiamo avuto. Chiaritevi anche su
quest'aspetto, non è che ci importi più di tanto, ma credo che
anche su questo ci debba essere serietà in modo da capire in che
modo si lavora, in che modo lavora il consigliere sia di minoranza
che di maggioranza.
Assessore Lavoyer, lei ha detto al Consigliere Beneforti che è
andato completamente fuori tema e ha detto a me che sono stato
approssimativo nello svolgere le mie riflessioni e ne prendo atto
ancora una volta. Sulle cinque o sei riflessioni che avevo fatto
lei si è soffermato su una di queste riflessioni, quella relativa
all'articolo 2, punto 3, e qui in parte le do atto di quanto ha
detto perché ho avuto modo d'informarmi nel momento in cui stavamo
discutendo. Però mi permetto a questo punto di fare una semplice
domanda che non vuole né essere retorica né polemica.
A differenza delle leggi che ho citato poco fa, la Regione Valle
d'Aosta prevede di dare contributi fino al 70 percento, le leggi
che avevo citato parlano del 30 percento; vorrei solo chiederle se
può essere questo l'ostacolo che fa sì che all'interno di questa
legge non è stata citata la forma privata così come l'hanno citata
le altre regioni. Lo chiedo senza polemica, solo per capire. Se
così fosse, mi sia consentito di dire che obiettivamente questo 70
percento è un contributo molto alto. La Consigliera Charles nella
sua relazione ha parlato di financements encourageants, io li
definirei dei financements très encourageants. Ho fatto tutta una
serie di ragionamenti, mi è stato risposto che lo sport del golf
non è più costoso dello sci, io ne prendo atto, però credo che in
Valle d'Aosta si faccia ancora più sci rispetto allo sport del golf
così come credo che ancora questa Regione abbia più vocazione
sciistica rispetto allo sport del golf.
Sia ben chiaro, non siamo qui a dire che non ci debbano essere
dei contributi per questo sport, ma crediamo che questa legge non
sia la risposta che ci attendevamo. È una risposta vaga, è una
risposta senza una programmazione dietro e obiettivamente ci dà a
pensare.
Abbiamo sentito parlare di coesione di maggioranza e abbiamo
apprezzato questo tipo d'intervento; siccome noi della maggioranza
non facciamo parte, quindi possiamo ragionare ed esprimerci
liberamente, il gruppo degli Autonomisti non si sente, dopo aver
approfondito quest'argomento, di votare questo disegno di legge.
Voteremo l'emendamento proposto da Forza Italia perché va comunque,
al di là di quello che la legge dice, verso un ragionamento che
crediamo essere serio e che va nell'indirizzo di molti interventi
che sono stati fatti oggi sul disegno di legge di cui stiamo
discutendo.
Président La parole à la Conseillère Squarzino Secondina.
Squarzino (PVA-cU) Anche noi voteremo a favore dell'emendamento
di Forza Italia e lo facciamo perché, a nostro avviso,
quest'emendamento vuole inserire un elemento di chiarezza in questa
legge.
Già il collega Beneforti aveva esposto molto bene i motivi per
cui non siamo d'accordo su questo disegno di legge per cui voteremo
contro; uno dei motivi emerge chiaramente da quest'emendamento:
quest'emendamento infatti, fa una scelta precisa di programmazione
che non è una scelta che nasce oggi così, per caso, dalle parole di
alcuni consiglieri, ma è una scelta di programmazione precisa già
fatta da questo Consiglio regionale quando ha votato il PTP.
Il PTP, nel chiarire in modo preciso qual è uno degli elementi
che può sviluppare dal punto di vista turistico le stazioni
atipiche, cita, all'articolo 27, comma 9, nella zona di
Saint-Vincent/Châtillon, un campo di golf localizzato a Fénis "per
il rafforzamento di un'offerta turistica di rilievo interregionale
appoggiata sulle attività termali, congressuali, della ricreazione
e del divertimento". Nel momento in cui si sono individuate le
linee di sviluppo del territorio dal punto di vista turistico,
ambientale ed economico, si è visto che il campo da golf può avere
un suo significato se collocato in quella zona perché un campo da
golf, uno però, non decine, e quindi uno collocato in quella zona
ben scelta può consentire lo sviluppo di tale zona. Si tratta cioè
di un intervento finalizzato, preciso, individuato con chiarezza
all'interno della regione.
La legge che stiamo discutendo poteva essere l'occasione per
iniziare ad attuare alcune parti del PTP. Ed invece il disegno di
legge che ci ha presentato la Giunta - la Giunta e non solo
l'Assessore Lavoyer - il disegno di legge non sceglie la linea di
fedeltà alla programmazione del PTP, ma fa presagire che esiste un
altro modo d'intendere il golf in Valle d'Aosta, di programmare
senza dire né cosa si vuole programmare né come: si abbandona la
linea di programmazione del PTP per accettare un'altra linea che è
vaga, confusa, fumosa e che va nella logica del dare un contentino
a un po' di persone, ma senza chiarire bene la finalità
dell'intervento per il nostro territorio.
Certo che esiste una finalità commerciale per chi gestisce il
campo da golf, ma quale ricaduta c'è sul nostro territorio? Dietro
al PTP ci sono stati mesi, anni di studio, c'è tutta una serie di
riflessioni e il tentativo di collegare fra di loro tutti i vari
elementi che qui sono indicati, dietro a questa legge non c'è uno
straccio di studio, non un dato, Assessore.
Questo è il motivo per cui voteremo l'emendamento di Forza
Italia perché almeno tenta di fare chiarezza.
Président La parole à l'Assesseur au tourisme, aux sports, au
commerce et aux transports, Lavoyer.
Lavoyer (FA) Mi sembra che la Consigliera Squarzino si sia
avventurata in un ragionamento che non la porterà molto
distante...
(interruzione della Consigliera Squarzino Secondina, fuori
microfono)
... se la precisione e la concretezza delle argomentazioni sono
quelle contenute nel PTP, avrei poi anche qualche dubbio su questo
tipo di ragionamento, però sono particolarmente soddisfatto che,
dopo la pausa della cena, venga fuori che anche nel PTP si parla di
campi da golf, quindi non è un'invenzione della Giunta e
dell'Assessore Lavoyer. Almeno da questo punto di vista il progetto
di legge comincia ad avere un minimo di considerazione anche da
parte del gruppo Verde per l'Ulivo.
A me pare che ci sia molta confusione in quest'emendamento,
allora voglio ribadire un'altra volta quali sono le due tipologie
d'interventi che prevede questo disegno di legge.
L'articolo 2 prevede interventi per la realizzazione di nuove
infrastrutture o per interventi strutturali all'interno di
strutture esistenti.
L'articolo 3 prevede la possibilità di sostenere interventi di
manutenzione straordinaria.
All'interno dell'articolo 2 ci sono due possibilità
d'intervento: o su nuovi campi da golf o su campi da golf
esistenti, infatti vi è poi un successivo articolo, mi pare
l'articolo 9, che va ad individuare i criteri di priorità per il
finanziamento relativo all'articolo 2, comma 2.
Ora, se approvassimo quest'emendamento, andremmo a ridurre
notevolmente le finalità contenute nell'articolo 2 perché
restringeremmo gli interventi dell'articolo 2 solo a questa
tipologia d'interventi. Faccio un esempio per spiegare cosa voglio
dire: è come se noi dicessimo che andiamo a finalizzare gli
interventi finanziari per la costruzione e realizzazione d'impianti
di piste di sci solo per la pista di Leonardo David, tutti gli
altri impianti di sci non li andiamo più a tenere in
considerazione.
Questo dice l'emendamento e cioè finalizza gli interventi per
nuove infrastrutture o per miglioramento d'infrastrutture esistenti
solo ad infrastrutture che abbiano queste caratteristiche. È come
se dicessimo che per sostenere la pratica dello sci andiamo a
sostenere solo interventi finanziari in piste tipo quella di
Leonardo David che sono idonee a sostenere gare internazionali,
mentre per tutte le altre infrastrutture a sostegno dello sport e
dello sci la Regione non fa più nessun provvedimento
finanziario.
Proprio per questo motivo non possiamo che astenerci
sull'emendamento perché andrebbe a svuotare buona parte delle
finalità contenute nell'articolo 2.
Président La parole au Conseiller Tibaldi pour déclaration
d'intention.
Tibaldi (FI) L'intervento dell'Assessore è illuminante perché
dimostra, argomentando a contrario, che la volontà della Regione
non è quella di definire un indirizzo politico chiaro nel settore
del golf, ma è quella d'intervenire comunque, cioè la Regione con
questa legge deve comunque mettere le mani nel settore
golfistico.
Questo è l'obiettivo di questa legge, Assessore, lo abbiamo
dedotto chiaramente dalle sue parole, cioè l'importante è che la
Regione controlli anche il settore del golf. Quello che ha detto
non è assolutamente plausibile da un punto di vista di sillogismo
perché la pista Leonardo David, alla quale abbiamo votato
favorevolmente, dimostra che la Regione Valle d'Aosta se vuole
essere competitiva e all'altezza della situazione, deve avere
comunque delle infrastrutture adeguate e Forza Italia ha votato
favorevolmente quell'iniziativa.
Questa legge qua invece non ha alcun indirizzo politico
definito. Ho sentito un consigliere di maggioranza oggi dichiararsi
d'accordo per il golf a 18 buche e, manifestando o affermando in
quella maniera una precisa intenzione, ha aggiunto che quella
dovrebbe essere la via da seguire. Certo, è una via precisa.
Come quando si diceva che l'ospedale nuovo poteva essere una via
da seguire per risolvere determinati problemi nel settore
socio-assistenziale e sanitario in particolare, poi la maggioranza
non ha voluto e chiudo subito la parentesi, ma è stata una scelta
politica. Qui c'è un'altra scelta politica di questo tipo: non si
vuole fare un campo di golf all'altezza della situazione, si vuole
intervenire nel settore del golf per un obiettivo che non è stato
palesato in questa sede.
Ci sono cinque campi di golf a 9 buche e i campi da golf possono
servire per tante cose: per soddisfare esigenze agonistiche
elitarie, per curare la depressione o per fare chissà che cosa, ma
non è stato detto che la Valle d'Aosta deve dotarsi di un campo di
golf con determinate caratteristiche per poter attirare un certo
tipo di utenza in Valle d'Aosta eppure qualche anno fa certi
progetti erano contenuti nel bilancio regionale e il Consigliere
Collé giustamente oggi lo ha ribadito; nei fondi globali per X
anni, noi lo abbiamo vissuto nella scorsa legislatura, c'era questo
progetto, progetto che dall'oggi al domani, caro Assessore, viene
stravolto, probabilmente per sua scelta personale, non lo so.
Non mi pare di capire che ci sia stata unanimità d'intenti o di
punti di vista; per disciplina di maggioranza, ci è stato detto,
portiamo avanti questa legge, però questo, secondo il nostro
modesto punto di vista - che magari secondo lei, Assessore, sarà
anche fuori tema -, non coincide con il programma di legislatura
che noi, è vero, non abbiamo votato, però se fosse stata fatta una
scelta un po' più chiara e definita, lo avremmo votato
favorevolmente come abbiamo dimostrato con il precedente disegno di
legge.
L'emendamento apprendiamo che non verrà votato perché ritenuto
confuso.
Mi piacerebbe capire dove c'è confusione visto che è una frase
molto semplice, però non ci è stata giustificata questa confusione.
Noi lo manteniamo.
Chiedo al Presidente se è il caso d'illustrare anche il secondo
emendamento visto che concerne lo stesso articolo.
Président Vous êtes en déclaration d'intention.
Tibaldi (FI) Allora votiamo favorevolmente.
Président Je soumets au vote l'amendement n° 1 du groupe Forza
Italia à l'article 2:
Conseillers présents: 30
Votants: 9
Pour: 9
Abstentions: 21 (Agnesod, Bionaz, Borre, Charles Teresa,
Cottino, Cuc, Ferraris, Fiou, Lavoyer, Louvin, Nicco, Ottoz,
Pastoret, Perrin, Perron, Piccolo, Praduroux, Rini, Vallet,
Vicquéry, Viérin D.)
Le Conseil n'approuve pas.
La parole au Conseiller Tibaldi pour l'illustration du deuxième
amendement.
Tibaldi (FI) Anche quest'emendamento è il frutto di determinate
riflessioni che sono state effettuate nel corso del dibattito
generale, inserendo il termine "privata" dopo la parola "proprietà"
si tende a tenere in considerazione anche le iniziative che hanno
carattere privato e non solo quelle pubbliche anche perché la
funzione pubblica degli enti pubblici non è precipuamente la
gestione dei campi da golf. Mi sembra che le finalità pubbliche
d'istituto siano completamente differenti.
È vero che nella nostra regione c'è la tendenza a fare tante
funzioni collaterali e complementari a quella istituzionale, però
ritengo che il non prevedere, come hanno fatto anche altre regioni,
l'attenzione alle iniziative, che sono già nate o che potranno
nascere e che hanno una natura privatistica, sia una disparità di
trattamento che non ha alcun senso.
L'Assessore ci dirà che nel 3° comma dell'articolo 2 è previsto
l'intervento attraverso il "project financing" o fattispecie
diverse di carattere associazionistico tipo Onlus che quindi
vengono tutelate nel 3° comma dell'articolo 2. Riteniamo che il
"project financing" o fattispecie similari possano avere ragione di
coesistere insieme alle iniziative pubbliche, ma anche a quelle
private. Non riusciamo a capire quale sia l'esclusione a priori
dell'iniziativa privata.
L'Assessore a quest'osservazione fatta da molte altre persone
nel corso del dibattito non ha dato a nostro avviso risposta,
pertanto riteniamo che l'emendamento abbia ragione di essere
collocato nell'ambito di questa frase a meno che sia ritenuta
confusa anche la parola "privata".
Président La parole à l'Assesseur au tourisme, aux sports, au
commerce et aux transports, Lavoyer.
Lavoyer (FA) Il Consigliere Tibaldi non mi deve far dire le cose
che non dico.
Sul primo emendamento non ho assolutamente detto che è confuso e
non ho assolutamente detto che è confusa la parola "privata".
A me pare che il Consigliere Tibaldi non abbia partecipato al
dibattito perché ho detto ripetutamente che l'inserimento del
termine "privata" è in contrasto con la normativa europea. Se il
Consigliere Tibaldi vorrà, gli potrò fare anche verificare testi di
legge che potevano contenere questo termine...
(interruzione del Consigliere Tibaldi, fuori microfono)
... sono testi di legge approvati prima di noi, noi arriviamo in
ritardo anche se Forza Italia vorrebbe ancora procrastinare
l'approvazione di questo disegno di legge rispetto ad altre
regioni. In questo momento non è possibile, in base alle nuove
normative europee, inserire contributi finanziari a fondo perso a
privati o a società private.
Questo è stato detto e ripetuto, mi pare che qui le risposte
siano state date con precisione, quindi non potremo che
astenerci.
Président Je soumets au vote l'amendement n° 2 du groupe Forza
Italia à l'article 2:
Conseillers présents: 31
Votants: 3
Pour: 3
Abstentions: 28 (Agnesod, Beneforti, Bionaz, Borre, Charles
Teresa, Collé, Comé, Cottino, Cuc, Curtaz, Ferraris, Fiou, La
Torre, Lavoyer, Louvin, Marguerettaz, Nicco, Ottoz, Pastoret,
Perrin, Perron, Piccolo, Praduroux, Rini, Squarzino Secondina,
Vallet, Vicquéry, Viérin D.)
Le Conseil n'approuve pas.
Je soumets au vote l'article 2:
Conseillers présents: 31
Votants: 28
Pour: 22
Contre: 6
Abstentions: 3 (Frassy, Lattanzi, Tibaldi)
Le Conseil approuve.
Je soumets au vote l'article 3:
Conseillers présents: 30
Votants: 28
Pour: 22
Contre: 6
Abstentions: 2 (Frassy, Lattanzi)
Le Conseil approuve.
A l'article 4 il y a un amendement présenté par Forza Italia,
dont je donne la lecture:
Emendamento All'articolo 4, terzo comma, sostituire "due mesi"
con "quattro mesi".
La parole au Conseiller Frassy.
Frassy (FI) Brevemente perché apparentemente riteniamo che sia
chiaro, però vorremmo specificare qual è il senso di raddoppiare il
termine di due mesi in quattro mesi.
Mi sembra che l'intera impostazione della legge sia stata
incentrata anche su quello che è lo sviluppo turistico indotto
dalla pratica del golf. Mi sembra anche di poter ricordare come da
più parti, dai settori di maggioranza, non solo dall'Assessore, ma
anche dalla Consigliera relatrice, sia emerso questo concetto di
terza stagione turistica.
È vero che siamo in una regione alpina ed è vero che la stagione
primaverile - estiva è abbastanza limitata, ma ipotizzare una serie
di finanziamenti di questa portata per due mesi, abbiamo dei forti
dubbi che ci possa essere quel ritorno di tipo turistico che
dovrebbe essere alla base della legge stessa.
Abbiamo fatto una considerazione molto empirica: giugno, luglio,
agosto, settembre, sono 4 mesi in cui il turismo estivo in questa
Regione ha tutte le caratteristiche per potersi manifestare e
concretizzare perciò mettere una clausola così riduttiva, cioè a 2
mesi, riteniamo che vada a privilegiare considerazioni diverse
rispetto a quelle che sono invece le considerazioni che dovrebbero
essere il movente di questa legge, quello di produrre turismo. In 2
mesi riteniamo che di turismo se ne produca molto poco.
Président La parole à l'Assesseur au tourisme, aux sports, au
commerce et aux transports, Lavoyer.
Lavoyer (FA) Mi sembrava che su quest'argomento avesse già
risposto bene la Consigliera relatrice, comunque le motivazioni
sono molto semplici. Esistono dei campi da golf regionali in
località come Cervinia e Courmayeur per i quali non sempre è
possibile garantire l'apertura di 4 mesi, quindi diciamo che i mesi
dove in queste località è sicuramente consentita l'apertura sono i
mesi di luglio e agosto.
Laddove in queste località la stagione permetta il prolungamento
della stagionalità di questo tipo di attività, e quindi di portarlo
a 3-4-5 mesi, penso che questo sia l'obiettivo anche dei gestori di
questi impianti. Ci sembrava penalizzante per queste località, dove
questo tipo d'infrastruttura è un elemento estremamente importante
nel completamento dell'offerta turistica, il fatto di scrivere 4
mesi qualora, proprio per impossibilità oggettive quali perdurare
dell'innevamento o nevicate precoci, non fosse possibile questo
periodo di apertura.
La finalità è solo questa, non è la finalità di dire che è
sufficiente tenere due mesi aperto, almeno due mesi perché queste
sono le esigenze concrete.
Président La parole au Conseiller Collé.
Collé (Aut) Per dire che quest'emendamento sarà votato dal
gruppo degli Autonomisti, però vorrei fare un piccolo ragionamento
al riguardo.
È vero che abbiamo delle località come Cervinia, altitudine
2.000 metri, dove potrebbe verificarsi ogni 10-15 anni un evento
particolare dove c'è una caduta di neve anticipata. Crediamo anche
però che questo potrebbe essere tranquillamente giustificato.
Il fatto di andare a mettere in legge 2 mesi è penalizzante per
una ragione molto semplice: questa è una delle tante leggi che la
Regione ha fatto in questi anni con cui dà dei contributi, leggi
che hanno come finalità quella di migliorare l'offerta turistica
della nostra Regione. Troppo sovente andiamo incontro a questo tipo
di leggi senza far niente affinché questo miglioramento
dell'offerta turistica ci sia poi effettivamente.
Dico questo perché i due mesi vanno bene, cioè luglio e agosto
nessuno li può contestare; i quattro mesi possono essere quei due
periodi di tempo, giugno e settembre, dove effettivamente non c'è
un grosso afflusso turistico e questo dovrebbe essere proprio il
veicolo che fa da promozione affinché i turisti arrivino a giugno e
a settembre.
Se facciamo una legge di finanziamento di contributi e non
abbiamo nemmeno il coraggio di andare, non dico ad imporre perché è
una parola che non mi piace, ma almeno a dire che in quattro mesi
sia possibile praticare questo sport, obiettivamente siamo ancora
più perplessi.
Président La parole au Conseiller Lattanzi.
Lattanzi (FI) Potrei sottoscrivere in toto l'intervento del
collega Collé che condivido e aggiungerei una riflessione: da
liberale credo che quando il privato con i propri soldi fa
un'iniziativa imprenditoriale debba essere libero di decidere la
propria attività quanto sta aperta.
Nel momento in cui la Regione dà dei finanziamenti - sottolineo
perché questa cosa sfugge - a fondo perso, quel coraggio di cui
parlava Collé bisogna averlo altrimenti, caro Assessore, lei può
fare tutte le interviste e le conferenze stampa che vuole sulla
terza stagione, ma noi la terza stagione non l'apriremo mai perché
gli albergatori valdostani al 30 di agosto vanno ai Caraibi e
cominciano a lavorare il primo luglio perché tanto non c'è turismo,
ma non c'è turismo perché non ci sono i servizi aperti, allora
creiamo come Regione le condizioni, con i finanziamenti a fondo
perso, e lo sottolineo, perché avvenga quell'incentivazione di
servizi che possa creare le condizioni per allungare le stagioni
sennò rimarremo non ai 60 giorni, ma scenderemo ai 45 giorni.
Quindi se lei, Assessore, crede in quello che sostiene, e io
sono convinto di sì, non può assumere anche su quest'emendamento la
battuta "siete fuori tema" o "siete confusi" perché qui il concetto
lo abbiamo capito tutti, al limite è lei che non capisce a questo
punto.
Président La parole à l'Assesseur au tourisme, aux sports, au
commerce et aux transports, Lavoyer pour déclaration
d'intention.
Lavoyer (FA) Quello non è un problema di confusione. Ho
specificato con chiarezza quali erano le motivazioni del termine di
due mesi. Non è assolutamente per andare nella direzione di
agevolare i gestori...
(interruzione della Consigliera Squarzino Secondina, fuori
microfono)
... contribuisco a chiarire, ad approfondire la discussione,
Consigliera Squarzino. Lei di solito è molto puntuale su queste
cose, quando il Presidente le toglie la parola dice che
contribuisce ad approfondire l'argomento, quindi mi lasci
contribuire ad approfondire l'argomento.
I due mesi non vanno nella direzione di agevolare il gestore, ma
nella direzione di prendere atto che ci possono essere cause di
forza maggiore che non permettono l'apertura in certe località per
più di due mesi...
(interruzione del Consigliere Frassy, fuori microfono)
... se non si vuole prendere atto di queste problematiche,
allora... anche perché il gestore di questa struttura non avrebbe
nessun interesse, visto che il contributo è legato ad un incremento
dello stesso in base ai mesi di apertura, qualora possa mantenere
l'impianto aperto in base alle condizioni atmosferiche, a chiuderlo
anticipatamente.
Questa è l'unica motivazione di fondo, non è per agevolare o per
incentivare il gestore a tenerlo aperto solo due mesi.
Président Je soumets au vote l'amendement n° 3 du groupe Forza
Italia à l'article 4:
Conseillers présents: 31
Votants: 8
Pour: 8
Abstentions: 23 (Agnesod, Bionaz, Borre, Charles Teresa,
Cottino, Cuc, Ferraris, Fiou, La Torre, Lavoyer, Louvin, Martin,
Nicco, Ottoz, Pastoret, Perrin, Perron, Piccolo, Praduroux, Rini,
Vallet, Vicquéry, Viérin D.)
Le Conseil n'approuve pas.
Je soumets au vote l'article 4:
Conseillers présents: 31
Votants: 29
Pour: 23
Contre: 6
Abstentions: 2 (Frassy, Lattanzi)
Le Conseil approuve.
Je soumets au vote l'article 5:
Conseillers présents: 31
Votants: 29
Pour: 23
Contre: 6
Abstentions: 2 (Frassy, Lattanzi)
Le Conseil approuve.
A l'article 6 il y a un amendement présenté par la IIème
Commission, dont je donne la lecture:
Emendamento Al comma 1 dell'articolo 6 dopo le parole "della
spesa ammessa" sono aggiunte le parole "e comunque nei limiti degli
stanziamenti iscritti in bilancio".
Si personne ne voit d'objections, je soumets au vote l'article 6
tel qu'il découle de l'amendement présenté par la IIème
Commission:
Articolo 6 (Entità dei finanziamenti)
1. I finanziamenti per gli interventi di cui all'articolo 2,
comma 2, sono concessi nella misura massima del settanta per cento
della spesa ammessa, e comunque nei limiti degli stanziamenti
iscritti in bilancio.
2. L'importo ammesso al finanziamento regionale,
indipendentemente dal costo complessivo, non può essere superiore
alla somma di lire quattro miliardi (euro 2.065.827,60) per ogni
campo da golf; per i campi da golf di nuova realizzazione tale
importo non può essere superiore alla somma di lire venti miliardi
(euro 10.329.137,98).
3. Nei costi di realizzazione ammessi a finanziamento possono
essere incluse le spese tecniche, fino al limite del sette per
cento della spesa ammissibile.
4. Per gli interventi di cui all'articolo 3, i contributi sono
concessi secondo le seguenti modalità:
a) una somma non superiore a lire cinquecento (euro 0,26) per
ogni metro quadrato del campo. I metri quadrati sono calcolati
moltiplicando la lunghezza del campo, omologata dalla Federazione
Italiana Golf, per una larghezza media di quarantacinque metri;
b) una somma non superiore a lire dieci milioni (euro 5.146,57)
per ogni mese o frazione di mese superiore a venti giorni di
effettivo funzionamento del campo da golf e delle strutture
complementari indispensabili alla sua funzionalità, fermo restando
l'obbligo di apertura del campo da golf per un periodo non
inferiore a due mesi all'anno.
5. La concessione dei contributi di cui al comma 4 è subordinata
all'applicazione, da parte dei gestori, di tariffe ridotte, a
favore di particolari fasce di utenti, stabilite in apposita
convenzione con la Regione approvata con deliberazione della Giunta
regionale.
Conseillers présents: 31
Votants: 29
Pour: 23
Contre: 6
Abstentions: 2 (Frassy, Lattanzi)
Le Conseil approuve.
Je soumets au vote l'article 7:
Conseillers présents: 31
Votants: 29
Pour: 23
Contre: 6
Abstentions: 2 (Frassy, Lattanzi)
Le Conseil approuve.
Je soumets au vote l'article 8:
Conseillers présents: 31
Votants: 29
Pour: 23
Contre: 6
Abstentions: 2 (Frassy, Lattanzi)
Le Conseil approuve.
Je soumets au vote l'article 9:
Conseillers présents: 31
Votants: 29
Pour: 23
Contre: 6
Abstentions: 2 (Frassy, Lattanzi)
Le Conseil approuve.
Je soumets au vote l'article 10:
Conseillers présents: 31
Votants: 29
Pour: 23
Contre: 6
Abstentions: 2 (Frassy, Lattanzi)
Le Conseil approuve.
Je soumets au vote l'article 11:
Conseillers présents: 31
Votants: 29
Pour: 23
Contre: 6
Abstentions: 2 (Frassy, Lattanzi)
Le Conseil approuve.
Je soumets au vote l'article 12:
Conseillers présents: 31
Votants: 29
Pour: 23
Contre: 6
Abstentions: 2 (Frassy, Lattanzi)
Le Conseil approuve.
Je soumets au vote l'article 13:
Conseillers présents: 31
Votants: 29
Pour: 23
Contre: 6
Abstentions: 2 (Frassy, Lattanzi)
Le Conseil approuve.
Je soumets au vote l'article 14:
Conseillers présents: 31
Votants: 29
Pour: 23
Contre: 6
Abstentions: 2 (Frassy, Lattanzi)
Le Conseil approuve.
Je soumets au vote l'article 15:
Conseillers présents: 31
Votants: 29
Pour: 23
Contre: 6
Abstentions: 2 (Frassy, Lattanzi)
Le Conseil approuve.
Je soumets au vote l'article 16:
Conseillers présents: 31
Votants: 29
Pour: 23
Contre: 6
Abstentions: 2 (Frassy, Lattanzi)
Le Conseil approuve.
La parole au Conseiller Beneforti pour déclaration de vote.
Beneforti (PVA-cU) Innanzitutto mi scuso per essere arrivato in
ritardo avrei voluto intervenire prima.
Non ho detto, Assessore, che con il golf si risolvono tutti i
problemi del turismo. Lo dice la relazione allegata alla legge; io
mi sono limitato a citare alcuni commi per dimostrare la validità
di quello che stavo dicendo, quindi non faccia credere quello che
non è.
Ho detto che per completare e diversificare l'offerta turistica
nella nostra regione, occorre approvare nel più breve tempo
possibile la legge quadro in fase di elaborazione e che lei ha
annunciato quando è venuto ad illustrare l'articolato in II
Commissione. In quel contesto a nostro avviso può trovare posto
anche il golf; si aprirà un confronto e si vedrà come in quella
legge, che deve rilanciare il turismo a livello regionale, si può
inserire anche il gioco del golf. Questo è quanto ho affermato.
Confermo anche che oggi attraversiamo un momento particolare. Il
nostro bilancio pareggia per l'apertura di mutui per 300 miliardi.
Ho letto la relazione abbinata a questa legge, ma non sono entrato
nei singoli articoli, ho dato un giudizio globale in virtù della
situazione in cui siamo. Non ho parlato né di 9 né di 18 né di 27
buche, ho detto che è stato inopportuno presentare questa legge
oggi e lo confermo, pertanto non sono andato fuori tema,
completamente fuori tema come dice l'Assessore Lavoyer. Lavoyer le
sa raccontare che sembrano vere...
(ilarità dell'Assemblea)
... lui te le racconta che sembrano vere e ci crede! il guaio è
quello, che lui ci crede e prende fiducia!
Io non ho letto la legge e non leggo mai niente con
approssimazione, caro Assessore, pertanto le dico che certi
apprezzamenti è bene che se li tenga per sé e che risponda agli
interventi in modo diverso e con la dovuta considerazione che i
consiglieri devono avere.
Anch'io sono del parere che la gente si debba divertire quando
viene in Valle, ma quando siamo in difficoltà si devono fare delle
scelte e stabilire le priorità da dare alle spese. Questo ho
sostenuto e sostengo ora e sosterrò sempre. L'ho detto nel mio
primo intervento quando ho relazionato rivolgendomi al Presidente:
ci sono settori in sofferenza che hanno maggiore bisogno del gioco
del golf, li possiamo citare. L'Assessore Vicquéry ne sa qualcosa
nel settore della sanità e dei servizi sociali.
Per limitare il debito a 300 miliardi credo che abbiate fatto
tutto il possibile per ridurre le spese e mantenere il sostegno e i
finanziamenti previsti un po' per tutti i settori; credo che non
siate venuti in Consiglio a cuor leggero, pur avendo sempre le
vostre giustificazioni su tutto, perché immaginavate le critiche
che potevate ricevere sul bilancio a seguito della situazione
attuale. Le critiche ci sono state e ci saranno anche domani quanto
entreremo nel merito del bilancio.
Ma, data la situazione che abbiamo, non comprendo perché oggi si
sia portata questa legge che non risolve il problema del turismo.
Con questa legge, anche con la difesa che ne ha fatto l'Assessore,
si dà un contentino ad alcune persone ed amici che si occupano di
questo sport.
È una legge che sembra fatta proprio su misura per coprire le
difficoltà di qualcuno, ma non si può venire in Consiglio con
questo tipo di legge e pensare che i colleghi consiglieri
ratifichino e avallino quello che in altre sedi è stato concordato
e deciso. Non è la prima volta che si devono avallare o non
avallare le decisioni che vengono prese in altre sedi. Io ebbi a
sollevare questo problema quando si discusse della riforma del
commercio fisso: la legge fatta dall'ASCOM, come quella della
riforma del commercio ambulante. Gli ambulanti si vantavano di aver
fatto passare la legge che loro volevano. Mi sono sentito
ringraziare da un ambulante perché avevamo ratificato quello che
loro avevano deciso.
La legge dei maestri di sci, chi l'ha fatta? La commissione? La
Giunta? O è stata fatta su dettatura? Almeno le richieste da dove
sono venute?
Sono convinto che lo stesso si è verificato anche per la legge
che è oggi in discussione.
Non potete, Assessore, richiederci sempre di avallare leggi
concordate con associazioni o gruppi più o meno corporativi.
Non siamo qui per questo. Io ho sempre sostenuto che siamo
disponibili al confronto e al dialogo, per cui non accettiamo che
si venga qui a cose già fatte, in modo particolare quando si tratta
di leggi che riteniamo inopportune per la situazione di bilancio in
cui ci troviamo. Noi lasciamo in sofferenza altri settori per
favorire persone che vengono in Valle a divertirsi! C'è chi soffre
e chi si diverte. Mi direte: ma è il mondo che va avanti così. A
Lavoyer interessa solo il tornaconto politico che può ricavare
dalla presentazione di questa legge e quindi dagli amici che
riceveranno i benefici che la legge prevede.
Pertanto confermo quanto ha già annunciato la collega Squarzino,
ovvero il nostro voto contrario a questo disegno di legge.
Président La parole au Conseiller Lattanzi pour déclaration
d'intention.
Lattanzi (FI) Beneforti, sono esterrefatto dal tuo intervento.
Perdonami, ma se c'è qualcuno qui dentro che non può parlare di
corporativismo sei tu. Tutti gli interventi, le mozioni che hai
portato qui, erano sempre per difendere una categoria piuttosto che
l'altra: una volta gli invalidi, una volta gli altri, una volta i
bidelli... credo che bisognerebbe avere almeno la coerenza delle
proprie posizioni.
Detto questo, non è che difendiamo l'Assessore su quest'aspetto
perché su quest'aspetto, mentre sulla legge precedente abbiamo
trovato...
(interruzione del Consigliere Beneforti, fuori microfono)
... ma non fare demagogia, per la sanità si spendono 350
miliardi, per l'assessorato qui se ne spendono 110, non si possono
fare queste affermazioni demagogiche in questa sede, altrimenti non
si ha rispetto per gli altri. Capisco fare il Robin Hood
però...
Dicevo che al di là delle demagogie del Consigliere Beneforti,
effettivamente su questa legge non ce la sentiamo di comportarci
come ci siamo comportati su quella precedente.
Quella precedente inseguiva finalità che noi condividevamo, come
questa, che condividiamo; aveva il difetto dell'urgenza e della
straordinarietà, come ha anche questa legge, però la legge
precedente arrivava seppure in ritardo, in urgenza e in
straordinarietà, a completare delle opere sulle quali si era già
fatto un lungo ragionamento.
L'Assessore ci ha detto questo pomeriggio che questa legge non è
frutto di un'improvvisazione di queste ultime due settimane da
parte dell'assessorato, ma è frutto di un ventennale dibattito in
Regione e che questo disegno di legge è arrivato addirittura alla
Giunta nel mese di maggio-giugno di quest'anno. A noi non è
arrivato nel mese di maggio-giugno, lei ce lo può confermare, e
ritenevamo e riteniamo che effettivamente questo Consiglio doveva
essere messo in condizioni di dibattere su scelte così
importanti.
Magari ascoltando il dibattito sul golf si potrebbe anche
pensare che si è parlato troppo su una pratica che effettivamente
in Valle d'Aosta è interesse di pochi Valdostani, però siamo
convinti che quest'iniziativa per il suo ruolo strategico..., così
come quello di molte altre, ad esempio sostenere, finanziare,
promuovere la terza stagione, le fiere per i prodotti tipici
piuttosto che il nostro artigianato, argomenti che presi a sé
stanti forse non giustificano tutto il calore e tutto il dibattito
che c'è stato sul tema specifico, ma che vanno visti in un quadro
di organizzazione economica qual è quello che stiamo affrontando
anche in funzione delle difficoltà che stiamo vivendo per la
chiusura del tunnel e dei difficili momenti economici di cui
probabilmente dibatteremo in maniera più approfondita domani,
l'investimento di danari a fondo perso per un'iniziativa di questo
tipo che può diventare il volano, per tutto questo siamo convinti,
dicevo, che quest'iniziativa avrebbe richiesto un dibattito
consiliare, al di là dell'eventuale concertazione, chiamiamola
così, perché adesso è venuta di moda la concertazione e non si può
più far passare una legge in Consiglio regionale che a monte non
abbia avuto l'avallo delle forze sociali.
A questo punto ci si potrebbe chiedere qual è il ruolo del
Consiglio, ma mi dicono che è in discussione anche la riforma del
Regolamento che dovrebbe prevedere che questo Consiglio torni ad
essere al centro della politica. Non ho molte speranze in questo
senso anche se guardo il Presidente del Consiglio perché purtroppo
lo stile che c'è in Italia della concertazione ha messo in
condizione qualunque assessorato di non potersi muovere se la
società corporativa non ha dato il suo avallo e diventa
difficile.
Però credo che questo tema avrebbe meritato un dibattito
consiliare e in commissione molto più approfondito di quello che
c'è stato e non stiamo a strumentalizzare gli interventi dei
Consiglieri di maggioranza che hanno espresso anche loro un
malessere e un disagio che è però significativo.
In questo senso crediamo che quest'argomento, a differenza di
quelli della legge precedente, non possa trovare il nostro avallo
anche perché, alla luce dei chiarimenti dati dall'Assessore Lavoyer
quando dice che gli stanziamenti sono una prima parte di
stanziamenti per aprire un canale verso questa direzione, noi i
nostri dubbi non ce li siamo tolti.
Dare contributi sostanzialmente ai cinque campi esistenti e non
solo, ma lasciare l'articolo 2 così com'è anche per effetto di
quella legge europea che lui diceva non lascia la possibilità di
concedere finanziamenti a fondo perso a privati, tutto questo crea
una condizione sola: che da domani mattina, approvata questa legge,
qualunque ente pubblico potrà essere interessato a rilevare aziende
private che oggi sono in difficoltà nella gestione perché questa
legge garantisce che ci sarà per l'ente pubblico o parapubblico un
finanziamento a fondo perso...
(interruzione dell'Assessore Lavoyer, fuori microfono)
... sto dicendo a cosa può portare questa legge, non sto facendo
riferimento a nessuno, dico in generale a cosa può portare questa
legge.
Questa legge, secondo il nostro umile punto di vista, e lo
verificheremo nei fatti nei prossimi anni, apre un'unica via per
l'esiguità degli investimenti e dei finanziamenti messi a capitolo,
per la genericità del progetto legislativo e per il peso che ha la
definizione dell'articolo 2, comma 1. Da domani mattina i cinque
campi a 9 buche, che sono anche in gravi difficoltà gestionali,
sono sostanzialmente appetibili solo per l'ente pubblico, la
comunità montana, il comune, i consorzi comunali che potranno,
beneficiando di questa legge, rilevare società private in
difficoltà.
Questo è quello che andremo a vedere perché questo è il limite
della legge tanto più in là di quest'attività questa legge non
andrà a sviluppare il golf in Valle d'Aosta.
Questa è la nostra perplessità politica e la ribadiamo in
maniera chiara e forte. Se poi l'Assessore grazie a questa legge
creerà un volano virtuoso per le iniziative del golf, saremo i
primi a venire in quest'aula a dire che aveva ragione lui e noi
avevamo torto, però in questo momento non ci sentiamo di appoggiare
questa legge, così come abbiamo appoggiato invece le altre, che
condividevamo, quindi ci asterremo su questo progetto.
Président Je soumets au vote la loi dans son ensemble:
Conseillers présents: 30
Votants: 28
Pour: 22
Contre: 6
Abstentions: 2 (Frassy, Lattanzi)
Le Conseil approuve.
