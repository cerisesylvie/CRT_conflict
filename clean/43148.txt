Classificazione
DEMANIO E PATRIMONIO REGIONALE
ENERGIA
Risparmio energetico e fonti alternative



Oggetto del Consiglio n. 578 del 13 maggio 2021 - Resoconto
OGGETTO N. 578/XVI - Interrogazione: "Risultati dei lavori di
efficientamento energetico eseguiti presso l'Autoporto di
Aosta".
Bertin (Presidente)
- Punto all'ordine del giorno n. 29
poiché il 27 è già stato discusso. Per la risposta, l'assessore
Bertschy.
Bertschy (AV-SA) -
Per quanto riguarda i quesiti posti,
il primo quesito è "se siano stati redatti gli attestati di
prestazione energetica APE degli edifici inerenti ai progetti di
efficientamento di edifici pubblici (edificio direzionale Autoporto
S.p.A.) ed efficientamento di edifici pubblici (edificio modulo di
raccordo Autoporto S.p.A.) nell'ambito del programma investimenti
per la crescita e l'occupazione 2014-2020 FESR e, in caso di
risposta affermativa, in quali date".
Gli APE aggiornati post-intervento non sono ancora stati
redatti, è corretto sottolineare che fra la tipologia d'interventi
effettuati non era necessario redigere gli APE ai fini della
pratica edilizia, mentre, per quanto riguarda il rispetto della
normativa regionale in materia di certificazione energetica degli
edifici, Autoporto dovrà redigere gli APE nel rispetto dei
contenuti della deliberazione della Giunta regionale n. 1824 del 30
dicembre 2016, che definisce le caratteristiche e le modalità di
gestione del sistema di certificazione energetica regionale
rispetto a quanto indicato al punto 4 dell'allegato A.
Occorre inoltre specificare che inizialmente la programmazione
FESR richiedeva, tra gli indicatori degli interventi di
efficientamento energetico, che si verificasse un salto di classe
in relazione alle opere eseguite, indicatore di performance poi
sostituito con un indicatore di output di diminuzione del consumo
di energia primaria rappresentativo del risparmio energetico
conseguito a seguito degli interventi, in quanto la metodologia di
calcolo per la realizzazione degli APE, che deriva da norma
statale, si è modificata rendendo gli APE redatti prima e post
primo luglio 2017 non confrontabili fra loro.
Con l'obiettivo di fornire un'indicazione circa il miglioramento
energetico derivante dall'intervento, in data 30 marzo 2021,
Autoporto S.p.A. ha effettuato l'aggiornamento del modello di
simulazione del sistema edificio-impianto con la redazione dell'APE
convenzionale, previsto dal decreto del Ministero dello sviluppo
economico del 6 agosto 2020 per edifici con più unità immobiliari
per le casistiche del bonus 110%, relativo a ciascuno dei due
edifici nel loro complesso.
Il secondo quesito è "quali siano la prestazione energetica
globale, la classe energetica, e la prestazione energetica del
fabbricato pre e post-intervento sia dell'edificio direzionale
Autoporto S.p.A. sia dell'edificio modulo di raccordo Autoporto,
indicato sull'attestato di prestazione energetica degli edifici
APE, secondo i criteri attuali di valutazione nei limiti delle
classi energetiche.
Si premette che gli APE ufficiali
ante operam
sono stati
redatti con la metodologia precedente al recepimento delle linee
guida nazionali sulla certificazione energetica degli edifici,
avvenuta con DGR 1824 del 30.12.2016, entrata in vigore il primo
luglio 2017. Tali APE, riportando una classificazione energetica
ormai normativamente superata, non sarebbero pertanto confrontabili
con APE redatti successivamente a tale data in quanto basati su
assunti metodologici differenti.
Pertanto, al fine di poter disporre di valutazioni corrette e
coerenti, sono state effettuate delle simulazioni riportanti le
caratteristiche del sistema edificio-impianto, rispettivamente ante
e post intervento secondo gli attuali criteri di valutazione delle
classi energetiche e delle norme tecniche vigenti.
Da tali simulazioni emerge che per l'edificio direzionale la
classe energetica simulata passa da E a D con un miglioramento di
una classe E e, in particolare, che la prestazione energetica in
termini di energia primaria globale non rinnovabile passa da 365,71
kilowatt metro quadro annuo a 256,25 kilowatt metro quadro annuo,
con una riduzione di 119,46 kilowatt a metro quadro.
Analogamente, l'edificio modulo di raccordo migliora la propria
classificazione da E a D e la propria prestazione energetica di
24,41 kilowatt metro quadro annuo, passando da 407,88 a 383,47.
Presidente -
Per la replica, la consigliera
Spelgatti.
Spelgatti (LEGA VDA) -
Grazie per la risposta, dovrò
riascoltarla con attenzione, perché ci sono un po' di cose che non
mi sono assolutamente chiare.
Il motivo dell'interrogazione è dato dalla richiesta di arrivare
a capire a che cosa hanno portato e a quali risultati
effettivamente hanno condotto tutti i soldi che abbiamo speso sul
discorso Autoporto, conoscendo anche tutte le problematiche che
sono state già oggetto di varie iniziative in questo Consiglio, e
quindi bisognerà assolutamente ritornare sul tema, sapendo anche
che ci sono state anche tutte le problematiche, per cui i fondi
europei sappiamo benissimo che non verranno utilizzati e che sarà
di nuovo la Regione a mettere i soldi.
Bisogna capire a che cosa è servito tutto questo e quali sono
stati i risultati. Riascolterò la risposta e poi ne
riparleremo.
