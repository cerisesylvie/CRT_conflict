Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 555 del 28 ottobre 1982 - Resoconto
OGGETTO N. 555/VII - LICENZIAMENTO DI UN DIPENDENTE ASSUNTO
AI SENSI DELLE NORME SUL COLLOCAMENTO OBBLIGATORIO DEGLI INVALIDI
CIVILI - (Interrogazioni).
PRESIDENTE:
I punti 8 e 13 sono abbinati in quanto
trattano il medesimo argomento.
Do lettura dell'interrogazione presentata dal Consigliere
Carlassare.
INTERROGAZIONE
PRESA
VISIONE del volantino allegato alla presente,
diffuso dalle OO.SS. della sede INPS di Aosta;
RITENENDO che il comportamento della Dirigenza INPS in questa
vicenda sia riprovevole;
AL FINE DI CONOSCERE le motivazioni che hanno indotto i
Dirigenti dell'INPS a prendere questa decisione;
CON L'OBIETTIVO di ottenere una risoluzione del problema che
garantisca a questo lavoratore invalido il posto di lavoro che gli
spetta
INTERROGA
l'Assessore alla Sanità ed Assistenza Sociale per
sapere:
1) se è a conoscenza delle motivazioni argomentate che hanno
indotto l'INPS a licenziare questo lavoratore invalido;
2) se intende intervenire presso questo Istituto per fare
rientrare il provvedimento preso.
PRESIDENTE:
Do lettura dell'interrogazione presentata dai
Consiglieri Péaquin e Carral.
INTERROGAZIONE
POICHÉ dimostrando scarsa sensibilità ai problemi dei
portatori di handicaps, la Direzione Generale dell'INPS, su
segnalazione della Direzione sede di Aosta, ha licenziato un
invalido civile, assunto ai sensi della legge 482 sul collocamento
obbligatorio;
NEL SOTTOLINEARE la meritoria azione di solidarietà, promossa
dai sindacati regionali nei confronti del lavoratore
colpito;
i sottoscritti Consiglieri regionali
INTERROGANO
l'Assessore alla Sanità ed Assistenza Sociale ed il
Presidente della Giunta per conoscere:
1)
se siano state assunte iniziative nei confronti
della Direzione di sede e della Direzione Generale dell'INPS per
ottenere il rispetto della legge 482;
2)
se, per ciò che la riguarda, la Regione Valle
d'Aosta sia in regola con le norme sul collocamento obbligatorio
degli invalidi civili.
PRESIDENTE:
Risponde l'Assessore alla Sanità ed
Assistenza Sociale Rollandin, ne ha facoltà.
ROLLANDIN - (U.V.):
A propos de ce problème je me suis
renseigné auprès de l'INPS pour connaître la raison de la conduite
exposée dans l'interpellation. A ce propos, il faut dire que la loi
482 dit clairement que pour l'application du placement de travail
c'est l'"Ispettorato del Lavoro" et non pas les organes de la
Région qui doivent décider.
En effet l'art. 28 dit clairement "la vigilanza
dell'applicazione della presente legge è affidata al Ministero del
Lavoro ed alla Previdenza che l'esercita per mezzo dell'Ispettorato
del Lavoro", hors l'"Ispettorato del Lavoro" n'est pas un organe
régional, mais un organe qui est lié au Ministère du Travail. A ce
propos, l'explication qu'on m'a donnée est que ce sujet était en
essai pour six mois d'après la loi. A la fin de cette période, une
relation a été faite pour demander au comité exécutif de l'INPS de
Rome si c'était le cas de faire continuer ce rapport de travail ou
non; la réponse a été de le faire cesser. Je pense que les
possibilités d'intervenir à niveau régional n'existent absolument
pas, car c'est un rapport de travail qui est complètement au dehors
des questions régionales. Quant à la deuxième question, c'est à
dire l'application de la loi pour ce qui concerne les bureaux de la
Région, on m'à dit que les invalides civiles qu'on devait assumer
sont déjà en service, donc il n'y a plus de places libres à ce
propos. Après toutes les déclarations qui ont été faites l'année
dernière sur la question des handicapés et après le gros débat sur
la nécessité et la possibilité d'avoir des places de travail pour
les handicapés, les mêmes organes de l'Etat donnent un exemple
contraire et en effet on voit, soit dans ce cas que dans l'autre,
que les industries à compartecipation statale ne veulent plus
assumer du personnel avec des handicaps. Tous en connaissant la
crise industrielle et celle de l'emploi en général, je pense que
ces prises de position ne sont pas justifiées. Quand même, si on
veut faire quelque chose à propos, on pourrait prédisposer un ordre
du jour du Conseil pour faire connaître quel est l'avis aussi des
conseillers à ce sujet; je répète au contraire que l'intervention
directe n'est pas possible, parce qu'elle est au delà des
compétences régionales.
PRESIDENTE:
Le repliche per l'oggetto n. 555. La parola
al Consigliere Carlassare, ne ha facoltà.
CARLASSARE - (Dem. Prol. - Nuova Sin.):
Non c'è dubbio
che non ci sia una competenza giuridica o legislativa, che dir si
voglia, da parte dell'Assessore. Il problema che mi ponevo è
unicamente di carattere politico nei confronti dell'INPS, perché
ritengo che la questione sia di competenza dell'Assessore alla
Sanità sotto quest'altro livello, non chiarito da una legge, ma
bensì da una responsabilità di carattere politico.
Ritengo pertanto che, anche se non ne ha la competenza, sarebbe
importante che l'Assessore e l'Assessorato intervenissero nei
confronti dell'INPS. Possiamo ammettere che il comitato esecutivo
dica di no, ma secondo me, sarebbe altrettanto importante che
questa questione fosse sollevata dal responsabile della Sanità
della Vale d'Aosta tanto più che, da quanto mi risulta a detta dei
suoi colleghi, questo lavoratore ha svolto le sue mansioni nel modo
migliore che gli era consentito; il personale dell'INPS ha indetto
uno sciopero in reazione a questo licenziamento quindi non si
tratta di un fatto di scarso rilievo. Mi è inoltre stato riferito
che, da parte della direzione dell'INPS, vi sarebbe stata una
forzatura nei confronti di questo ragazzo: infatti a volte è stato
lasciato solo a fare il custode, nonostante fosse manifestamente
soggetto a paure e turbe. Quindi è chiaro che non è stato tentato
alcun inserimento, poiché egli riusciva a svolgere, in maniera
soddisfacente, vari incarichi, commissioni, piccoli lavoretti che
rientravano nelle sue possibilità.
Ritengo che un intervento, anche senza modificare giuridicamente
la decisione presa, sarebbe oltremodo importante in quanto forse
una pressione di carattere politico potrebbe riuscire a fare
recedere l'INPS da tale decisione.
PRESIDENTE:
La parola al Consigliere Péaquin per la
risposta, ne ha facoltà.
PEAQUIN - (P.C.I.):
Noi ringraziamo l'Assessore Rollandin
per essersi interessato di questo problema anche se, come è stato
detto dal Consigliere Carlassare, per vigilare su queste situazioni
vi è un organo preposto, cioè l'Ispettorato del lavoro. Io credo
che su questo caso potremmo parlare a lungo e si potrebbero
rilevare alcune amare considerazioni, perché se è vero che dopo
anni di dibattito (in modo particolare nel corso del 1981 che è
stato dedicato all'handicappato) si è arrivati a riconoscere il
diritto al lavoro alle persone con certi tipi di difficoltà, è vero
anche che, dopo tutte le considerazioni fatte, si arriva ora al
licenziamento di un lavoratore in un organo quale l'INPS, Istituto
Nazionale per la Previdenza Sociale. Io mi chiedo allora cosa potrà
succedere se altre aziende seguiranno l'esempio di un organismo
così importante.
Evidentemente l'Italia è un paese dove si parla molto, ma in
concreto si realizza ben poco e subito non si perde occasione per
recedere dalle conquiste ottenute di civiltà e di umanità. Se ne
potrebbe parlare a lungo, ma non ho sicuramente intenzione di
farlo. Prendo solamente atto con soddisfazione che
l'Amministrazione regionale ha provveduto a coprire con
l'assunzione obbligatoria tutti i posti previsti per gli invalidi
civili. Certamente questo è un atto doveroso, ma avrebbe potuto
anche non essere stato fatto, e con soddisfazione apprendo che
siamo nei termini di legge, riguardo le assunzioni
obbligatorie.
Credo però che si debba, da parte dell'Assessorato alla Sanità,
verificare se in altri Comuni e nelle varie industrie della Valle
d'Aosta viene rispettato quanto previsto dalla legge 482. Una
considerazione amara la voglio fare proprio in riferimento alla
votazione della deliberazione avvenuta ieri in chiusura di seduta
riguardante gli interventi finanziari piuttosto massicci
dell'Amministrazione regionale verso la ditta Buzzi per i corsi
professionali. Si tratta di circa 250 milioni che la Regione spende
per i corsi, più 100 milioni per la fideiussione. Da parte
dell'Assessore all'Industria e Commercio è stato detto che non era
possibile inserire alcun handicappato perché il lavoro era
faticoso. Io non credo di essere il solo a pensare che l'Assessore
all'Industria e al Commercio non si sia posto il problema
dell'inserimento di persone handicappate.
Quando vi è un intervento così massiccio da parte della Regione,
ritengo che il minimo che si poteva fare era di pretendere
l'inserimento, o perlomeno l'avviamento al lavoro di un portatore
di handicap.
Dobbiamo ricordare che l'Amministrazione regionale ha varato
delle leggi che prevedono appunto l'inserimento lavorativo di
persone con difficoltà. Ricordiamo, come ha detto più volte
l'Assessore alla Sanità, che lettere circolari sono state fatte a
tutte le aziende della Valle d'Aosta per verificare le possibilità
di inserimento.
Purtroppo le risposte sono state abbastanza deludenti, ma fra
tutte queste considerazioni, ripeto, la più importante è che la
Giunta dovrebbe pretendere dalla ditta Buzzi l'assunzione anche di
persone handicappate.
In conclusione concordo con l'Assessore nel dire che è
necessario da parte del Consiglio regionale farsi portavoce presso
l'INPS per esprimere il punto di vista di questa amministrazione
sul caso in questione. E' necessario inoltre che l'Assessorato
all'Industria, Commercio, Artigianato e Trasporti verifichi le
possibilità di avviamento professionale per alcuni soggetti
nell'ambito di quell'industria che si va riformando con i fondi
dell'Amministrazione della Valle d'Aosta.
