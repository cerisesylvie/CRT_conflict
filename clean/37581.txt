Classificazione
CONSIGLIO REGIONALE
Attività consiliare d'aula



Oggetto del Consiglio n. 1300 del 24 giugno 2015 - Resoconto
OBJET N° 1300/XIV - Communications du Président du Conseil
régional.
Presidente -
Punto 1 all'ordine del giorno.
Je vous communique qu'à partir du 10 juin les réunions suivantes
ont eu lieu:
- Bureau de Présidence: une;
- II
e
Commission: deux;
- III
e
Commission: une;
- V
e
Commission: deux.
Il 19 maggio scorso l'Ufficio di Presidenza all'unanimità ha
approvato la riorganizzazione della struttura organizzativa del
Consiglio regionale.
A partire da ieri, martedì 23 giugno, è stata soppressa la
struttura Commissioni consiliari e attività culturali, con la
conseguente attribuzione delle competenze in materia di commissioni
consiliari alla struttura Affari legislativi, studi e
documentazione, la cui dirigenza è stata assunta da Sonia Grieco, e
l'assegnazione delle competenze in materia di attività culturali
alla struttura Affari generali (al fine di farle convergere con le
competenze attualmente conferite alla stessa in materia di
cerimoniale), la cui dirigenza è stata assunta da Silvia Menzio,
che salutiamo per il suo arrivo in Consiglio regionale. Tutti gli
altri incarichi sono stati invece confermati agli stessi dirigenti.
Questa riorganizzazione comporterà un risparmio per il Consiglio
regionale di 86.890 per il 2015 e di 114 mila euro a partire dal
2016.
Il 21 giugno scorso è mancato Giancarlo Barucco, 62 anni, già
Segretario generale della CISL Valle d'Aosta. Uomo profondamente
impegnato, con una grande esperienza nel mondo del lavoro e della
cooperazione internazionale tra organizzazioni sindacali. A sua
moglie, ai suoi figli e alla famiglia tutta va il nostro sentito
cordoglio.
Punto 2 all'ordine del giorno. Chiedo scusa. La parola al
collega Cognetta.
Cognetta (M5S)
- Sì, grazie Presidente.
Solo due parole rispetto a quanto ho visto ieri
all'inaugurazione della funivia, della
Skyway
. Ho notato
che, rispetto alle autorità presenti sul palco, lei, Presidente
Viérin, mancava e questo sinceramente non mi ha fatto piacere, in
quanto ho ritenuto o, meglio, ritengo che anche il saluto del
Consiglio sarebbe stato importante in un evento così importante
quale quello che abbiamo celebrato ieri e la sua mancanza su quel
palco, diciamo così, mi ha dato una brutta impressione. Io credo
che, al di là del Presidente della Giunta, che viene eletto da
questo Consiglio, il nostro come Consiglio sia un Consiglio
estremamente...come dire? anch'esso contento di determinate cose e
ritenevo giusto che anche lei lo portasse, perché lei è la voce di
tutti i cittadini, al di là del Presidente della Giunta, perché lei
rappresenta tutti i Consiglieri. Non so quindi se è stato un errore
del Cerimoniale o se è lei che invece ha preferito non presenziare,
io questo sinceramente non lo so, però ritengo che a delle
cerimonie ufficiali così importanti - alle quali io partecipo molto
poco, ma a quella di ieri volevo esserci - lei dovrebbe essere più
presente ed esplicitare meglio il suo ruolo di Presidente del
Consiglio, almeno per il periodo che le resta o anche per il futuro
se verrà riconfermato.
Presidente
- Collega Cognetta, le posso dire solamente
che non sono stato io a rifiutare la presenza sul palco, comunque è
stato un discorso organizzativo e quindi io ho preso atto di una
situazione. Grazie.
Presidente -
La parola al collega Laurent Viérin.
Viérin L. (UVP)
- Grazie Presidente.
Solo per commentare le comunicazioni. Se non abbiamo capito
male, la possibilità di commentare le comunicazioni, ma ci uniamo
un po' alla sollecitazione che il collega Cognetta ha esternato per
fare un ragionamento più complessivo. Ieri anche noi eravamo
presenti come rappresentanti del gruppo all'inaugurazione di
quest'importante opera, che è orgoglio per la Valle d'Aosta tutta
intera e al di là...non entriamo nel merito delle procedure del
cerimoniale, che non ci competono, sicuramente ci dispiace non aver
visto i Sindaci della nostra Valle presenti, invitati a
quest'evento, perché i Sindaci rappresentano il territorio della
Valle d'Aosta. Abbiamo visto tante persone, tante autorità, ma
mancava un po' il territorio, soprattutto dopo questa tornata
elettorale avevamo tanti nuovi Sindaci e quest'eccellenza che poi
sarà da veicolare, soprattutto sul territorio, come espressione del
nostro territorio, ma, al di là di questo appunto, noi crediamo che
il fatto di non aver avuto il Consiglio regionale, perché, al di là
del Presidente o chi per esso, in rappresentanza di quest'organo
istituzionale...noi crediamo che il Consiglio Valle sia la base
della democrazia valdostana e che sia importante soprattutto quando
ci sono occasioni importantissime come questa, cui, tra l'altro,
partecipa il Presidente del Consiglio in questo momento particolare
di riforme, in questo momento particolare di cambiamenti
istituzionali, che è la massima espressione istituzionale della
Valle d'Aosta, assieme ai Parlamentari, che peraltro presenti...non
fosse rappresentata in termini di presenza organica negli
interventi ci ha lasciato un po' così stupiti. Questo probabilmente
si inserisce anche nella situazione paradossale che viviamo di
questo Presidente, di quest'Ufficio di Presidenza, che da mesi è
vacante, non si capisce bene chi sia e chi ne faccia parte, chi
rappresenti il Consiglio nelle varie manifestazioni, nei vari
momenti istituzionali, però abbiamo visto che
La Stampa
l'ha
omaggiata della sua funzione, perché, è vero, in prima pagina de
La Stampa
nazionale c'è la funivia, ma all'interno
nell'articolo c'è il Presidente del Consiglio Valle assieme al
Presidente del Consiglio dei ministri, quindi la giustizia è stata
fatta dagli organi di informazione anche a livello nazionale.
Questo semplicemente per rimarcare anche noi che ci dispiace
per...speriamo che non sia uno sgarbo istituzionale, ma ci
dispiace, l'invito, senza voler fare nessuna polemica, è che ci sia
attenzione nei confronti di quest'organo che tutti rappresentiamo,
perché noi rappresentiamo il territorio, da questo siamo stati
eletti, chiunque sia il Presidente del Consiglio rappresenta tutti
noi, dal primo all'ultimo dei Consiglieri regionali. Grazie.
Presidente
- Grazie collega. Punto 2 all'ordine del
giorno.
