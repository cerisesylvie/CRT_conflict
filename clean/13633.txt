Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 107 del 29 settembre 1993 - Resoconto
OGGETTO N. 107/X - Area industriale di proprietà regionale in
comune di Pollein, rimasta inutilizzata (Interrogazione).
Interrogazione - Appurato che l'ex?area "IN.TE.VA. S.p.A.",
"Multibox Valdo­stana S.p.A.", "MB Aosta S.r.l." di proprietà
regionale sita in Comune di Pollein è ad oggi abbandonata a se
stessa.
Considerato che sono trascorsi ormai circa 2 anni dalla
cessa­zione dell'attività della Società "MB Aosta S.r.l.".
Tenuto conto del grave momento occupazionale che anche la Valle
d'Aosta sta vivendo in questi anni.
I sottoscritti consiglieri regionali
interrogano
l'Assessore competente per conoscere:
1) quali siano state le motivazioni che hanno creato questa
si­tuazione;
2) quali sono gli intendimenti dell'Amministrazione ed gli
eventuali tempi.
F.to: Viérin-Lanièce.
Presidente -
Ha chiesto la parola l'Assessore
all'industria, commercio e ar­tigianato, Mafrica.
Mafrica (GV-PDS-SV) -
Lo stabilimento della ex
Multibox era stato affidato con una convenzione del luglio 1987
alla società MB. Questa impresa ha iniziato la propria attività
produttiva, che consisteva nella fab­bricazione di articoli
monouso, quali piatti, bicchieri e oggetti vari, in carta e
plastica. Occupava per un certo periodo circa 12 addetti, al
termine della attività era scesa a 8-6 addetti.
In data ottobre 1991 la società decideva di interrompere il
rap­porto di comodato in questo stabilimento, ponendo fine
all'at­tività. La decisione veniva motivata con l'esigenza di
accorpare la produzione fatta a Pollein con quella fatta a Settimo
Torine­se, che era analoga, per garantire economicità nella
gestione industriale.
In seguito a questo avvenimento, l'Assessorato dell'industria si
attivava per promuovere l'insediamento di iniziative sostitutive
nello stabilimento dismesso e si esaminavano alcuni progetti
imprenditoriali, fra i quali veniva selezionato il programma
presentato da una azienda operante all'ENI nel settore del
ri­sanamento degli ambienti di lavoro. Si approfondivano i
con­tatti relativi allo sviluppo di questa iniziativa, che
prevedeva l'assunzione di venti dipendenti, arrivando fino alla
predispo­sizione di una bozza di convenzione che doveva regolare i
reci­proci rapporti per l'insediamento nello stabilimento di
Pollein.
Questo esame delle proposte, tempo necessario per stilare la
convenzione, ha portato via circa un anno e proprio in dirittura di
arrivo l'azienda non ha convenuto sulla valutazione che era stata
fatta dal Demanio e Patrimonio sul valore dell'immobile, valore
totale di circa 2.890 milioni, che veniva richiesto come
presupposto necessario per lo sviluppo della iniziativa nella
nostra regione. Cioè ha continuato le trattative e gli
approfon­dimenti e poi alla fine, sul valore stimato dell'immobile,
non ha accettato di continuare.
La regione è tuttora impegnata nella individuazione di progetti
imprenditoriali che siano fondati su solide basi
economico-fi­nanziarie, anche al fine di evitare questo successivo
inserimen­to di attività che durano poco.
Questa scelta accurata per evitare nuovi abbandoni si basa su
quattro presupposti: la solidità della impresa proponente, la
validità del programma, gli investimenti richiesti per addetto, gli
occupati per unità di superficie. Questo esame è complicato dal
fatto che lo stabilimento ha caratteristiche architettoniche
particolari, perché è stato realizzato per soddisfare le esigenze
di una impresa tessile, quindi ha una altezza media poco eleva­ta.
Questo non lo rende idoneo ad ospitare gran parte delle ti­pologie
produttive, perché non consente l'utilizzo di carri ponte e non
consente un facile stoccaggio dei prodotti.
Questo restrin­ge le possibilità di insediamento, cioè è uno
stabilimento che può essere utilizzato solo per produzioni
industriali che non abbiano bisogno di movimentazioni o di
stoccaggi eccessivi.
Malgrado queste difficoltà, esistono contatti con gli
imprendi­tori interessati ad un eventuale insediamento in Valle
d'Aosta, che potrebbero consentire in tempi ragionevoli un
riutilizzo di questo stabilimento.
Una di queste iniziative, se supererà il vaglio rispetto a quei
parametri che abbiamo detto, potrebbe decollare all'inizio
dell'anno prossimo.
É allo studio, nell'ambito di un processo di razionalizzazione
della zona, che potrebbe interessare anche l'insediamento
in­dustriale della Dreher, il trasferimento nell'area di attività
produttive già esercitate su porzioni di terreno limitrofo. Que­sto
al fine di consentire al comune di Pollein, alla regione e alla
Dreher di programmare in tempi brevi anche lo sviluppo com­plessivo
dell'area e di ottenere finanziamenti che sono neces­sari alla
regione per il programma Interreg.
Presidente -
Ha chiesto la parola il
Vicepresidente del Consiglio, Viérin Marco.
Viérin M. (DC) -
La risposta dell'assessore mi ha
parzialmente soddisfatto.
Mi ha soddisfatto in parte nelle sue ultime frasi, che sono
state quelle con cui ha detto qualcosa di concreto, perché
all'inizio ha fatto una cronistoria, dopo di che si è passati a
contatti passati e futuri con gruppi aziendali, quindi si è passati
a ribadire che è necessario, prima di prendere altre cantonate,
verificare bene i requisiti richiesti.
Questo mi sta bene; il problema è che abbiamo un'area da oltre
due anni che è lì, prima di decidere passeranno sicuramente tre
anni, dopo di che bisognerà avere tutti i pareri per partire ed
andremo quindi oltre i tre anni.
Vista l'importanza di quella zona e visto il degrado che
struttu­ralmente è lì presente, riterrei importante che fosse
sistemata, dal momento che quella fascia sarà sotto gli occhi di
tutti coloro che arriveranno in Valle perché penso che tutti
percorreranno la futura tangenziale.
Sarebbe ancora peggio se chi passasse di lì, sapesse che una
grossa parte è di proprietà regionale.
Queste sono le mie perplessità, quindi invito la Giunta a
pen­sarci in maniera particolare.
