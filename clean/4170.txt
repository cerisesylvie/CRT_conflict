Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 512 del 29 ottobre 1981 - Resoconto
OGGETTO N. 512/81 - NOMINA DEI RAPPRESENTANTI DELLA REGIONE IN
SENO ALLA COMMISSIONE REGIONALE PER IL LAVORO A DOMICILIO, DI CUI
ALL'ARTICOLO 6 DELLA LEGGE 18 DICEMBRE 1973, N. 877: "NUOVE NORME
PER LA TUTELA DEL LAVORO A DOMICILIO".
Presidente
- Ha chiesto di parlare l'Assessore
all'Industria, Commercio, Artigianato e Trasporti, Chabod, ne ha
facoltà.
Chabod (DC)
- C'è da rinnovare questa Commissione dove
prima c'erano Bancod Beniamino e Zani Ernesto; penso che per la
maggioranza vanno bene di nuovo questi due nomi.
Presidente
- È stata fatta una proposta per la
maggioranza, ricordo che sono tre i nominativi da eleggere, ma la
votazione non può superare i due nominativi per cui è garantito il
posto alle opposizione.
Ha chiesto di parlare il Consigliere Bajocco, ne ha facoltà.
Bajocco (PCI)
- Proponiamo in questa Commissione Merlo
Pierangelo nel Gruppo del PCI.
Presidente
- I Consiglieri sono dell'avviso di votare al
posto? Non ci sono obiezioni. Ripeto che le schede portano tre
righe perché sono state stampate in precedenza e che il tipo di
votazione relativo a questo oggetto prevede che ogni Consigliere
possa votare al massimo due nominativi. Saranno considerate nulle
le schede che porteranno più di due nominativi.
Esito della votazione:
Presenti: 27
Votanti: 27
Schede valide: 27
Hanno riportato voti:
Zani Ernesto: 17
Bancod Beniamino: 16
Merlo Pierangelo: 12
Presidente
- Dichiaro che sono stati nominati nella
Commissione regionale concernente il lavoro a domicilio i signori
Zani Ernesto, Bancod Beniamino e Merlo Pierangelo.
