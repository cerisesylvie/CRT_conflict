Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2770 del 20 novembre 1991 - Resoconto
OGGETTO N. 2770/IX Disegno di legge: Rifinanziamento per
l'anno 1991 della legge regionale 22 aprile 1986, n. 17:
"Concessione di contributi per la manutenzione e la gestione di
piste per lo sci di fondo".
Presidente
Ha chiesto di parlare il relatore,
Consigliere Trione, ne ha facoltà.
Trione (DC)
La legge regionale 22 aprile 1986, n.
17 concerne la concessione di contributi per la manutenzione e la
gestione di piste per lo sci di fondo, compreso l'acquisto di mezzi
battipista.
Con tale provvedimento la Regione Autonoma Valle d'Aosta ha
inteso garantire l'agibilità dei percorsi destinati allo sci di
fondo oltre ad assicurare interventi di ripristino ambientale e
manutenzione dei fabbricati posti a servizio delle piste
stesse.
Gli articoli 2, 3 e 4 della citata legge definiscono le modalità
di presentazione delle domande e di intervento.
In particolare l'ammontare del contributo non può eccedere il 70
percento della spesa per quanto concerne l'acquisto di mezzi
battipista ed è determinato moltiplicando la sommatoria delle
lunghezze, espresse in chilometri, per il valore convenzionale di
£. 500.000.
L'erogazione dei contributi avviene nella misura del 60 percento
all'inizio della stagione invernale e comunque non oltre il 31
dicembre dell'esercizio in corso e del 40 percento entro la fine
della stagione invernale e comunque non oltre il 30 aprile
dell'esercizio successivo.
Il disegno di legge in esame ha lo scopo di integrare, con
ulteriori 135 milioni, il finanziamento già previsto in bilancio
per il 1991 in £. 130.000.000.
La somma di rifinanziamento si rende necessaria sia per
l'approvazione e la liquidazione degli acconti di contributo per la
stagione 1991/1992 che per la liquidazione dei saldi di contributo
della scorsa stagione 1990/1991.
Anche per questo disegno di legge propongo l'emendamento
dell'Assessore Lavoyer per cui, dopo il comma 4 dell'articolo1,
viene aggiunto:
"5. In deroga all'articolo 44, comma 5, della
legge regionale 27 dicembre 1989, n. 90, sono autorizzate le
variazioni di bilancio indicate all'articolo 2".
Presidente
E' aperta la discussione generale. Ha
chiesto di parlare il Consigliere Riccarand, ne ha facoltà.
Riccarand (VA)
Intervengo non tanto nel merito del
contributo in sè, quanto sulla parte finanziaria. Questo
provvedimento non dimostra certo una precisione nelle previsioni
del bilancio, perché c'era stata una previsione su questo capitolo
di 130 milioni e adesso viene integrato con una somma superiore,
con 135 milioni, quindi c'era qualcosa che non funzionava
sicuramente nella previsione.
Ma al di là di questo c'è un altro fatto che vorrei rilevare,
perché è semplicemente l'ennesimo episodio di una lunga serie di
saccheggi ai fondi globali. Questi 135 milioni, guarda caso,
vengono presi sul fondo globale che doveva concernere l'ostello per
la gioventù; si tratta di una piccola cosa, però anche questo fondo
globale, che era stato sottolineato come elemento innovativo, come
una nuova volontà che si esprimeva, è stato - così come tutti i
fondi globali qualificanti - sistematicamente saccheggiato in sede
di variazione di bilancio, in sede di assestamento e adesso in sede
di singole variazioni di provvedimenti di legge.
Quindi voto contro questo meccanismo fiscale che dimostra una
non volontà di intervenire rispetto a questo problema degli ostelli
della gioventù, che pure è un problema aperto e importante, e che
ha completamente vanificato quelle che erano le caratteristiche
innovative dell'elenco dei fondi globali inseriti nel bilancio di
previsione del 1991.
Si dà atto che, dalle ore 19,13, presiede il Presidente
Dolchi.
Presidente
Ha chiesto di parlare l'Assessore al
Turismo, Sport e Beni culturali Pascale, ne ha facoltà.
Pascale (PSI)
Vorrei solo contestare
l'affermazione del Consigliere Riccarand, là dove dice che questo
dimostra la mancanza di una volontà politica nell'affrontare il
problema dell'ostello della gioventù. Non è questione di volontà
politica; la volontà politica di questa maggioranza, ma io ritengo
anche di quella precedente, era quella di affrontare questo
problema e cercare di risolverlo. Ci sono delle difficoltà
oggettive, cioè difficoltà di reperire un fabbricato adatto ad
essere utilizzato come ostello per la gioventù, a meno che non lo
si voglia fare in qualche paese di media montagna, dove però
potrebbe essere utilizzato non in maniera ottimale. Tutti gli
ostelli della gioventù hanno bisogno di essere vicini alle grandi
vie di comunicazione, in modo particolare alla ferrovia perché gli
studenti utilizzano la ferrovia, quindi bisognerebbe trovare una
collocazione lungo l'asse ferroviario del fondovalle.
(...Interviene il Consigliere Riccarand senza
microfono...)
Casa Savoret quella è già un altro discorso, ha già altre
destinazioni che non l'ostello della gioventù.
Posso dire che di questo problema ce ne siamo occupati, ce ne
stiamo occupando, però la difficoltà esatta è quella, non è una
questione di volontà politica o meno.
E' chiaro poi che si mettono delle previsioni in bilancio che
sono indicazioni di volontà politica; se queste volontà politiche
poi non riescono ad essere attuate, si utilizzano i fondi dove sono
necessari.
Presidente
Ha chiesto di parlare il Consigliere
Rollandin, ne ha facoltà.
Rollandin (UV)
Je crois que les suggestions qui
ont été présentées de la part de M. Riccarand sont à partager.
Je voudrais rappeler que, au delà de l'utilisation de la maison
Savoret, sur laquelle on a des idées différentes, je crois qu'il y
avait là aussi une indication de la part de la Commune d'Aoste, qui
prévoyait, au moment où on allait acheter les propriétés de la
Cogne, d'utiliser l'établissement là où il y a déjà une série
d'activités du Cral-Cogne etc, justement comme Ostello della
Gioventù.
Il y avait même eu à ce sujet un ordre du jour, qui avait été
voté de la part de la Commune, là où on donnait des indications. La
Commune d'Aoste avait indiqué l'établissement Cogne qui doit être
réaménagé, et en effet j'avais même soulevé ce thème au moment où
on avait prévu une intervention pour une partie de l'établissement
et on m'avait dit qu'on était toujours de l'idée d'intervenir, et
là on peut le faire, il y a déjà des locaux disponibles. On voulait
transférer là d'autres services de l'Administration régionale, mais
il y a la possibilité d'intervenir dès à présent.
En effet c'est un peu drôle qu'on aille prendre cet argent sur
ce chapitre pour financer les pistes de fond; tout de même dans le
mérite de cette loi on est d'accord, comme on s'était déjà exprimé
en commission. Une seule remarque je me permets de faire pour ce
qui est de "battipista"; là il y a une série de possibilités
d'intervention, il y a la possibilité de le faire comme emprunt de
la part de certaines communes, là où elles n'ont pas eu le
financement suffisant. C'est un problème à régler, car il y a des
situations différentes, il y a des syndicats d'initiative qui ont
pris en charge cet engagement et par conséquent ont prévu un achat
à travers les fonds conséquents; il y a certaines communes qui ont
prévu des achats à travers des emprunts; ici il y a cette
possibilité qui est donnée dans un sens général, sans savoir qui
ira acheter, en pourcentage pour 70 pour cent des frais.
Je demanderais de prévoir pour 1992 quelque chose de différent,
ou bien de reprendre dans son ensemble le discours, qui représente
un problème réel pour la gestion des pistes de fond, compte tenu
d'une autre exigence qui est liée au manque de neige des années
passées, par conséquent on a dû intervenir de façon différente.
Dans l'espoir qu'il y ait la neige, de plus en plus on exige que
les pistes soient à même de soutenir les présences aussi pendant la
semaine, pas seulement le samedi et le dimanche, donc il y a une
exigence qui dépasse ce qui s'était passé jusqu'à il y a deux ans.
Je demanderais une assurance dans ce sens, afin qu'il y ait la
possibilité de régler dans le futur le problème.
Pour le restant les observations ont déjà été faites dans la
commission compétente. Le fait d'intervenir pour 1991 à la fin de
l'année peut représenter un problème, j'espère que pour le futur
(dans ce sens il y a déjà eu des assurances) il y ait les fonds
nécessaires pour intervenir dés le début selon les exigences.
Presidente
Si passa all'esame dell'articolato. Do
lettura dell'articolo 1:
Articolo 1 (Autorizzazione di spesa)
1. Limitatamente all'anno finanziario 1991 è autorizzata
l'ulteriore spesa di lire 135 milioni per l'applicazione della
legge regionale 22 aprile 1986, n. 17 "Concessione di contributi
per la manutenzione e la gestione di piste per lo sci di
fondo".
2. L'onere derivante dall'applicazione della presente legge
graverà sul bilancio della Regione per l'anno 1991 al capitolo
64600.
3. Alla copertura della spesa di cui al comma uno si provvede
mediante utilizzo per pari importo degli stanziamenti iscritti al
capitolo 67030, a valere sull'accantonamento previsto all'allegato
n. 8 al bilancio per l'anno in corso, concernente "Ostello per la
gioventù" (Area attività di intervento settoriale - settore della
politica sociale punto E. 1.3.) della parte spesa del bilancio di
previsione della Regione per l'anno 1991.
4. A decorrere dall'anno 1992 alla determinazione degli oneri di
cui alla legge regionale 22 aprile 1986, n. 17, si provvederà cGn
legge di bilancio ai sensi dell'articolo 15 della legge regionale
27 dicembre 1989, n. 90 "Norme in materia di bilancio e di
contabilità generale della Regione autonoma Valle d'Aosta.
All'articolo 1 vi è l'emendamento presentato dall'Assessore
Lavoyer, che recita:
Emendamento 5. In deroga all'articolo 44. comma 5 della legge
regionale 27 dicembre I989, n. 90. sono autorizzate le variazioni
di bilancio indicate all'articolo 2.
Lo pongo in votazione.
Esito della votazione:
Presenti: 31
Votanti: 19
Favorevoli: 18
Contrari: 1
Astenuti: 12 (Agnesod, Andrione, Faval, Lanivi, Louvin, Marcoz,
Mostacchi, Perrin, Rollandin, Stévenin, Vallet e Voyat)
Il Consiglio approva.
Presidente
Pongo in votazione l'articolo 1 nel
testo così emendato:
Articolo 1 (Autorizzazione di spesa)
1. Limitatamente all'anno finanziario 1991 è autorizzata
l'ulteriore spesa di lire 135 milioni per l'applicazione della
legge regionale 22 aprile 1986, n. 17 "Concessione di contributi
per la manutenzione e la gestione di piste per lo sci di
fondo".
2. L'onere derivante dall'applicazione della presente legge
graverà sul bilancio della Regione per l'anno 1991 al capitolo
64600.
3. Alla copertura della spesa di cui al comma uno si provvede
mediante utilizzo per pari importo degli stanziamenti iscritti al
capitolo 67030, a valere sull'accantonamento previsto all'allegato
n. 8 al bilancio per l'anno in corso, concernente "Ostello per la
gioventù" (Area attività di intervento settoriale - settore della
politica sociale punto E. 1.3.) della parte spesa del bilancio di
previsione della Regione per l'anno 1991.
4. A decorrere dall'anno 1992 alla determinazione degli oneri di
cui alla legge regionale 22 aprile 1986, n. 17, si provvederà cGn
legge di bilancio ai sensi dell'articolo 15 della legge regionale
27 dicembre 1989, n. 90 "Norme in materia di bilancio e di
contabilità generale della Regione autonoma Valle d'Aosta.
5. In deroga all'articolo 44. comma 5 della legge regionale 27
dicembre I989, n. 90. sono autorizzate le variazioni di bilancio
indicate all'articolo 2.
Esito della votazione.
Presenti: 31
Votanti: 31
Favorevoli: 30
Contrari: 1
Il Consiglio approva.
Presidente
Do lettura dell'articolo 2 e lo pongo
in votazione.
Articolo 2 (Variazioni di bilancio)
1. Al bilancio di previsione della Regione per l'anno
finanziario 1991 sono apportate le seguenti variazioni sia in
termini di competenza che di cassa:
Parte spesa
a) in diminuzione:
cap. 67030 "Fondo globale per il finanziamento di spese di
investimento"
lire 135.000.000
b) in aumento:
cap. 64600 "Contributi ad enti per spese di gestione e
manutenzione di piste di sci di fondo.
Legge regionale 22 aprile 1986, n. 17.
Legge regionale , n. "
lire 135.000.000
Esito della votazione.
Presenti: 31
Votanti: 31
Favorevoli: 30
Contrari: 1
Il Consiglio approva.
Presidente
Do lettura dell'articolo 3 e lo pongo
in votazione.
Articolo 3 (Dichiarazione d'urgenza)
1. La presente legge è dichiarata urgente ai sensi del comma tre
dell'articolo 31 dello Statuto speciale ed entrerà in vigore il
giorno successivo a quello della sua pubblicazione nel Bollettino
ufficiale della Regione.
Esito della votazione:
Presenti: 31
Votanti: 31
Favorevoli: 30
Contrari: 1
Il Consiglio approva.
Pongo in votazione la legge nel suo complesso:
Esito della votazione:
Presenti: 31
Votanti: 31
Favorevoli: 30
Contrari: 1
Il Consiglio approva.
