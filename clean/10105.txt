Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1098 del 12 marzo 1990 - Resoconto
OGGETTO N. 1098/IX - INIZIATIVE PER LA LIMITAZIONE DELLE
CONCENTRAZIONI EDITORIALI E TELEVISIVE E PER LA REGOLAMENTAZIONE
DELL'EMITTENZA RADIOTELEVISIVA (Approvazione di
risoluzione).
PRESIDENTE:
Do lettura della risoluzione presentata dai
Consiglieri Bondaz, Beneforti, Ricco, Limonet, Fosson, Trione e
Lanièce ed iscritta al punto 26 dell'ordine del giorno.
RISOLUZIONE
RILEVATO che il processo di concentrazione dei mezzi di
comunicazione di massa in atto nel Paese tende a costituire un
oligopolio ristretto a grandi gruppi industriali e finanziari;
RITENUTO che il pluralismo del sistema dell'informazione e della
produzione culturale costituisce condizione per il pluralismo
politico e per il policentrismo istituzionale;
CONSIDERATO che le spinte centralistiche e antiregionalistiche
hanno avuto un riflesso anche sui progetti di legge di
regolamentazione della emittenza radiotelevisiva, tanto che alle
Regioni è stato riservato un ruolo marginale; considerato che la
Regione Valle d'Aosta per la sua natura di ente di governo
complessivo della società valdostana, in virtù della legge
costituzionale dello Statuto speciale, ha competenze specifiche in
materia di tutela culturale e rivendica anche competenze specifiche
nel campo dell'informazione;
RILEVATO che la specialità dell'Autonomia valdostana trova le
sue radici proprio nella specificità delle sue condizioni
geografiche, storiche, culturali e linguistiche;
CONSIDERATO che ancora il Parlamento non ha varato norme di
regolamentazione dell'emittenza radiotelevisiva, né norme
anti-trust del tipo di quelle esistenti in tutti gli altri Paesi
occidentali;
RITENUTO che il processo di concentrazione oligopolistica assume
nella società italiana valenza non soltanto di carattere economico,
ma anche politico e culturale;
OSSERVATO che in tutti i Paesi industrializzati la tendenza alla
concentrazione è bilanciata dall’esistenza di una
forte e radicata rete di organi di informazione locali;
RICORDATE le prese di posizione delle Organizzazioni sindacali e
le preoccupazioni espresse da larghi settori del mondo politico e
culturale;
IL CONSIGLIO REGIONALE
DELLA VALLE D'AOSTA
FA VOTI PERCHE' IL PARLAMENTO
a) approvi quanto prima rigorose norme anti-trust che
regolamentino e limitino le concentrazioni editoriali e televisive,
su scala nazionale e regionale;
b) approvi quanto prima la legge di regolamentazione
dell'emittenza radiotelevisiva, restituendo ruolo politico e
culturale alle Regioni in particolare sui seguenti punti:
partecipazione regionale al piano nazionale delle frequenze; ruolo
della Regione o di suoi organi tecnici nella tenuta del registro
delle imprese radiotelevisive regionali, ruolo di vigilanza della
Regione sul rispetto della normativa anti-trust e sulla
programmazione dell’ente pubblico televisivo; ruolo
della Regione sulla gestione pubblica delle reti telematiche che
assicuri l'accesso a tutti i soggetti sia pubblici sia privati;
impegna la Giunta regionale
1) a presentare per l'approvazione un disegno di legge tendente
a promuovere in Valle d'Aosta il pluralismo dell'informazione,
sostenendo la piccola editoria e in particolare quella promossa da
operatori dell'informazione con particolare attenzione alle
iniziative che privilegino la diffusione delle peculiarità etniche,
storiche, linguistiche della Valle;
2) a presentare al Consiglio regionale, entro tre mesi, un
rendiconto relativo alla spesa complessiva sostenuta nell'ultimo
quinquennio dall'Amministrazione regionale per la pubblicità
istituzionale;
3) a rivendicare per il servizio pubblico radiotelevisivo:
a) autonomia funzionale che consenta la produzione di programmi
e servizi giornalistici atti a restituire alle sedi regionali la
capacità ideativa e produttiva di cui alla legge nazionale n.
103/75;
b) una nuova rete di informazione e servizi culturali
regionali;
4) a riferire al Consiglio regionale entro tre mesi sulla
possibilità di attuazione della rete telematica a fibre ottiche che
potrebbe consentire le trasmissioni televisive via cavo creando una
pluralità di soggetti pubblici e privati;
5) a porre in essere idonei provvedimenti atti a favorire
l’editoria libraria e periodica e la sua
distribuzione.
impegna
il Consiglio regionale
della Valle d'Aosta
1) a prendere in esame la proposta di legge nazionale di
iniziativa regionale per la tutela dell'impresa televisiva locale
elaborata dal coordinamento nazionale dei Comitati regionali per il
servizio radiotelevisivo e fatta propria dal Coordinamento
nazionale dei Presidenti di Regione il 17 gennaio 1990 e dal
Coordinamento dei Presidenti dei Consigli regionali il 27 gennaio
1990;
2) a promuovere, servendosi anche di esperti, un'indagine sulla
condizione dell'editoria dell'informazione in Valle d'Aosta;
3) a prendere contatto con le competenti Commissioni
parlamentari per illustrare il presente ordine del giorno.
PRESIDENTE:
Ha chiesto la parola il Consigliere Bondaz; ne
ha facoltà.
BONDAZ (DC):
Signor Presidente e signori Consiglieri, la
risoluzione che il Gruppo della Democrazia Cristiana intende
sottoporre alla discussione ed all'approvazione del Consiglio
regionale ha come obiettivo precipuo di ottenere un pronunciamento
della massima istituzione politica regionale sul problema di
scottante attualità delle concentrazioni editoriali e
radiotelevisive.
Com'è noto, il Parlamento sta affannosamente cercando di
disciplinare la materia, anche alla luce di una situazione resa
ancor più incandescente dalle vicende che attraversa la Mondadori,
il maggior gruppo editoriale italiano.
Come base di discussione c'è il progetto di legge predisposto
dal Ministro delle poste e telecomunicazioni, On. Mammì, che può
essere migliorato con il concorso di tutti i Gruppi parlamentari,
al fine di pervenire ad una soluzione equilibrata.
La Commissione lavori pubblici e comunicazioni del Senato nei
giorni scorsi ha dato via libera al testo governativo. Questo è
altamente positivo, in quanto il progetto di legge esce dalla
Commissione e va verso l'aula, proponendo, dopo quindici anni della
vecchia legge del monopolio, la disciplina del sistema misto
radiotelevisivo pubblico e privato.
Tra i punti qualificanti figurano tra l'altro l'abbassamento
degli indici di affollamento pubblicitario, le norme anti-trust per
la salvaguardia del pluralismo, la maggiore certezza per il
finanziamento del servizio pubblico, che continua a detenere una
posizione centrale anche nel sistema misto.
Dopo anni di attesa, abbiamo finalmente un testo che avvia il
sistema dell’emittenza sul binario della
razionalizzazione e del pluralismo effettivo.
Nell'attuale fase di discussione parlamentare, che si annuncia
effervescente, è necessario che le Regioni facciano sentire la loro
voce, affinché ad esse sia assegnato un ruolo centrale
nell'elaborazione di norme precise.
Esistono già al riguardo delle iniziative predisposte dal
Coordinamento nazionale dei Comitati regionali per il servizio
radiotelevisivo, fatte proprie, come si ricorda nel testo della
risoluzione del nostro Gruppo, dal Coordinamento dei Presidenti dei
Consigli e delle Giunte regionali.
Dobbiamo contribuire, come Regione, al superamento dell'anomalia
esistente, in modo che il mondo dell'emittenza radiofonica e
televisiva nazionale possa uscire dall'attuale condizione di
estrema debolezza in cui si trova ad operare.
A1 momento, l'informazione regionale non riesce a soddisfare
pienamente le attese dei cittadini ed è in modo particolare l'Ente
Regione ad essere il più delle volte penalizzato proprio a causa
dell'estrema difficoltà in cui si muovono gli operatori
dell'informazione.
Nella risoluzione presentata dal nostro Gruppo si evidenzia pure
la necessità della predisposizione, a livello regionale, di un
progetto di legge tendente al rilancio della piccola editoria.
Sappiamo che la Giunta regionale ha in fase di elaborazione un
suo progetto, già discusso nei giorni scorsi con una delegazione
dell'Associazione dei giornalisti della Valle d'Aosta. Questo è
sicuramente un segno positivo e noi ci auguriamo che la legge in
preparazione assegni un riconoscimento all'importanza che i
giornali locali, le televisioni e le radio private hanno nel
sistema di comunicazione giornalistica della Valle.
Riteniamo pertanto che la risoluzione presentata, aperta
evidentemente ad eventuali proposte migliorative, possa trovare il
consenso di tutto il Consiglio regionale.
Signori Consiglieri, termino ricordando che la battaglia per il
pluralismo dell'informazione è una battaglia di civiltà, mirata al
potenziamento dell'ordinamento regionale ed alla creazione dei
presupposti di una più efficace presenza della Regione
nell’opinione pubblica.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (PCI):
Noi siamo favorevoli al complesso della
risoluzione, anche se non siamo riusciti a capire bene le
motivazioni che hanno indotto un Gruppo della maggioranza a
presentarla: non sappiamo se si vuole dare una mano ai Gruppi
parlamentari favorevoli alla votazione della legge anti-trust,
partendo dalla periferia, dai Consigli regionali, oppure se ci
siano ragioni specifiche che hanno indotto il Gruppo regionale
della Democrazia Cristiana a presentare questa risoluzione.
A noi sembra che il Governo e la maggioranza del Parlamento
abbiano tutti gli strumenti per procedere in tempi brevi
all'approvazione di una legge che metta delle regole nel campo
dell'informazione. Non credo che si possa accettare ancora per
lungo tempo che l'Italia sia l'unico Paese avanzato a permettere
scorrerie economiche, finanziarie e politiche nel campo
dell'informazione. Ci pare che quanto è stato fatto dagli Stati
Uniti, dalla Francia e dalla Germania debba essere fatto al più
presto anche in Italia.
Quindi, se il voto a questa risoluzione ha il senso di aiutare
le forze della maggioranza di Governo che non riescono a vincere le
resistenze, ben venga anche il voto del Consiglio regionale e
l'assenso del nostro Gruppo.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (VA):
Ho chiesto la parola per esprimere una
dichiarazione di voto sostanzialmente a favore di questa
risoluzione, di cui condividiamo l'impostazione di fondo.
Abbiamo un'unica perplessità relativa al primo punto degli
impegni assegnati alla Giunta regionale, quello concernente
"l'approvazione di un disegno di legge tendente a promuovere in
Valle d'Aosta il pluralismo dell'informazione, sostenendo la
piccola editoria...", che è formulato in termini molto generici, al
punto da poter contenere delle cose che possiamo condividere, ma
anche delle altre che potremmo non condividere. Comunque, la
valutazione su questa parte la faremo nel momento in cui ci
troveremo di fronte ad una proposta precisa, che renda possibile al
Consiglio esprimersi in merito.
Per quanto riguarda il complesso del tema della risoluzione, la
necessità di un pluralismo, di norme e di leggi contro le
concentrazioni, noi siamo pienamente d'accordo e quindi il nostro
voto sarà favorevole alla risoluzione.
PRESIDENTE:
Ha chiesto la parola il Consigliere Rusci; ne
ha facoltà.
RUSCI (PRI):
Ho chiesto di intervenire per fare una
dichiarazione di voto su un argomento che è drammaticamente
all'ordine del giorno del dibattito politico italiano.
Nel 1904 Max Weber ha scritto "L'etica protestante e lo spirito
del capitalismo", in cui intende l'economia come una religione
molto precisa, con ferree regole. Da allora sono passati quasi 90
anni, ma mi sembra che nel nostro Paese le regole
dell’economia siano molto all'acqua di rose.
L'argomento all'ordine del giorno ripropone con grande
drammaticità il quesito se le forze politiche siano o meno in grado
di governare lo sviluppo della società civile o se esse siano
invece condannate ad arrancare stancamente dietro agli
avvenimenti
Voglio sottolineare come in questo caso il ritardo rispetto agli
avvenimenti sia abissale. La prima legge antitrust promulgata negli
Stati Uniti, il famoso "Schermann Act", risale al 1908. L'intera
normativa in materia viene poi ulteriormente perfezionata nel
periodo del "New Deal" roosveltiano.
Tutto ciò vale a dimostrare che gli Stati Uniti, la patria del
mercato, della libertà d'impresa e della libera iniziativa, non
abbiano mai concepito questo settore come una giungla senza regole
e senza normative.
Purtroppo, noi tendiamo ad assimilare i difetti degli Stati
Uniti, ma ci guardiamo bene dall'imitarne i pregi. In particolare,
il mercato, nella visione nostrana, spesso diviene sinonimo di una
guerra tra bande, ma combattuta senza regole.
Secondo questa volgare falsificazione dello spirito
anglosassone, il compito delle forze politiche e dello Stato
sarebbe solo quello di sancire "a posteriori" i rapporti di forza
conquistati sul campo da imprenditori più simili ad avventurieri
che a veri uomini d'affari.
Se da lungo tempo il PRI è stato definito "il Partito del
rigore", ciò è anche dovuto al fatto che da lungo tempo il nostro
Partito, quasi isolato nel panorama italiano, si è battuto contro
questa tendenza, ora emergente proprio nel campo dell'editoria.
Partendo da queste posizioni di principio, che vennero
riconfermate in ogni occasione da Ugo La Malfa, il nostro Partito
ha le carte in regola per affermare di non aver mai concepito il
mercato come un "far west" casereccio, per ché le regole devono
valere soprattutto in questo ambito, tant'è che il moderno
riformismo può infatti essere così riassunto: "Le regole come
strumento del riformismo stesso".
Ora, su questo argomento, la DC dimostra un po' di fretta.
Sappiamo che nel dopoguerra essa è stata a lungo il partito egemone
e lo è tuttora nel panorama politico italiano, ma decide solo ora
di regolamentare l'emittenza televisiva. Questo ci rende un po'
sospetti, perché queste preoccupazioni sono forse dovute al fatto
che questo grande partito si vede quasi emarginato dal grande
dibattito in corso sull'editoria.
Alla fretta della DC fa un po' da contrappunto la lentezza del
PSI, che in altri settori è invece così pronto a declamare la
propria sensibilità verso le tendenze della società civile e verso
una nuova modernità.
L'atteggiamento di entrambi i partiti è forse poco credibile.
Noi prendiamo atto della volontà dimostrata dal Gruppo consiliare
regionale della Democrazia Cristiana e ci esprimiamo a favore della
risoluzione, accompagnando ovviamente il consenso con tutto il
ragionamento che ho voluto sintetizzare e che ci vede da lungo
tempo ampiamente favorevoli alla limitazione delle concentrazioni
editoriali e televisive ed alla regolamentazione dell'emittenza
radiotelevisiva. Le regole innanzitutto.
PRESIDENTE:
Ha chiesto la parola il Consigliere Pascale;
ne ha facoltà.
PASCALE (PSI):
Mi sembra che questa risoluzione sia una
petizione di principi largamente condivisibili, in quanto riafferma
il principio della garanzia del pluralismo nell'informazione e
chiede che vengano fissate delle regole, che dovrebbero essere
fissate per ogni settore della vita democratica.
In tale ottica, trattandosi cioè di principi condivisibili da
tutti, anche il nostro Gruppo voterà a favore della
risoluzione.
PRESIDENTE:
Ha chiesto la parola il Consigliere Aloisi; ne
ha facoltà.
ALOISI (MSI):
Vorrei fare alcune brevi considerazioni
sull'argomento in oggetto.
Dico subito che questa risoluzione mi trova concorde, anche
perché va incontro alle legittime richieste di quel pluralismo
della politica e dell'informazione, per la cui assenza noi abbiamo
forse pagato in termini di immagine molto più di qualsiasi altro
partito.
Trovo strano però che questa richiesta venga avanzata da un
Partito di maggioranza, da un Partito cioè che, specie in questi
ultimi anni, ha sempre governato nella nostra Nazione.
Non dobbiamo dimenticare inoltre che il monopolio televisivo
pubblico in Italia oggi è politicizzato: la prima rete è della
Democrazia Cristiana, la seconda è del Partito Socialista Italiano
e la terza è del Partito Comunista.
Siamo d'accordo, quindi, sulla necessità di tutelare il
pluralismo dell'informazione, perché solo così si realizza la vera
democrazia, ma non basta affermarlo solo a parola, se poi nella
realtà e nei fatti concreti continua ad esistere il monopolio
dell'informazione. Non appena un gruppo privato cerca di scalfire
il monopolio pubblico, ecco che improvvisamente queste forze
politiche prospettano richieste di regolamentazione, perché si
vedono sfuggire di mano il controllo dell'informazione.
Mi dichiaro d'accordo con il contenuto della risoluzione, perché
va incontro alle richieste che noi, come Partito politico, abbiamo
sempre prospettato: la necessità del pluralismo nell'informazione e
l'abolizione di ogni discriminazione di cui siamo sempre stati
oggetto.
Siamo favorevoli, quindi, alla risoluzione, anche se dobbiamo
rimarcare una certa contraddizione in alcune forze politiche, che
si trovano sempre d'accordo sui principi, anzi provvedono a
divulgarli, mentre nella sostanza sono proprio esse a detenere il
monopolio dell'informazione e a discriminarne la libertà.
Cerchiamo ora di entrare nel merito di un argomento che ci
interessa più da vicino, perché finora abbiamo parlato solo di
regolamentazione dell'informazione a livello nazionale, anche se in
seconda istanza si interviene pure nell'ambito locale. Io vorrei
porre l'accento sull'informazione all'interno del nostro
Consiglio.
Io avevo presentato un'interrogazione, che probabilmente non è
stata accettata perché chiedevo alla Giunta dei chiarimenti su una
decisione assunta dall'Ufficio di Presidenza del Consiglio,
seguendo cioè una procedura non regolamentare.
Approfitto dell'occasione per fare una riflessione su questa
circostanza. Come Capigruppo abbiamo avuto un incontro, nel corso
del quale abbiamo dibattuto alcuni problemi, tra i quali anche
l'assunzione di un consulente in materia di informazione che non ho
ancora ben capito che cosa dovrebbe fare, ma che in definitiva
dovrebbe contribuire a proiettare all'esterno un'immagine più
positiva dei lavori del Consiglio. Stranamente, però, questo
personaggio viene d'Oltralpe ed è di nazionalità francese, cosa
che, secondo me, suona anche offesa alla professionalità ed alla
capacità dei nostri giornalisti, che sono sicuramente
all'altezza...
PRESIDENTE:
Consigliere Aloisi, questo argomento non è
all'ordine del giorno...
ALOISI (MSI):
Chiedo scusa, Presidente...
PRESIDENTE:
... e pertanto mi sembra un modo surrettizio
per discutere...
ALOISI (MSI):
No, no, sarò breve. Questa, del resto, è
anche informazione e non è che parlo di altre questioni.
PRESIDENTE:
Ma tutto è informazione, per cui si può anche
tralignare.
ALOISI (MSI):
Comunque, per concludere, penso che anche
questa decisione della Presidenza del Consiglio, o di non so chi,
di ricorrere a personaggi che forse non conoscono neanche
sufficientemente la nostra realtà, non vada incontro allo spirito
di pluralismo e di efficienza dell'informazione.
Ritengo pertanto che, prima di dare ampio risalto all'immagine
del pluralismo dell'informazione politica a livello nazionale,
bisognerebbe guardare anche nel nostro piccolo interno, per vedere
come funzionano i nostri organismi, come funziona il nostro Ufficio
stampa e, soprattutto, come può ciascun Consigliere regionale
divulgare le sue attività politiche.
Fatte queste considerazioni e questa leggera critica, voterò a
favore della risoluzione, anche perché sono d'accordo sui princìpi
in essa contenuti.
Grazie.
PRESIDENTE:
Ha chiesto la parola il Presidente della
Giunta, Rollandin; ne ha facoltà.
ROLLANDIN (UV):
On ne peut que être d'accord sur le fait
d'aborder le problème de l'information et sur la possibilité
d'exploiter d'une façon, la plus convenable possible pour une
Région comme la nôtre, les différentes propositions.
Je crois tout de même que cette résolution reprend deux
problèmes spécifiques: le problème de l'information et d'une loi
qui réglemente le système de l'information au niveau national et
celui de l'information au niveau local.
Pour ce qui est du problème au niveau national, je voudrais
rappeler que la loi Mammì, qui est en train d'être discutée et
demain commencera sa procédure parlementaire, avait déjà soulevé
des doutes pour ce qui est du respect et de la participation des
Régions, tout spécifiquement des Régions à statut spécial.
A ce sujet, le Sénateur Dujany avait présenté en Commission des
amendements qui malheureusement n’ont pas été
acceptés. J'espère que le Sénateur, pourra représenter, avec le
Député, les amendements et qu'il y aura une sensibilité différente
de la part des Groupes concernés. Autrement, par cette proposition,
on risque de faire une action sans doute valable, mais qui serait
contraire, du point de vue des résultats, à l'esprit de
participation des Régions a statut spécial.
Je dois avouer que malheureusement la participation des Régions
à l'information, au niveau des différentes propositions, à présent
est nulle. Il n'y a aucun système d'y participer, sauf au niveau
local avec ce comité qui devrait coordonner les différents
problèmes et qui a une fonction, comme nous l'avons déjà souligné
dans d'autres séances, plutôt faible par rapport à l'organisation
existante.
Je crois qu'il faudra que l'on accepte que les Régions aient un
poids différent au niveau de la loi existante. A ce sujet je
voudrais rappeler aussi l'invitation qui avait été soulevée de la
part de la Cour Constitutionnelle par la sentence n° 826, qui
disait: "Lo sviluppo di un sistema informativo in grado di dare
viva voce alle specifiche realtà locali rientra
nell'imprescindibile compito di dare espressione a quelle
istituzioni che rappresentano il tessuto connettivo del Paese, il
che richiede, come ineluttabile conseguenza, che sia assicurata
l'effettiva autonomia di tali emittenti anche attraverso l'adeguata
disponibilità di frequenze e di risorse pubblicitarie". C'était
pour rappeler le poids concret que la réalité locale devrait avoir
et les modifications qui devraient exister.
J'ai voulu rappeler ces invitations, car je crois que les
différentes forces politiques devraient prêter une attention
différente aux problèmes qui ont été soulevés et que je viens de
rappeler. A ce propos j'inviterais soit le Sénateur soit le Député
à insister sur ces termes.
Je crois qu'on a déjà eu la possibilité d'insister sur
l'information au niveau local. On voudrait qu’il y
ait de plus en plus d'attention aux différents problèmes locaux,
qu'il y ait une attention spécifique aux problèmes culturels de
notre Région, qu'il y ait finalement le renouvellement de la
convention Région-Rai, prévue par la loi n° 203, qui est échue
depuis des mois et dont on ne parle plus, qu’il y
ait des programmes en langue française ou bien qu'il y ait la
possibilité d'avoir une augmentation des programmes en langue
française, ce qui malheureusement n'a pas encore été accepté, et
d'autres points qu'il faudra prendre en considération au moment de
la convention.
Ce sont des problèmes qu'on a examiné aussi, avec d'autres
représentants du Conseil, avec le Syndicat des journalistes. Il y a
là une disponibilité à examiner les activités locales qui peuvent
être augmentées. Il y a la possibilité d'avoir des rencontres afin
de connaître quelles peuvent être les mesures pour avoir, dans les
différentes Régions, des personnes qui connaissent la réalité
locale et qui puissent être insérées dans ces moyens
d'information.
Je voudrais rappeler que l'Administration régionale avait déjà
donné son appui à la possibilité de prédisposer un cours de
formation pour des journalistes, pour des jeunes qui voudraient
s'occuper de journalisme, afin qu'il y aient sur place des
personnes préparées, qui connaissent notre histoire et la réalité
locale, et qui soient a même de donner, par conséquent, une
information la plus correcte possible.
Voilà quelques problèmes qui malheureusement sont encore sur le
tapis et auxquels on n’a pas encore trouvé une
solution.
La loi anti-trust ne peut que être dans les voeux de toutes les
forces politiques, mais les retards ne sont pas la conséquence de
la négligence des Régions, c'est une volonté politique qui n'a pas
encore abouti à des résultats.
Pour ce qui est de la résolution, je demanderai seulement de
modifier - j'en ai déjà parlé avec les Conseillers qui l'ont
proposé - quelque partie, pour la quelle on a prédisposé des
amendements qui vont être distribués.
J'espère qu'on acceptera les amendements qui ont été présentés
pour ce qui est de la première partie, où l’on dit:
"Fa voti perché il Parlamento...".
Pour ce qui est du premier point de la deuxième partie ("impegna
la Giunta regionale: 1 - a presentare per l'approvazione un disegno
di legge tendente a promuovere..."), la Junte a déjà approuvé
vendredi le projet de loi prédis posé par toutes les Régions et par
un comité mixte, qui a examiné les différentes problématiques
concernant l'information radiotélévisée et par journal. Ce projet
de loi sera présenté au Conseil dans le plus bref délai.
Le premier point pourrait donc être éliminé, compte tenu qu'il y
a déjà le premier point de la troisième partie ("impegna il
Consiglio regionale della Valle d'Aosta: 1 - a prendere in esame la
proposta di legge nazionale...), qui en est justement la
conséquence.
On propose de modifier la lettre b) du point trois en
disant:
"Impegna la Giunta regionale...
3) a rivendicare per il servizio pubblico radiotelevisivo:... b)
una rete di informazione e servizi culturali regionali più attenta
alla realtà locale", anziché "una nuova rete".
Au point quatre, à la place de "a riferire al Consiglio...", il
y a "a presentare al Consiglio regionale il risultato dello studio
sulla possibilità di attuazione della rete telematica a fibre
ottiche che potrebbe consentire le trasmissioni televisive via cavo
creando una pluralità di soggetti pubblici e privati".
A ce sujet je voudrais rappeler que les travaux, concernant
l'axe principal des réalisations en fibres optiques, seront
réalisés déjà dans le mois à venir, dans le mois de mai, et qu'ils
seront terminés à la fin de l'année 1991. Les travaux se
dérouleront sur les deux années à venir pour le réseau qui relie
toute notre Région jusqu'à Courmayeur.
Quoique sur ce premier point on ait déjà eu un résultat très
important, on avait prévu une étude concernant la possibilité de
s'adresser à des privés et à des organisations qui existent sur le
territoire et qui sont intéressés à avoir tout le réseau en fibres
optiques. On a prévu cette étude pour savoir quelle est
l'utilisation et en conséquence de ces études on va prévoir la
réalisation du réseau concernant notre Région, qui est un réseau
parallèle au réseau principal, qui - comme vous le savez - reliera
la centrale de Turin à Albertville, pour les Jeux Olympiques.
Pour le point cinq, au lieu de "a porre in essere idonei
provvedimenti...", on propose "a studiare idonei
provvedimenti...".
Le premier point de la partie qui concerne "impegna il Consiglio
regionale della Valle d'Aosta" est bien formulé; pour le deuxième
point on propose: "2) a promuovere un'indagine sulle condizioni
dell'editoria dell'informazione in Valle d'Aosta"; et pour le
troisième: "3) di inviare la risoluzione ai Presidenti delle
competenti commissioni parlamentari", étant donné que les travaux
sont déjà avancés.
Je crois que dans l'ensemble on reprend l’esprit
de cette résolution et que les modifications sont conséquentes aux
changements qu’il y a eu dans ces derniers temps et
au fait que des programmes spécifiques existent déjà dans notre
Région.
PRESIDENTE:
Ha chiesto la parola il Consigliere Bondaz; ne
ha facoltà.
BONDAZ (DC):
Ringrazio i Consiglieri che sono intervenuti
nel dibattito e che hanno dichiarato la loro disponibilità ad
approvare la risoluzione presentata dal Gruppo della Democrazia
Cristiana.
Come avevo già anticipato, ribadisco inoltre che non abbiamo
alcuna difficoltà ad accogliere gli emendamenti proposti in sede di
dibattito.
Puntualizzo al Consigliere Mafrica che noi abbiamo presentato la
risoluzione senza alcuna "arrière pensée", prova ne sia che la
discussione ha confermato che il problema è importante e sentito e
che quanto prima avrebbe dovuto essere discusso e votato in
Consiglio.
Il Consigliere Rusci sospetta che questa risoluzione sia stata
presentata adesso, perché noi, almeno a livello nazionale, abbiamo
ritenuto di essere tagliati fuori da certi giochi nel campo
dell'informazione. La cosa mi fa un pochino sorridere, ma ciò
nonostante lo ringrazio ugualmente della sua adesione al nostro
documento.
Mi sento di poter dire, però, che questo documento ha anche una
valenza di carattere regionalistico, che in parte è stata messa in
evidenza dal Presidente della Giunta, tant'è che anche altre
Regioni, specie quelle a Statuto speciale, hanno approvato
risoluzioni di tenore analogo: la Sardegna l'ha già approvata, la
Sicilia la sta per approvare...
Non so se è già stato detto, ma, per certi versi, è proprio il
testo di legge Mammì a tagliare un po' fuori le Regioni. Noi, come
Gruppo, abbiamo ritenuto di dover presentare questa risoluzione
affinché anche la Regione Valle d'Aosta possa dare al Parlamento ed
alle sue Commissioni degli strumenti di supporto, capaci di
dimostrare che siamo attenti a queste problematiche.
Queste sono motivazioni di carattere politico e non motivazioni
di appoggio a questo o a quel gruppo, cosa che non ci interessa
affatto, perché il problema dell'informazione è talmente grande da
trascendere le posizioni di simpatia o di antipatia nei confronti
di questo o di quel gruppo editoriale: è un problema di democrazia
e di credibilità del nostro ordinamento politico e sociale ed è
proprio per questo che noi abbiamo ritenuto presentare
all'approvazione del Consiglio una risoluzione.
Cogliamo ovviamente l'occasione per ringraziare i Consiglieri
che l'approveranno con le modifiche suggerite dal Presidente della
Giunta.
PRESIDENTE:
Ha chiesto la parola il Consigliere Dolchi; ne
ha facoltà.
DOLCHI (PCI):
Intervengo per una questione puramente
formale.
Visto che il Presidente della Giunta propone di inviare questa
risoluzione ai Presidenti delle competenti Commissioni
parlamentari, mi permetto di evidenziare una incongruenza
formale.
Nella risoluzione si dice: "Il Consiglio regionale... impegna il
Consiglio regionale...", cosa che a me sembra un po'
anacronistica.
Mi sta bene che il Consiglio regionale impegni la Giunta, ma mi
sembra un po' anacronistico che il Consiglio regionale impegni il
Consiglio regionale; per cui propongo di sostituire la dizione
"impegna il Consiglio regionale della Valle d'Aosta" con "decide...
1) di prendere in esame...; 2) di promuovere...; di inviare la
risoluzione...".
Si tratta solo di una questione formale, ma, visto che la
risoluzione sarà inviata ai Presidenti delle Commissioni
parlamentari competenti, cerchiamo di evitare di fare una brutta
figura.
Grazie.
PRESIDENTE:
Do lettura degli emendamenti proposti dal
Presidente della Giunta, Rollandin, ed accettati dal Consigliere
Bondaz.
EMENDAMENTI
"impegna la Giunta regionale"
- il punto 1) è soppresso;
- la lettera b) del punto 3) è così modificata:
"b) una rete di informazione e servizi culturali regionali più
attenta alla realtà locale";
- il punto 4) è così modificato:
"4) a presentare al Consiglio regionale il risultato dello
studio sulla possibilità di attuazione della rete telematica a
fibre ottiche che potrebbe consentire le trasmissioni televisive
via cavo creando una pluralità di soggetti pubblici e privati";
- il punto 5) è così modificato:
5) a studiare idonei provvedimenti atti a favorire l'editoria
libraria e periodica e la sua distribuzione".
"impegna il Consiglio regionale della Valle d'Aosta"
- il punto 2) è così modificato:
"2) a promuovere un'indagine sulla condizione dell'editoria
dell'informazione in Valle d'Aosta";
- il punto 3) è così modificato:
"3) a inviare la risoluzione ai Presi denti delle competenti
Commissioni parlamentari".
PRESIDENTE:
Se nessuno chiede la parola, pongo in
votazione gli emendamenti testé letti.
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
PRESIDENTE:
Do lettura della risoluzione emendata, nel
testo comprensivo del subemendamento proposto dal Consigliere
Dolchi.
RISOLUZIONE
RILEVATO che il processo di concentrazione dei mezzi di
comunicazione di massa in atto nel Paese tende a costituire un
oligopolio ristretto a grandi gruppi industriali e finanziari;
RITENUTO che il pluralismo del sistema dell'informazione e della
produzione culturale costituisce condizione per il pluralismo
politico e per il policentrismo istituzionale;
CONSIDERATO che le spinte centralistiche e antiregionalistiche
hanno avuto un riflesso anche sui progetti di legge di
regolamentazione della emittenza radiotelevisiva, tanto che alle
Regioni è stato riservato un ruolo marginale; considerato che la
Regione Valle d'Aosta per la sua natura di ente di governo
complessivo della società valdostana, in virtù della legge
costituzionale dello Statuto speciale, ha competenze specifiche in
materia di tutela culturale e rivendica anche competenze specifiche
nel campo dell'informazione;
RILEVATO che la specialità dell'Autonomia valdostana trova le
sue radici proprio nella specificità delle sue condizioni
geografiche, storiche, culturali e linguistiche;
CONSIDERATO che ancora il Parlamento non ha varato norme di
regolamentazione dell'emittenza radiotelevisiva, né norme
anti-trust del tipo di quelle esistenti in tutti gli altri Paesi
occidentali;
RITENUTO che il processo di concentrazione oligopolistica assume
nella società italiana valenza non soltanto di carattere economico,
ma anche politico e culturale;
OSSERVATO che in tutti i Paesi industrializzati la tendenza alla
concentrazione è bilanciata dall'esistenza di una forte e radicata
rete di organi di informazione locali;
RICORDATE le prese di posizione delle Organizzazioni sindacali e
le preoccupazioni espresse da larghi settori del mondo politico e
culturale;
IL CONSIGLIO REGIONALE
DELLA VALLE D'AOSTA
FA VOTI PERCHE' IL PARLAMENTO
a) approvi quanto prima rigorose norme anti-trust che
regolamentino e limitino le concentrazioni editoriali e televisive,
su scala nazionale e regionale;
b) approvi quanto prima la legge di regolamentazione
dell'emittenza radiotelevisiva, restituendo ruolo politico e
culturale alle Regioni in particolare sui seguenti punti:
partecipazione regionale al piano nazionale delle frequenze; ruolo
della Regione o di suoi organi tecnici nella tenuta del registro
delle imprese radiotelevisive regionali; ruolo di vigilanza della
Regione sul rispetto della normativa anti-trust e sulla
programmazione dell'ente pubblico televisivo; ruolo della Regione
sulla gestione pubblica delle reti telematiche che assicuri
l'accesso a tutti i soggetti sia pubblici sia privati;
impegna la Giunta regionale
1) a presentare al Consiglio regionale, entro tre mesi, un
rendiconto relativo alla spesa complessiva sostenuta nell'ultimo
quinquennio dall'Amministrazione regionale per la pubblicità
istituzionale;
2) a rivendicare per il servizio pubblico radiotelevisivo:
a) autonomia funzionale che consenta la produzione di programmi
e servizi giornalistici atti a restituire alle sedi regionali la
capacità ideativa e produttiva di cui alla legge nazionale n.
103/75;
b) una nuova rete di informazione e servizi culturali regionali
più attenti alla realtà locale;
3) a presentare al Consiglio regionale il risultato dello studio
sulla possibilità di attuazione della rete telematica a fibre
ottiche che potrebbe consentire le trasmissioni televisive via cavo
creando una pluralità di soggetti pubblici e privati;
4) a studiare idonei provvedimenti atti a favorire l'editoria
libraria e periodica e la sua distribuzione.
decide
1) di prendere in esame la proposta di legge nazionale di
iniziativa regionale per la tutela dell'impresa televisiva locale
elaborata dal coordinamento nazionale dei Comitati regionali per il
servizio radiotelevisivo e fatta propria dal Coordinamento
nazionale dei Presidenti di Regione il 17 gennaio 1990 e dal
Coordinamento dei Presidenti dei Consigli regionali il 27 gennaio
1990;
2) di promuovere un'indagine sulla condizione dell'editoria
dell'informazione in Valle d'Aosta;
3) di inviare la risoluzione ai Presidenti delle competenti
commissioni parlamentari.
PRESIDENTE:
Se nessuno chiede la parola, pongo in
votazione la risoluzione emendata testé letta.
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
