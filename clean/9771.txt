Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 892 del 30 novembre 1989 - Resoconto
OGGETTO N. 892/IX - Modifica dell'organizzazione periferica
del servizio di riscossione dei tributi in Valle d'Aosta
(Approvazione di risoluzione).
Presidente - Do lettura del testo della risoluzione:
RISOLUZIONE
Il Consiglio regionale della Valle d'Aosta
visto
il D.P.R. 28 gennaio 1988, n. 43, istitutivo del Servizio di
riscossione dei tributi e di altre entrate dello Stato e di altri
Enti pubblici, emanato ai sensi dell'art. 1, comma 1°, della legge
delega 4 ottobre 1986, n. 657;
considerato
che ai sensi della sopracitata normativa, gli esattori e i
ricevitori provinciali sono sostituiti da agenti della riscossione,
cui è affidato il relativo servizio, mediante concessione
amministrativa;
visto
l'art. 4 della legge 4 ottobre 1986, n. 657 e gli artt. 114 e
115 del D.P.R. 28 gennaio 1988, n. 43, contenenti disposizioni per
la determinazione degli ambiti territoriali delle concessioni per
il primo quinquennio di applicazione del funzionamento del Servizio
Centrale della riscossione, nonchè del numero e della dislocazione
degli sportelli per ciascun ambito territoriale;
visto
il decreto del Ministro delle Finanze, in data 4 ottobre 1989,
il quale ha determinato, per la Valle d'Aosta, due ambiti
territoriali da valere per il primo quinquennio di applicazione del
servizio centrale della riscossione, così costituiti:
1) Ambito A: costituito dai seguenti 18 Comuni:
Allein, Aosta, Bionaz, Charvensod, Doues, Etroubles, Gignod,
Gressan, Jovençan, Ollomont, Oyace, Pollein, Roisan,
Saint-Christophe, Saint-Oyen, Saint-Rhemy, Sarre, Valpelline;
2) Ambito B: costituito dai residui n. 56 Comuni della
Regione.
visto
il decreto del Ministro delle Finanze, in data 16 ottobre 1989,
il quale ha determinato relativamente agli ambiti territoriali
individuati dal menzionato decreto ministeriale, il numero degli
sportelli esattoriali, così dislocati:
Ambito "A", n. 1, nel Comune di Aosta
Ambito "B", n. 3, nei Comuni di Châtillon, Morgex, Verrès.
considerato
Come estremamente importante che sia garantita la presenza di
altri sportelli esattoriali, oltre a quelli già individuati, al
fine di evitare i disagi che comporterebbe la chiusura di quelli
attualmente funzionanti;
ritenuto, altresì,
importante che si pervenga ad una modifica dell'attuale
normativa, in materia di organizzazione periferica del servizio di
riscossione dei tributi in Valle d'Aosta;
invita
il Ministero delle Finanze, tramite l'Intendenza di Finanza di
Aosta, a valutare la possibilità di affidare il servizio di
esattoria anche ad altri Istituti ed Aziende di Credito oltre a
quelle già previste, al fine di garantire la presenza nell'ambito
della Regione Valle d'Aosta di ulteriori sportelli esattoriali,
tenuto conto della particolare conformazione geografica della
Regione e dei notevoli disagi che deriverebbero dalla chiusura
degli sportelli dislocati, soprattutto nelle vallate laterali;
impegna
il Presidente della Giunta regionale ad inoltrare questa
risoluzione al Ministero delle Finanze, tramite l'Intendenza di
Finanza di Aosta.
Presidente
- Ha chiesto di parlare il Presidente della
Giunta, ne ha facoltà.
Rollandin (UV)
- Je crois que l'ordre du jour n'exige pas
des explications supplémentaires. En effet il y a eu une prise de
position qui est défavorable aux exigences de la population même et
je crois que le minimum c'est de demander qu'il y ait une
modification de cet arrêté de la part du Ministre compétent, étant
donné que, comme on a essayé d'expliquer dans ce document, on
risquerait d'éliminer toute une série de bureaux de perception des
impôts surtout dans les vallées. Ce qui donne des conséquences que
tout le monde peut comprendre.
J'espère donc qu'il y ait une prise de position forte et on
engagera aussi les parlementaires pour essayer de suivre cette
démarche, afin qu'il y ait une modification.
Presidente
- Pongo in votazione la risoluzione:
Esito della votazione:
Presenti, votanti e favorevoli: ventiquattro.
Il Consiglio approva all'unanimità
***
