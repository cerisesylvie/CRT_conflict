Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 103 del 18 febbraio 1982 - Resoconto
OGGETTO N. 103/VII - DISEGNO DI LEGGE CONCERNENTE: "PROROGA
DELLA GARANZIA FIDEIUSSORIA DELLA REGIONE PRESSO ISTITUTI E AZIENDE
BANCARIE, PER LA CONCESSIONE DI PRESTITI E DI FIDO BANCARIO A
FAVORE DELLA COOPERATIVA PRODUTTORI LATTE E FONTINA DELLA VALLE
D'AOSTA".
PRESIDENTE:
Ha chiesto di parlare l'Assessore
all'Agricoltura e Foreste Marcoz. Ne ha facoltà.
MARCOZ - (U.V.):
Aggiungo solo, rispetto a quanto messo
in relazione, che le forme di fontina prodotte lo scorso anno '81 e
conferite dalle latterie alla Cooperativa sono state 59.482 di 1?
qualità (55%), quelle di seconda qualità 44.384 pari al 41%; mentre
quelle degli alpeggi sono state 31.804 di prima qualità e 16.484 di
seconda qualità. Il prezzo realizzato per quanto riguarda la
latteria di prima qualità è stato di 6.000 lire, di seconda qualità
di lire 5.750; per quelle di alpeggio il prezzo realizzato è stato
di 6.750 lire per quelle di prima qualità e di 6.500 lire per
quelle di seconda qualità.
PRESIDENTE:
Si passa alla votazione dell'articolato.
Do lettura dell'art. l:
Art
.
1
La Giunta regionale è autorizzata a concedere la proroga
della garanzia fideiussoria della Regione, per la durata di un
anno, presso Istituti di Credito e Aziende Bancarie, nell'interesse
ed a favore della Cooperativa Produttori Latte e Fontina della
Valle d'Aosta, s.r.l., con sede in Saint-Christophe, per operazioni
di finanziamento delle spese per le attività inerenti alle finalità
statutarie della Cooperativa stessa, fino alla concorrenza massima
di complessive lire 3.000.000.000.
La garanzia fideiussoria comprende altresì gli interessi, le
spese, le imposte e gli accessori richiesti dagli Istituti di
credito mutuanti.
Tale garanzia fideiussoria ha carattere sussidiario, a norma
del 2° comma dell'art. 1944 del Codice Civile, ai fini della
preventiva escussione del debitore principale.
PRESIDENTE:
Metto in approvazione l'articolo 1
testè letto:
ESITO DELLA VOTAZIONE
Presenti, votanti e favorevoli: ventisette.
Il Consiglio approva all'unanimità.
PRESIDENTE:
Do lettura dell'art. 2:
ART. 2
La concessione della proroga della garanzia fideiussoria
regionale è subordinata all'impegno, da parte della Cooperativa
Produttori Latte e Fontina della Valle d'Aosta, di sottoporre le
proprie contabilità ed operazioni commerciali e di gestione a
periodici controlli, in ogni più ampia forma, disposti dalla Giunta
regionale, nonché allo impegno di trasmettere alla Regione -
Assessorato Agricoltura e Foreste - gli elenchi mensili nominativi
delle operazioni effettuate a favore dei conferenti quantitativi di
formaggio "Fontina".
La concessione della proroga della garanzia fideiussoria
regionale è altresì subordinata all'impegno, da parte degli
Istituti di Credito Agrario e delle Aziende Bancarie, di
trasmettere alla Regione gli estratti dei conti trimestrali bancari
relativi alle operazioni finanziarie contabili della Cooperativa
Produttori Latte e Fontina della Valle d'Aosta.
PRESIDENTE:
Metto in approvazione l'articolo 2 testé
letto:
ESITO DELLA VOTAZIONE
Presenti, Votanti e Favorevoli: ventisette.
Il Consiglio approva all'unanimità;
PRESIDENTE:
Do lettura dell'art. 3:
ART. 3
Il Presidente della Giunta regionale e, in caso di sua
assenza od impedimento, l'Assessore alle Finanze, sono autorizzati
a sottoscrivere gli atti necessari per la concessione, a nome e per
conto della Regione, della garanzia fideiussoria di cui ai
precedenti articoli, secondo le condizioni e le modalità in vigore
presso gli Istituti di Credito e le Aziende Bancarie, previamente
concordate ed approvate con deliberazione della Giunta regionale,
nonché a provvedere agli atti conservativi dei diritti della
Regione ed al recupero delle somme eventualmente risultanti a
credito della Regione.
La Giunta regionale è, altresì, autorizzata a
revocare
in ogni tempo, la garanzia fideiussoria, dandone tempestiva
comunicazione al Consiglio.
PRESIDENTE:
Metto in approvazione l'articolo 3 testé
letto:
ESITO DELLA VOTAZIONE
Presenti, Votanti e Favorevoli: ventisette.
Il Consiglio approva all'unanimità.
PRESIDENTE:
Do lettura dell'art. 4:
ART. 4
Ai sensi della legge regionale 1.4.1975, n. 7 gli oneri
derivanti dalla concessione della garanzia fideiussoria prevista
dalla presente legge valutati in £. 10.000.000 faranno carico al
Cap. 51000 del bilancio di previsione per l'anno 1981, sullo
stanziamento già iscritto in base alla L.R. 29.12.1980, n.
64.
La presente legge sarà pubblicata nel Bollettino Ufficiale
della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE:
Ha chiesto di parlare il Consigliere Mafrica.
Ne ha facoltà.
MAFRICA - (P.C.I.):
Un chiarimento su questo articolo:
qui si parla ancora del bilancio di previsione per l'anno '81. Ha
senso approvare oggi una legge che faccia riferimento al bilancio
del 1981?
PRESIDENTE:
Ha chiesto di parlare l'Assessore
all'Agricoltura e Foreste Marcoz. Ne ha facoltà.
MARCOZ - (U.V.):
Non è che la legge riguardi l'anno 1981;
è la spesa preventivata per la fideiussione, per la quale ci vuole
una certa garanzia bancaria, che viene presa nel capitolo ancora
disponibile dell'anno 1981. La fideiussione parte nell'anno 1982. I
fondi necessari per la copertura di questa legge vengono presi nel
capitolo di bilancio dell'anno 1981.
PRESIDENTE:
Metto in approvazione l'articolo 4 testé
letto:
ESITO DELLA VOTAZIONE
Presenti, Votanti e Favorevoli: ventisette.
Il Consiglio approva all'unanimità.
PRESIDENTE:
Metto in approvazione la legge nel suo
complesso:
VOTAZIONE A SCRUTINIO SEGRETO
ESITO DELLA VOTAZIONE
Presenti 29
Votanti 29
Favorevoli 27
Contrari 2
Il Consiglio approva
