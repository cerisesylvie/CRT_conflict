Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 350 del 8 luglio 1981 - Resoconto
OGGETTO N. 350/81 - ISCRIZIONE IN VIA D'URGENZA
Presidente
- Prima di passare alla trattazione vera e
propria dell'ordine del giorno, chiedo al Consiglio un attimo di
attenzione per due problemi che si pongono all'inizio di questa
seduta. Il primo riguarda una richiesta di iscrizione all'ordine
del giorno per l'adunanza odierna di una mozione che è stata
distribuita a tutti i Consiglieri regionali; il secondo riguarda
l'ordine dei lavori.
Per quanto concerne la richiesta di iscrizione della mozione a
firma De Grandis, Tonino, Minuzzo, Viberti, Martin e Faval, questa
è fatta ovviamente, d'urgenza, in quanto trattasi di un problema
che si rende particolarmente acuto nel corso del periodo estivo e
il discuterlo a settembre sembrerebbe, ai presentatori della
mozione, superfluo.
Se il Consiglio ha avuto modo di prenderne visione, chiedo, in
questo momento, solamente il pronunciamento, da parte della
Presidenza, sulla necessità della votazione per la sua
iscrizione.
Ci sono obiezioni acché si proponga e quindi si metta in
votazione la richiesta di trattazione d'urgenza della mozione che
non leggo perché è stata distribuita a tutti i signori Consiglieri?
Qualcuno vuole prendere la parola per sostenere la necessità del
voto? Qualcuno è contro?
Nessuno chiede la parola, allora, metto in approvazione per
alzata di mano l'iscrizione della mozione concernente la viabilità
nelle grandi arterie che collegano i due trafori; l'iscrizione
all'ordine del giorno viene fatta di urgenza per la trattazione nel
corso di questa adunanza.
Esito della votazione:
Presenti e votanti: 25
Maggioranza speciale richiesta: 24
Favorevoli: 25
Il Consiglio approva all'unanimità.
