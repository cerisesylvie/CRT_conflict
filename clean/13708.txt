Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 197 del 6 ottobre 1993 - Resoconto
OGGETTO N. 197/X - Disegno di legge: "Modificazioni alla
legge regionale 15 giugno 1983, n. 57 (Norme concernenti
l'istituzione delle scuole ed istituti scolastici regionali, la
formazione delle classi, gli organici del personale ispettivo,
direttivo e docente, il reclutamento del personale docente di ruolo
e non di ruolo, l'immissione straordinaria in ruolo di in­segnanti
precari e l'utilizzazione dei locali e delle at­trezzature
scolastiche).
Articolo 1
1. L'articolo 15 della legge regionale 15 giugno 1983, n. 57
(Norme concernenti l'istituzione delle scuole ed istituti
scola­stici regionali, la formazione delle classi, gli organici del
perso­nale ispettivo, direttivo e docente, il reclutamento del
personale docente di ruolo e non di ruolo, l'immissione
straordinaria in ruolo di insegnanti precari e l'utilizzazione dei
locali e delle at­trezzature scolastiche), modificato dall'articolo
1 della legge regionale 7 agosto 1985, n. 62, è sostituito dal
seguente:
"Articolo 15
(Utilizzazione del personale ispettivo, direttivo e docente in
particolari compiti culturali e di ricerca e per iniziative nel
campo educativo sco­lastico)
1. Per particolari compiti culturali e di ricerca e per
iniziative nel campo educativo e scolastico ritenute di rilevante
interesse regionale, compresa l'attuazione delle norme statutarie e
con particolare riferimento all'insegnamento bilingue, l'Assessore
regionale alla pubblica istruzione può disporre l'utilizzazione
presso organi dell'amministrazione scolastica regionale di
per­sonale ispettivo, direttivo e docente, appartenente ai ruoli
re­gionali, che abbia superato il periodo di prova. L'utilizzazione
può essere altresì disposta presso enti o istituzioni regionali
culturali o di ricerca, nonché presso associazioni aventi
perso­nalità giuridica e funzionanti nella regione che, per
finalità statutarie o istituzionali, operino nel campo formativo,
scolasti­co, sociale o culturale.
2. L'utilizzazione nelle attività di cui al comma 1 può essere
di­sposta anche per periodi di tempo determinati, in numero non
superiore a quaranta unità ripartite nei vari ordini di scuola e
non può superare, per ogni singolo docente, i nove anni
com­plessivi nel corso della carriera.
3. L'articolo 1 della legge regionale 24 luglio 1979, n. 48
(Comandi, esoneri e collocamenti fuori ruolo del personale
ispettivo, direttivo e docente delle scuole dipendenti dalla
Re­gione) è abrogato.
Articolo 2
1. La presente legge è dichiarata urgente ai sensi dell'articolo
31, comma terzo, dello Statuto speciale ed entrerà in vigore il
giorno successivo a quello della sua pubblicazione sul Bollettino
ufficiale della Regione.
Presidente -
La parola al Consigliere Squarzino
Secondina.
Squarzino (VA)
-
Vorrei porre alcuni
chiarimenti. Sono d'accordo sul fatto che la legge venga presentata
in via d'urgenza, perché consente il funzionamento di un'attività
che va portata avanti, per non lasciar cadere esperienze positive
per l'apprendimento degli alunni. Questa legge avrebbe dovuto
essere completata precisando i criteri con i quali gli insegnanti
devono essere utilizzati e il momento in cui deve essere data
l'informazione sul numero di posti; tutto questo, mantenendo una
discrezionalità, per far sì che i posti vengano occupati da persone
competenti.
Il tempo per fare tali cose è stato troppo poco; i sindacati
erano d'accordo, ma, apportare delle modifiche, voleva dire
prendere contatti con gli uffici e verificare la nor­mativa e il
tempo non c'era In commissione abbiamo deciso di approvare la legge
com'era, e c'è stato un impegno dell'Asses­sore e della commissione
di riprendere questi problemi. Co­munque, anche se avessimo
individuato degli emendamenti, essi sarebbero stati utilizzati solo
dal prossimo anno scolastico; quindi, siamo ancora in tempo per
intervenire ed è per questo che voto a favore.
Presidente -
La parola al Consigliere
Marguerettaz.
Marguerettaz (DC) -
Con questo disegno facciamo un
ulteriore passo rispetto alla legge n. 57 del 1983 e a quella n. 66
del 1986. Questo passo va verso l'aumento continuativo degli anni
di distacco degli inse­gnanti: la prima legge prevedeva un massimo
di tre anni conse­cutivi, la successiva un massimo di 6 anni;
infin, si arriva a 9 anni. Le esigenze erano già state annunciate
nelle promulga­zioni delle precedenti leggi; ora, il problema è che
questa ma­teria non è mai stata affrontata seriamente in
passato.
L'esi­genza di aumentare gli anni di distacco nasce per non far
cade­re due progetti: l'Arianna e l'insegnamento del tedesco nelle
scuole della valle del Lys; due progetti, a fronte di numerosi
altri dei quali non si conosce il valore. Bisogna modulare il
di­stacco su progetti-obbiettivo che prevedano dei tempi; non so
quanti di questi progetti siano corredati da obbiettivi specifici e
da una tempistica adeguata. Prendo atto della disponibilità
dell'Assessore; tuttavia, oggi, non c'è nessun sostegno
pedago­gico. Pertanto, il gruppo della DC si asterrà.
Presidente -
La parola all'Assessore della
pubblica istruzione, Louvin.
Louvin (UV) -
Il est opportun que je réaffirme
l'engagement que j'ai pris en commission, qui est celui de revenir
sur les modalités d'information et de candidature pour ce qui
concerne ces détachements. Il faut établir une large information,
pour savoir quelles sont les places disponibles, quelles sont les
collaborations que nous souhaitons.
Il y a l'aspect qui concerne la définition des objectifs et qui
veut rendre clair qu'il ne s'agit pas, en permettant d'arriver à un
maximum de 9 ans, d'un droit; il s'agit d'une faculté que
l'Administration se réserve pour ne pas interrompre des
collaborations précieuses. Voilà, c'étaient là les deux raisons qui
me font croire utile d'entamer une collaboration avec la
commission, qui a déjà produit des propositions à ce sujet, dans
l'optique d'une correcte information, pour avoir un bouquet de
candidatures supérieures et pour utiliser les ressources que nous
avons à l'intérieur de l'école valdôtaine.
Presidente -
Votiamo l'articolo 1.
Presenti: n. 33
Favorevoli: n. 29
Astenuti: n. 4 (Collé, Lanièce, Marguerettaz e Viérin Marco)
Presidente -
Passiamo alla votazione dell'articolo
2.
Presenti: n. 33
Favorevoli: n. 29
Astenuti: n. 4 (Collé, Lanièce, Marguerettaz e Viérin Marco)
Presidente -
Passiamo alla votazione del disegno
di legge nel suo complesso.
Presenti: n. 33
Favorevoli: n. 29
Astenuti: n. 4 (Collé, Lanièce, Marguerettaz e Viérin Marco)
Il Consiglio approva.
