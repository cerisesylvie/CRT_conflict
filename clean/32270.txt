Classificazione
TURISMO E INDUSTRIA ALBERGHIERA



Oggetto del Consiglio n. 1053 del 24 febbraio 2010 - Resoconto
OGGETTO N. 1053/XIII - Interpellanza: "Riorganizzazione
dell'Ufficio regionale del turismo".
Interpellanza
Ricordato come la legge regionale n. 9 del 26 maggio 2009
"Nuove norme in materia di organizzazione dei servizi di
informazione, accoglienza ed assistenza turistica" prevedesse, tra
le altre indicazioni, anche l'adozione di un Piano di Marketing
Turistico e come, nella delibera di Giunta con cui si approva il
Piano, si ribadisce come tale strumento debba prevedere iniziative
coerenti e sinergiche, invitando il nuovo Ufficio del Turismo a
prevedere momenti di consultazione "ricorrenti" con il
territorio;
Venuti a conoscenza dagli organi di informazione come,
proprio dal territorio, giungano forti perplessità rispetto al
Piano Operativo Annuale, relativamente a chiusure di sportelli
informativi e/o sostituzione di altri punti di informazione locali
con totem informatizzati;
Esaminato il programma delle manifestazioni dell'Ufficio del
Turismo che risulta essere una sostanziale sommatoria delle
iniziative già messe in campo dalle precedenti Aiat e appurato che
il materiale prodotto per il BIT di Milano prevede la regione
divisa in comprensori e località invece che articolata in
macro-prodotti (turismo d'arte, turismo-natura, eccetera), criterio
adottato da tutte le realtà turistiche concorrenti più
evolute;
Sottolineato che l'avvio del nuovo Office è stato rinviato
ancora di un anno;
i sottoscritti Consiglieri regionali
Interpellano
l'Assessore competente per conoscere se intenda:
1) verificare con l'Ufficio del Turismo il destino
occupazionale del personale proveniente dagli sportelli informativi
destinati alla chiusura;
2) richiedere a tale Ufficio un maggior impegno nel
predisporre programmi di manifestazioni e offerte turistiche basate
sui criteri previsti dalla legge e aggiornati alle più efficienti
metodologie moderne, nell'unicità dell'offerta Valle
d'Aosta;
3) predisporre gli opportuni interventi perché quello del
2010 sia l'ultimo rinvio per l'apertura del nuovo Office, al fine
di non dilatare ulteriormente la già lunga fase di
transizione.
F.to: Carmela Fontana - Donzel
Président
- La parole à la Conseillère Carmela
Fontana.
Fontana (PD)
- Grazie, Presidente.
Con questa interpellanza volevamo evidenziare come la legge
regionale n. 9 del 26 maggio 2009 "Nuove norme in materia di
organizzazione dei servizi di informazione, accoglienza ed
assistenza turistica..." prevedesse, tra le altre indicazioni,
anche l'adozione di un piano di marketing turistico e che, nella
delibera di Giunta con cui si approva il piano, si ribadisce come
tale strumento debba prevedere iniziative coerenti e sinergiche,
invitando il nuovo Ufficio del turismo a prevedere momenti di
consultazione ricorrenti con il territorio. Dagli organi
d'informazione, invece, come proprio dal territorio, giungono forti
perplessità rispetto al piano operativo annuale relativamente a
chiusure di sportelli informativi o sostituzione di altri punti
d'informazione locali con totem informatizzati.
Esaminato il programma delle manifestazioni dell'Ufficio del
turismo che risulta essere una sostanziale sommatoria delle
iniziative già messe in campo dalle precedenti AIAT e appurato che
il materiale prodotto per il BIT di Milano prevede la regione
divisa in comprensori e località invece che articolata in
macro-prodotti (turismo d'arte, turismo-natura, eccetera), criterio
adottato da tutte le realtà turistiche concorrenti più evolute; che
l'avvio del nuovo ufficio è stato rinviato ancora di un anno,
chiediamo all'Assessore competente di verificare con l'Ufficio del
turismo il destino occupazionale del personale proveniente dagli
sportelli informativi destinati alla chiusura; richiedere a tale
ufficio un maggior impegno nel predisporre programmi di
manifestazioni e offerte turistiche basate sui criteri previsti
dalla legge e aggiornati alle più efficienti metodologie moderne,
nell'unicità dell'offerta Valle d'Aosta e predisporre gli opportuni
interventi, perché quello del 2010 sia l'ultimo rinvio per
l'apertura del nuovo ufficio, al fine di non dilatare ulteriormente
la già lunga fase di transizione. Grazie.
Président
- La parole à l'Assesseur au tourisme, aux
sports, au commerce et aux transports, Marguerettaz.
Marguerettaz (UV)
- Merci, M. le Président.
Ringrazio la collega Fontana di voler porre l'attenzione su
alcuni argomenti, perché probabilmente ci sono dei malintesi o
qualche equivoco, quindi al di là della risposta puntuale su queste
tre domande ci sarà anche una spiegazione, che spero chiarirà
alcuni dubbi.
"Il destino occupazionale del personale proveniente dagli
sportelli informativi destinati alla chiusura"
... gli uffici di
cui è prevista la chiusura nel corso del 2010 sono i seguenti:
Chalet Arco d'Augusto, l'unica dipendente che copriva tale ufficio
verrà destinata all'
Office du tourisme
sito in piazza
Chanoux, a poco meno di un chilometro di distanza dall'attuale sede
lavorativa; ufficio di Antagnod, l'unica dipendente che copriva
l'ufficio verrà destinata all'
Office du tourisme
di
Champoluc a circa due chilometri dall'attuale sede lavorativa;
ufficio di Challand-Saint-Anselme, lo sportello era stagionale e
coperto da personale straordinario assunto con un contratto di
lavoro a tempo determinato. Come vede, nessun problema, a meno che
non si dica che spostarsi di un chilometro è un problema...
Secondo:
"...impegno nel predisporre programmi di
manifestazioni e offerte turistiche basate sui criteri previsti
dalla legge e aggiornati alle più efficienti metodologie"
...
non vorrei che si confondesse il ruolo dell'
Office du
tourisme
. Questo non è l'ufficio incaricato delle strategie
turistiche della Valle d'Aosta, queste sono di competenza
dell'Assessorato; l'Ufficio del turismo regionale si occupa, allo
stato attuale, di due argomenti: informazione ed accoglienza.
Rispetto alle suggestioni che riprendono il contenuto del piano
di marketing, ovvero i Club di prodotto, stiamo lavorando in modo
importante, ma sono gli operatori, non è un qualcosa calato
dall'alto, e mi spiego: il club del benessere è già nato, ma è nato
grazie all'attività degli operatori che si sono associati e stanno
lavorando. Ce n'è uno in costruzione: il club di prodotto
Bicicletta: si stanno riunendo intorno a questo progetto alberghi,
maestri di mountain bike, operatori che noleggiano, che vendono
biciclette, c'è un'azione importantissima che si sta portando
avanti. Ancora ieri abbiamo fatto la presentazione, insieme al
Presidente e all'Assessore dell'agricoltura, del progetto natura;
anche lì la sollecitazione è di creare un club di prodotto dove le
guide naturalistiche ed escursionistiche, gli operatori, i rifugi e
tutti coloro che si occupano di aree protette facciano diventare la
Valle d'Aosta un prodotto unico in tal senso. E nel momento in cui
ci sarà la costituzione, noi faremo la nostra parte, che è quella
della promozione, dell'informazione e dell'accoglienza, ma c'è
tutta un'attività a monte che deve essere fatta dagli
operatori.
Per quanto riguarda la programmazione vorrei dare queste
informazioni. Nel 2010, primo anno fra la precedente organizzazione
e la nuova, è stata adottata una politica di equilibrio fra
continuità con la precedente gestione AIAT e novità, non è
assolutamente una sommatoria, è un compromesso fra novità e
precedente gestione, e le faccio l'elenco. In questa ottica, con
riguardo alle manifestazioni, sono stati da una parte confermati
alcuni degli eventi già organizzati dalle AIAT - non è che se
dobbiamo fare una cosa nuova, dobbiamo buttare nel cestino tutto
quello che è stato fatto, anzi, è stato valorizzato quello che le
AIAT hanno fatto -, selezionati su indicazione dei Presidenti
uscenti e, dall'altra, sono state introdotte nuove manifestazioni
di livello regionale, itineranti sul territorio e volte a
valorizzare ed evidenziare gli aspetti più tipici e caratteristici
dell'offerta turistica valdostana. Gliene elenco alcuni:
Fiabe
del bosco
,
format
di eventi destinati ai bambini aventi
ad oggetto la messa in scena delle fiabe e delle leggende
valdostane;
Saveurs en musique
, serie di spettacoli
organizzati presso gli esercizi
Saveurs du Val d'Aoste
aventi quale scopo la valorizzazione e la divulgazione delle
produzioni tipiche dell'enogastronomia regionale. Altra iniziativa:
I quattro 4000
, quattro eventi di narrazione d'autore
interattivi fra il pubblico e scrittori di fama nazionale, quali
Alessandro Baricco e Stefano Benni, incentrati sulle grandi storie
dell'alpinismo e sui 4000; la serie di eventi, quattro, uno per
anno solare, prevede l'organizzazione di
workshop
di
scrittura creativa con la partecipazione del pubblico e la
realizzazione di un prodotto finale di letteratura di montagna
valdostana; la serie comincerà con il Monte Bianco, a Courmayeur,
nell'estate 2010.
Film Montagna
, il grande cinema di
montagna, 30 proiezioni di film sulla montagna itineranti su tutto
il territorio regionale; ancora,
Laghi in festa
, otto-nove
concerti musicali organizzati sulle rive dei principali laghi di
montagna valdostani per valorizzare lo spettacolo della natura;
ancora,
Mater Valle
, otto rappresentazioni di danza e musica
itineranti sul territorio regionale incentrate sui quattro elementi
forti del DNA della montagna: acqua, aria, legno e terra. Come
vede, queste sono alcune iniziative, non è per niente una
sommatoria, è un compromesso, c'è continuità, ma ci sono elementi
nuovi; quindi probabilmente le informazioni non sono state date
correttamente, ma ci sono un sacco di novità.
Relativamente al materiale informativo, come lei ha giustamente
detto nella sua presentazione, l'
Office
regionale ha già
sostituito le
brochures
e gli opuscoli editati dalle 11
AIAT, con una nuova collana di dépliant, uno per ciascuno dei sette
macrocomprensori a cui sarà affiancato per le principali stazioni
turistiche: Aosta, Courmayeur, Cogne, Breuil-Cervinia, La Thuile,
Gressoney, Ayas, il materiale specifico di stazione, nel senso che
la stazione sciistica è di per sé un luogo che ha una forte
connotazione. Si precisa in proposito che la redazione del
materiale informativo e promozionale organizzato per prodotto
turistico (sci, trekking, bicicletta,
Saveurs du Val
d'Aoste
, natura, turismo e religione) è un'azione che compete
all'Assessorato e stiamo lavorando in tal senso.
Ultima domanda:
"predisporre gli opportuni interventi perché
quello del 2010 sia l'ultimo rinvio per l'apertura del nuovo
Office"
... non occorre predisporre alcun intervento,
l'operatività dell'
Office
è già entrata a pieno regime dal
1° gennaio 2010, non c'è stato nessun rinvio. Probabilmente c'è
stata un'informazione che è stata data in modo impreciso. È già
stato predisposto e approvato il piano operativo dell'
Office
per il 2010, un documento di analisi e di programmazione puntuale
di attività di oltre 100 pagine, che ha ottenuto il voto favorevole
all'unanimità, senza neanche un astenuto, dei componenti
dell'assemblea del CPEL; anche lì probabilmente i giornali hanno
colto una corretta e legittima discussione, ma il documento di
approvazione degli enti locali è stato all'unanimità. Se vuole,
poi, le do il documento. Probabilmente qualche giornalista ha preso
delle discussioni che correttamente ci sono, ma il momento finale è
l'approvazione all'unanimità.
Ricordo ancora che il Consiglio regionale si era posto questo
problema del territorio e aveva introdotto le conferenze di ambito
che devono essere attivate, che in alcuni casi già hanno prodotto
delle suggestioni, quindi rispetto a questo il territorio è
ampiamente coinvolto, anzi, è auspicabile che dia dei contributi. È
stato predisposto e stampato il nuovo materiale informativo, è in
corso di rideterminazione la dotazione organica del nuovo ente, la
pianta organica definitiva sarà sottoposta all'approvazione della
Giunta regionale nel mese di marzo; sono attualmente allo studio di
un tavolo di lavoro partecipato dalla
Chambre
e
dall'Associazione degli albergatori, l'ADAVA, oltre che
dall'Assessorato del turismo e dell'
Office
, le modalità di
gestione dei due nuovi servizi al turista: il
booking
alberghiero ed extralberghiero e la divulgazione di un'informazione
mirata circa gli appartamenti dei privati disponibili per la
locazione, altro grande tema che abbiamo di mettere in rete tutto
questo patrimonio di seconde case che, per gran parte del tempo,
rimangono chiuse. Entrambi i servizi dovrebbero poter essere
disponibili già in una prima fase nella prossima estate.
Ringrazio quindi la collega Fontana per aver potuto dare una
rappresentazione, e spero di aver fatto chiarezza.
Président
- La parole à la Conseillère Carmela
Fontana.
Fontana (PD)
- Ringrazio l'Assessore che, come al solito,
mi ha dato risposte puntuali e precise.
Per quanto riguarda il personale sono d'accordo, mi ha dato
spiegazioni; per l'ufficio del turismo mi sembrava di aver capito -
da una risposta che aveva dato alla Consigliera Morelli nell'altro
Consiglio - che questo ufficio non era partito. Non è che mi
avevano dato un'informazione... era certa questa, perché è stata
detta in questo Consiglio.
E poi il mio dubbio era... non è che è venuto a me o che mi
hanno dato una cattiva informazione... prendo qui delle date:
La
Vallée Notizie
del 16 gennaio parla dei problemi che avrebbero
gli operatori di Saint-Vincent e Bard; la
Gazzetta Matin
del
1° febbraio parla di un passo indietro dell'Ufficio del turismo;
qualche tempo prima, su
La Stampa,
gli operatori di Cogne,
di Champorcher e di Challand... vedendo queste cose, era una
premessa che avevamo fatto su quella legge; se si ricorda, le
avevamo dato un grande credito, perché era una legge importante,
che doveva dare un cambiamento a questa Valle d'Aosta, non solo per
le tasche dei cittadini, ma anche per l'immagine. Sentendo tutte
queste cose, mi sono preoccupata.
Comunque mi auguro di essermi sbagliata, ma continuerò a
vigilare, Assessore, farò altre iniziative se le cose non sono
così. Grazie.
