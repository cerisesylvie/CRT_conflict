Classificazione
AMMINISTRAZIONE REGIONALE
CONSIGLIO REGIONALE
INFORMAZIONE
Sistema informativo



Oggetto del Consiglio n. 1642 del 23 febbraio 2011 - Resoconto
OGGETTO N. 1642/XIII - Interrogazione: "Coinvolgimento del
Consiglio regionale nell'analisi dei risultati dell'indagine sul
livello di conoscenza, da parte della popolazione valdostana, dei
servizi erogati dall'Amministrazione regionale".
Interrogazione
Con deliberazione della Giunta regionale n. 118 del 20
gennaio 2011 è stato approvato "il servizio di realizzazione di
un'indagine sul livello di conoscenza, da parte della popolazione
valdostana, dell'Amministrazione regionale e dei servizi
erogati";
nella premessa alla deliberazione si fa "presente che tale
attività di monitoraggio costituisce un indispensabile spunto di
riflessione per una valutazione della qualità dei servizi erogati e
per un'eventuale rimodulazione degli stessi" sulla base anche delle
informazioni ottenute dalle rilevazioni;
l'indagine può essere quindi utile strumento di conoscenza e
di innovazione per una programmazione degli interventi ancor più
incisiva;
tutto ciò può essere possibile anche grazie ad "un maggior
incentivo alla partecipazione attiva e al concorso alle strategie
politico-amministrative da parte delle strutture e dei singoli che
vivono ed operano sul territorio";
i sottoscritti Consiglieri regionali
Interrogano
il Presidente della Regione per sapere se:
1) il Consiglio regionale può essere considerato un
interlocutore per la definizione delle strategie
politico-amministrative al pari delle strutture e dei singoli
soggetti che vivono ed operano sul territorio;
2) in caso affermativo, sia già previsto e con quali azioni
il suo coinvolgimento per analizzare i risultati
dell'indagine.
F.to: Rigo - Carmela Fontana - Donzel
Président
- La parole au Président de la Région,
Rollandin.
Rollandin (UV)
- Grazie Presidente.
In merito alle richieste di chiarimento proposte dai colleghi,
vorrei dire, per quanto riguarda il primo punto: il coinvolgimento
del Consiglio nell'analisi dei risultati dell'indagine sul livello
di conoscenza da parte della popolazione valdostana dei servizi
erogati, a due anni e mezzo dall'inizio della legislatura, la
Giunta ha ritenuto opportuno avviare un'indagine sulla percezione
che i cittadini hanno dell'Amministrazione e dei servizi erogati in
termini di conoscenza e di soddisfazione. A tal fine si è aderito
all'indagine
monitor
Regione
attivata fin dal 2007
dalla società Fullresearch, che fa parte del gruppo FullSIX: uno
dei primi
network
di comunicazione digitale in Europa a cui
hanno aderito tutte le Regioni italiane, anche al fine di disporre
di elementi di confronto con le altre realtà regionali; questo
credo sia un aspetto positivo, altrimenti si rischia di avere
un'analisi disomogenea. La ricerca viene svolta semestralmente,
rilasciando il grado di efficienza e di efficacia dei servizi
erogati dall'Amministrazione e confrontando i dati con le medie
ponderate regionali e italiane. Un'indagine si è svolta nel mese di
gennaio tramite le interviste telefoniche e un campione di mille
cittadini maggiorenni residenti, con l'obiettivo di avere
informazioni sulla qualità dei servizi e del gradimento degli
stessi. L'indagine verrà presentata da Fullresearch entro i primi
di marzo.
A seguito della pubblicazione dell'indagine complessiva,
provvederemo a distribuire naturalmente a tutto il Consiglio i
risultati della ricerca, concepita come uno strumento di verifica
presso i cittadini dell'attività nel suo complesso, al fine di
adottare eventuali correttivi o rimodulazione della stessa, ma che
può rappresentare anche un'occasione per un positivo confronto con
il Consiglio regionale. Credo che questo fosse l'obiettivo del
collega, ossia di mettere a disposizione tali dati per trarne dei
suggerimenti che vadano nell'ottica di migliorare il servizio.
Sotto questo profilo, le azioni del coinvolgimento potrebbero
essere analizzate insieme, nel senso che possono esserci dei
suggerimenti, per cui le stesse formule possono essere adattate, o
viste per una delle prossime indagini che vengono fatte; per quanto
ci riguarda, siamo disponibili a fare in modo che il tutto venga
finalizzato alle premesse che entrambi abbiamo ricordato, quindi
anche se si può sui vari strumenti... anche per dare informazione,
per dare trasparenza, per dare la possibilità a tutti di conoscere
per potersi giustamente esprimere... quindi condividiamo questo
tipo di impostazione e siamo disponibili. Naturalmente credo che
sarà importante fare tale analisi comparata, perché da questa
nasceranno dei suggerimenti validi per proseguire nel lavoro.
Grazie.
Président
- La parole au Conseiller Rigo.
Rigo (PD)
- Grazie Presidente.
Prima di tutto voglio fare una premessa: ogni indagine, come
questa, che ha come scopo quello di guardare la realtà dell'oggi
anche in confronto con le altre realtà regionali - e in questo caso
i servizi offerti dall'Amministrazione regionale - con l'obiettivo
di attrezzare meglio la nostra Regione, la nostra struttura
burocratica a vivere il futuro non può che trovare il nostro
consenso. Nel campo dei modelli di sviluppo di una società si è
infatti accresciuta negli anni la domanda di indagini sulla
conoscenza e sul livello dei servizi della pubblica
amministrazione, il Presidente ci ha detto che anche tutte le altre
Regioni hanno in campo queste iniziative. Il rapido cambiamento
degli stili di vita, le modificazioni del costume e
dell'organizzazione sociale impongono la continua evoluzione degli
apparati e degli uffici, in modo da offrire ai cittadini risposte
sempre più adeguate e anche per questo abbiamo modificato la legge
che disciplina l'organizzazione della macchina regionale. In questo
senso, da quanto abbiamo potuto capire dalla lettura della
deliberazione della Giunta regionale e dalle informazioni date dal
Presidente, l'indagine ha lo scopo di offrire informazioni capaci
di stimolare successivamente analisi, studi e progetti, al fine di
offrire concreti strumenti operativi a chi, nei diversi
dipartimenti in cui è articolata la regione, ha il compito di
organizzare una struttura più accogliente e capace di rispondere al
meglio alle richieste di una organizzazione sociale valdostana in
forte cambiamento. Un'indagine come relazione sullo stato di salute
della nostra macchina amministrativa regionale e anche la
percezione che hanno dall'esterno i cittadini non può che fare
bene, una fotografia che deve essere attentamente analizzata per
programmare anche l'azione politica di questa Assemblea
legislativa. Ecco perché abbiamo sollecitato il coinvolgimento del
Consiglio regionale e potrebbe essere l'Ufficio di Presidenza
valutare come potrebbe essere questo coinvolgimento: Ufficio di
Presidenza con la Presidenza della Regione nei modi e nei tempi che
riterranno opportuni il coinvolgimento del Consiglio appunto. I
dati che usciranno dovranno essere attentamente valutati da questo
Consiglio anche per le azioni future. La nostra iniziativa va letta
in questa direzione: contribuire insieme a migliorare e, se
necessario, a cambiare i servizi offerti ai cittadini. Confrontarci
su dei dati reali anche i consiglieri potrebbero avere in questo
caso una percezione diversa di come funziona la macchina e
dell'intervento che gli stessi consiglieri, oltre che la Giunta,
possono apportare per migliorarla.
