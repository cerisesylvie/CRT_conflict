Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2834 del 6 maggio 1987 - Resoconto
OGGETTO N. 2834/VIII - DISEGNO DI LEGGE CONCERNENTE:
"DETERMINAZIONE, PER L'ANNO 1987, DELLA SPESA PER L'APPLICAZIONE
DELLA LEGGE REGIONALE 1° DICEMBRE 1986, N. 59 CONCERNENTE LA
DISCIPLINA DELLA PROFESSIONE DI MAESTRO DI SCI E DELLE SCUOLE DI
SCI IN VALLE D'AOSTA".
PRESIDENTE:
Ha chiesto la parola l'Assessore al Turismo,
Urbanistica e Beni Culturali, Lanièce; ne ha facoltà.
LANIECE (D.C.):
Il presente disegno di legge ha lo scopo
di rifinanziare la legge regionale 1° dicembre 1986, n. 59,
concernente la disciplina della professione di maestro di sci e
delle scuole di sci in Valle d'Aosta. La maggior parte della spesa,
pari a 500 milioni, si riferisce a contributi per la costruzione e
l'arredamento di immobili da destinare a sedi di scuole di sci.
Le scuole che hanno presentato domanda per ottenere tale
finanziamento sono: la scuola di sci di Pila in Comune di Gressan,
quella del Monte Bianco di Courmayeur, quella del Monte Rosa di
Gressoney la Trinité e quella di Torgnon. Gli altri 100 milioni
sono destinati a contribuire alle spese di finanziamento delle
varie scuole di sci già esistenti.
PRESIDENTE:
Passiamo ora all'esame dell'articolato.
Do lettura dell'articolo 1:
Articolo 1
1. Per l'applicazione della legge regionale 1° dicembre 1986,
n. 59, concernente "Disciplina della professione di maestro di sci
e delle scuole di sci in Valle d'Aosta", è autorizzata,
limitatamente all'esercizio 1987, la spesa complessiva di lire 600
milioni, il cui onere graverà, quanto a lire 100 milioni, sul cap.
37450 e, quanto a lire 500 milioni, sul cap. 37455 del bilancio di
previsione della Regione per l'anno 1987.
2. Alla copertura dell'onere di cui al comma precedente si
provvede:
-
quanto a lire 40 milioni mediante utilizzo dello
stanziamento già iscritto al cap. 37450 in base alla L.R. 21
dicembre 1977, n. 72, e successive modificazioni e
integrazioni;
-
quanto a lire 20 milioni mediante riduzione di pari importo
dello stanziamento iscritto al cap. 50100 ("Fondo globale per il
finanziamento di spese per ulteriori programmi di sviluppo - spese
correnti -") del bilancio di previsione della Regione per l'anno
1987, a valere sull'apposito accantonamento previsto all'allegato 8
del bilancio stesso;
-
quanto a lire 150 milioni mediante riduzione di pari
importo dello stanziamento iscritto al cap. 50150 ("Fondo globale
per il finanziamento di spese per ulteriori programmi di sviluppo -
spese di investimento -") del bilancio di previsione della Regione
per l'anno 1987, a valere sull'apposito accantonamento previsto
all'allegato 8 del bilancio stesso;
- quanto a lire 390 milioni mediante riduzione di pari importo
dello stanziamento iscritto al cap. 50150 ("Fondo globale per il
finanziamento di spese per ulteriori programmi di sviluppo - spese
di investimento -") a valere sull'intervento previsto all'allegato
8 del bilancio per il corrente esercizio, relativo agli interventi
straordinari a favore di società ed enti gestori di impianto di
trasporto a fune; su detto intervento rimane disponibile la minor
somma di lire 1.050.000.000.
PRESIDENTE:
Se nessuno chiede la parola, pongo in
votazione l'articolo 1 testé letto:
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità
PRESIDENTE:
Do lettura dell'articolo 2:
Articolo 2
1. Al bilancio di previsione della Regione per l'anno
finanziario 1987 sono apportate le seguenti variazioni:
Parte spesa:
Variazioni in diminuzione:
Cap. 50100 "Fondo globale per il finanziamento di spese per
ulteriori programmi di sviluppo (Spese correnti)".
LIRE 20.000.000
Cap. 50150 "Fondo globale per il finanziamento di spese per
ulteriori programmi di sviluppo (Spese di investimento)".
LIRE 540.000.000
Variazioni in aumento:
Cap. 37450 "Contributi all'Associazione valdostana maestri di
sci per il funzionamento della stessa e l'organizzazione di corsi
di formazione e aggiornamento".
- L.R. 1.12.1986, n. 59"
LIRE 60.000.000
Cap. 37455 "Contributi per l'acquisto, costruzione e
arredamento di immobili da destinare a sedi di scuola di
sci".
- L.R. 1.12.1986, n. 59 art. 29 comma 8°"
LIRE 500.000.000
PRESIDENTE:
Se nessuno chiede la parola, pongo in
votazione l'articolo 2 testé letto:
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità
PRESIDENTE:
Do lettura dell'articolo 3:
Articolo 3
1.
La presente legge è dichiarata urgente ai sensi del
terzo comma dell'art. 31 dello Statuto speciale ed entrerà in
vigore il giorno successivo a quello della sua pubblicazione nel
Bollettino Ufficiale della Regione.
2.
È fatto obbligo a chiunque spetti di osservarla e
di farla osservare come legge della Regione Valle d'Aosta.
PRESIDENTE:
Se nessuno chiede la parola, pongo in
votazione l'articolo 3 testé letto:
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità
PRESIDENTE:
Il Consiglio è chiamato ora a pronunciarsi
per votazione segreta sul complesso della legge:
VOTAZIONE A SCRUTINIO SEGRETO
ESITO DELLA VOTAZIONE
Presenti: 23
Votanti: 23
Favorevoli: 21
Contrari: 2
Il Consiglio approva.
