Classificazione
CONSIGLIO REGIONALE
Attività consiliare d'aula



Oggetto del Consiglio n. 32 del 11 luglio 2018 - Resoconto
OGGETTO N. 32/XV - Ordine dei lavori. Non iscrizione
all'ordine del giorno di tre risoluzioni.
Fosson (Presidente)
- Prima di procedere all'ultimo punto
all'ordine del giorno, dobbiamo votare l'iscrizione delle tre
risoluzioni. La parola al Consigliere Bianchi.
Bianchi (UV) -
Per mozione d'ordine.
Mi rivolgo a lei, Presidente del Consiglio. Volevo sapere se la
discussione fatta fino adesso è una perdita di tempo, perché
durante questa discussione, che a mio avviso è stata importante
poiché tutte le forze politiche rappresentate si sono espresse su
un tema importante e di attualità, una persona del Governo scrive
un
tweet
in cui dice che stiamo perdendo tempo: "Qualcuno
aspetta la partita dei Mondiali della sera". Mi rivolgo a lei,
Presidente, voglio che si esprima in merito, perché lei rappresenta
quest'Aula, rappresenta il Consiglio regionale, che è comunque
l'istituzione più importante della Regione. Se questo è
l'atteggiamento dopo quindici giorni che ci siamo insediati, non
voglio pensare cosa ci sarà da qua a un mese o a due o tre
mesi.
Presidente -
Consigliere Bianchi, non è mio compito
esprimermi sui
tweet
che qualcuno manda e di cui sicuramente
è responsabile. Se devo darle il mio parere - come è stato detto da
molti - su un problema così complesso e già riproposto, la
discussione è stata completa e molto utile.
La parola al Consigliere Manfrin.
Manfrin (LEGA VDA) -
A nome della maggioranza chiedo una
sospensione per esaminare le risoluzioni presentate.
Presidente -
Sospensione concessa.
La seduta è sospesa alle ore 17:51 e riprende alle ore
19:02
.
Fosson (Presidente) -
Riprendiamo i lavori. Metto in
votazione l'iscrizione delle tre risoluzioni presentate.
La votazione è aperta.
(
interruzioni dall'Aula
)
La votazione è stata aperta. Nessuno della maggioranza ha deciso
di intervenire, quindi adesso chiudo la votazione sull'iscrizione
delle tre risoluzioni. La votazione è chiusa.
Presenti: 18
Votanti           
: 18
Contrari: 18
Il Consiglio non approva l'iscrizione delle tre risoluzioni.
