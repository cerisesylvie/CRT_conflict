Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 230 del 7 ottobre 1971 - Resoconto
OGGETTO N. 230/71 - Acquisto di beni immobili (demolendo
fabbricato ed aree attigue) siti in Comune di Issogne, in
prossimità del Castello Challant. Approvazione e finanziamento di
spesa. Delega alla Giunta.
Milanesio
(P.S.I.)
- Si tratta di un problema
annosissimo che ha già avuto discussioni in questo Consiglio a più
riprese, si tratta dell'acquisto di alcuni immobili nei pressi del
Castello Medioevale di Issogne e di alcune aree di cui alcune sono
già state occupate a superficie stradale e mai state pagate, al
fine di demolire questo fabbricato e quindi sgomberare un
pochettino attorno al Castello queste vecchie costruzioni.
Nel Consiglio del 28 aprile 1971 questo argomento era stato
rinviato a successiva adunanza per cercare di ottenere delle
migliori condizioni per l'acquisto del medesimo.
Poiché non siamo riusciti ad abbassare di un centesimo la cifra
di acquisto, siamo però, per contro, riusciti ad aumentare di oltre
200 metri quadrati, la superficie che viene venduta in questo caso
alla Regione. È stata una trattativa lunga, dura, complicata, io
credo che il Consiglio possa far giustizia di questo approvando
questa deliberazione, così come la presentiamo oggi, tenuto conto
che non era possibile umanamente spuntare qualche cosa di più,
comunque, rispetto alla deliberazione che andò in Consiglio il 28
aprile, siamo riusciti ad ottenere oltre 200 metri quadrati in
più.
Io quindi propongo al Consiglio l'acquisto di questi beni
immobili per la cifra di 27.300.000 oltre alla spesa di
stipulazione dell'atto di compravendita prevista in 3.700.000 e la
delega alla Giunta per l'adozione dei provvedimenti successivi.
Si tratta di provvedimento molto atteso dalla popolazione locale
e direi anche indispensabile ai fini di una migliore valorizzazione
del monumento.
Andrione
(U.V.)
- Ho una questione di lingua da
fare, lingua e storia, perché quello non è un Castello medioevale.
È stato iniziato nel 1484 da Georges Priore, Protonotario
apostolico, ed è stato finito dopo il 1500, e per un comune accordo
l'Evo moderno incomincia nel 1492. Ora chiamarlo Castello
medioevale è un doppio errore e quindi io chiederei che si
chiamasse Castello Georges di Challant o della Famiglia di Challant
e non Castello medioevale come invece è la Torre di Bramafan e la
Tour du Baillage nella quale speriamo nessuno di noi debba più
tornare.
Milanesio
(P.S.I.)
- Ha ragione il Consigliere
Andrione. Faccio presente che questa pratica non è stata istruita
dall'Assessorato....
Personnettaz
(D.P.)
- Chi prende la parola? Allora
chi è favorevole alzi la mano. Contrari? nessuno; astenuti: 3
(
Andrione
: astenuti 3. È esatto? Bordon, Quaizier e
Mappelli).
Bordon (D.C.)
- Cioè attualmente che il prezzo sia
esagerato, ma non ha importanza.
Personnettaz
(D.P.)
- È approvato. Allora punto
19.
