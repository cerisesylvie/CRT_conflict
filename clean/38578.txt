Classificazione
ISTRUZIONE PUBBLICA
Personale docente e non docente



Oggetto del Consiglio n. 2094 del 11 maggio 2016 - Resoconto
OGGETTO N. 2094/XIV - Interpellanza: "Assunzione di docenti
in applicazione della legge sulla Buona scuola".
Rosset (Presidente) -
Punto n. 39 dell'ordine del giorno.
Per l'illustrazione, ha chiesto la parola la Consigliera Certan, ne
ha facoltà.
Certan (ALPE) -
Assessore, lei sa che noi, come gruppo
ALPE, dal mese di settembre al mese di dicembre avevamo già
presentato diverse iniziative riguardo al calcolo del fabbisogno,
al piano di assunzioni precedente al bando di concorso, perché
generalmente sono tutte quelle fasi che precedono un bando di
concorso. Oggi ritorniamo con un'interpellanza che ha dei punti
molto precisi, molto tecnici anche, però crediamo sia importante
che sia lei che risponda agli insegnanti che si pongono tutta una
serie di interrogativi riguardo al loro futuro. Non a caso avevamo
chiesto da settembre a dicembre tutta una serie di informazioni,
perché con un concorso in atto, un concorso che è stato bandito in
contemporanea con il livello nazionale, che è una cosa positiva,
però chiaramente impone tutta una serie di regole per gli
insegnanti. Si pongono quindi tutta una serie di interrogativi
riguardo il loro futuro professionale, perché è chiaro che certe
scelte, bene o male, sono vincolanti. Noi siamo consapevoli e
l'abbiamo fatto anche in parte con lei in commissione...il discorso
della "Buona scuola", l'applicazione
in toto
della "Buona
scuola" non ci vedeva favorevoli, avevamo proprio chiesto di
chiedere un po' più di tempo e riuscire a concordare su alcuni
passaggi visto che abbiamo competenza concorrente e quindi possiamo
in alcuni punti decidere autonomamente, avevamo anche chiesto di
bypassare
e di valutare meglio alcuni passaggi. È anche vero
che su alcuni punti, ne cito uno per tutti, il
bonus
di 500
euro per gli insegnanti è stato applicato, quindi alcune cose da
parte sua, o del Governo è stato deciso di applicarle, quindi
sorgono altri dubbi e altre domande.
Capiamo che il discorso scuola, il comparto scuola sia un
comparto molto difficile, complicato, anche molto tecnico, però le
abbiamo sempre chiesto e continuiamo a chiederle di non banalizzare
e soprattutto di non vederlo come sempre un settore critico.
Sicuramente è un settore molto attento, ma è anche il settore che
subisce maggiormente i cambiamenti repentini sia della società, che
poi delle scelte dei vari Governi, quindi su questo le chiediamo di
essere molto attenta nelle risposte. In particolare, la legge n.
107 aveva alcuni principi, il Presidente del Consiglio diceva: "mai
più precari, assumeremo tutti, dal 2016 solo il concorso farà in
modo che si possa diventare insegnanti a tempo indeterminato e
comunque prima del concorso faremo un piano di assunzioni per il
quale non ci saranno più insegnanti precari". Abbiamo poi visto che
durante il 2015 il dibattito sia del Ministro Giannini, ma anche
del Presidente del Consiglio è cambiato un po' e si è dovuto
procedere all'assunzione di insegnanti nelle graduatorie GAE e le
graduatorie ad esaurimento non sono ancora state completamente
chiuse. In particolare, noi chiediamo perché in Valle d'Aosta, dopo
la fase A, il calcolo dei posti vacanti, nelle fasi successive B e
C, non è stato previsto, così come invece è avvenuto a livello
nazionale, una procedura di assunzione. La fase B è quella
successiva al calcolo dei posti vacanti. La fase C è quella che
viene chiamata anche potenziamento ed è stata fatta a livello
nazionale entro novembre, anche se non ci sono posti vacanti e ci
sono soprannumerari di ruolo, sono stati comunque lo stesso assunti
a livello nazionale, qui no.
"Perché ai docenti GAE e GM - che sono quelli delle vecchie
graduatorie precedenti al 2000, credo che la Valle d'Aosta ne abbia
pochi ma ce ne sono ancora - non è stato consentito di presentare
la domanda di assunzione per le fasi B e C nelle altre province
italiane", lei sa che nel resto d'Italia si è potuto presentare
domanda nelle varie Province, la Valle d'Aosta questo non lo ha
contemplato nel suo piano. Cosa che per alcuni insegnanti,
soprattutto per alcune classi di concorso della scuola secondaria,
è stato gravemente penalizzante, perché è vero anche che la scuola
si divide nei vari ordini e ci sono problematiche molto diverse
nella primaria, nell'infanzia, nella secondaria di primo grado e
nella secondaria di secondo grado, credo di non dirle niente di
nuovo riguardo a questo.
La terza domanda che le facciamo è: "se è stato valutato che gli
aspiranti sul sostegno che supereranno eventualmente il concorso
-
quello a cui hanno potuto accedere
-
e che
otterranno automaticamente il ruolo...", è vero che potranno
rimanere su questi posti per cinque anni, però loro lo terranno
anche sul posto comune, precederanno...e quindi porteranno in
qualche modo via il posto ad insegnanti, che è da diversi anni che
fanno formazione, hanno esperienza, sono insegnanti a tutti gli
effetti nella scuola valdostana che si vedranno superati, e non è
stato permesso loro presentare la domanda di assunzione.
Riguardo a questo sui posti di sostegno, sappiamo che non è un
problema della scuola secondaria di primo grado, ma piuttosto della
secondaria di secondo grado e ci sono sei persone che si sono
presentate sul sostegno e che quindi hanno la specializzazione di
sostegno, hanno chiaramente anche l'abilitazione su classe di
concorso, perché in caso contrario non avrebbero potuto accedere al
corso di specializzazione. Mi rendo conto che la questione è ostica
e molto tecnica, però chiaramente si rende conto che anche questi
sei insegnanti sulle classi di sostegno che mi pare essere in:
scienze naturali, chimica, matematica applicata, scienze motorie,
storia dell'arte, filosofia e psicologia, anche in Valle d'Aosta,
questi pochi insegnanti che hanno questo doppio accesso contano
perché portano via comunque posti e cattedre in classi di concorso
che avevano insegnanti che aspettavano di poter essere assunti.
Aspettiamo la sua risposta.
È un'interpellanza, un'iniziativa con la quale si vogliono dei
chiarimenti. Altra cosa è tutto il discorso delle
adaptation
che faremo venerdì anche in commissione, quindi non vado ad
approfondire quell'aspetto della "Buona scuola".
Dalle ore 19:30 riassume la presidenza il Presidente Marco
Viérin.
Viérin M. (Presidente) -
La parola all'Assessore
Rini.
Rini (UV) -
Cercherò di rispondere in maniera puntuale
alle richieste che sono state altrettanto precise e puntuali.
Innanzitutto cercherò di accorpare i primi due punti con un'unica
risposta poiché integrante e integrata. Per inquadrare i termini
proprio degli argomenti oggetto dell'interpellanza, occorre
innanzitutto fare una premessa: la legge n. 107 (Buona scuola) ha
previsto per l'anno scolastico 2015-2016 un piano straordinario di
assunzioni, come lei ha ricordato, a tempo indeterminato del
personale docente, un piano però articolato in più fasi, un piano
finalizzato all'assunzione nei ruoli statali degli aspiranti
inseriti nelle graduatorie di merito nei concorsi e nelle
graduatorie di esaurimento, le famose GAE. Come previsto dalla
suddetta legge al comma 96, destinatari del piano straordinario di
assunzioni sono quei soggetti iscritti nelle graduatorie di merito
del concorso indetto con decreto del MIUR n. 82 del 24 settembre
2012 e i soggetti iscritti nelle graduatorie ad esaurimento
statali...queste poi articolate per ambito provinciale. Una
condizione indispensabile per partecipare a questo piano di
assunzioni straordinario, proprio previsto dalla legge "Buona
scuola", era dunque l'essere inserito in una delle suddette
graduatorie utili per il reclutamento nei ruoli statali del
personale docente. Graduatorie alle quali gli aspiranti hanno
potuto accedere attraverso il superamento del concorso indetto dal
MIUR nell'anno 2012 per il reclutamento di personale docente nelle
scuole statali, oppure attraverso la domanda di inserimento nelle
GAE provinciali mediante la preesistente procedura di iscrizione o
mediante il trasferimento per il vigente triennio 2014-2015 o
2016-2017 tra le GAE provinciali o anche per trasferimento dalle
GAE regionali della Valle d'Aosta, è un po' per fare il quadro.
Fatta questa panoramica generale, è del tutto evidente che gli
aspiranti inseriti nelle graduatorie di merito del concorso indetto
in Valle d'Aosta, con decreto del Presidente della Regione n. 378
del 15 ottobre 2012, finalizzato alle assunzioni a tempo
indeterminato nei ruoli regionali, questa volta, del personale
docente della Valle d'Aosta non erano ammessi a partecipare al
piano straordinario di assunzioni dello Stato non essendo inseriti
nelle graduatorie del concorso, questa volta invece statale. Così
come non sono ammessi a partecipare alle procedure assunzionali
della Valle d'Aosta, viceversa, gli aspiranti inseriti nelle
graduatorie di merito del concorso indetto invece a livello
nazionale, quindi l'altra faccia della stessa medaglia gioca a
favore dell'occupazione per quanto riguarda i docenti valdostani.
Ugualmente ancora gli aspiranti inseriti nelle GAE regionali della
Valle d'Aosta non potevano partecipare a detto piano di assunzioni
in quanto le GAE regionali sono finalizzate alle assunzioni a tempo
indeterminato del personale docente nei ruoli regionali e non già
nei ruoli invece statali, così come gli aspiranti inseriti nelle
GAE statali anche questa volta non possono partecipare alle
assunzioni in Valle.
Per quanto riguarda le assunzioni a tempo indeterminato disposte
dalla Regione per l'anno scolastico 2015-2016, le stesse sono state
effettuate prima dell'indizione del concorso 2016 e, al fine di
destinare a tale procedura il maggior numero di posti possibili
-
quello lo ricordo è stato un grande risultato, e l'abbiamo
anche condiviso peraltro
-
, sono stati assegnati a ruolo,
diversamente dagli anni scolastici passati, oltre a quello
ordinario 50 percento dei posti vacanti, anche i posti residuati
dopo l'effettuazione della mobilità professionale territoriale da
fuori Valle e i posti dispari laddove è stata accertata la
consolidata vacanza del posto negli anni, quindi ci siamo portati
avanti e lo abbiamo fatto prima del concorso in misura
maggiore.
La procedura di assunzione è stata attuata, come di consueto,
attraverso un'unica fase regionale, alla quale sono stati assegnati
tutti i posti destinati all'assunzione in ruolo per l'anno
scolastico 2015-2016, con l'assegnazione di assunti in una sede di
servizio scelta tra le istituzioni scolastiche della regione, che
ovviamente presentavano disponibilità di posti. In Valle d'Aosta
non è stata effettuata la procedura di assunzione mediante la
successione di più fasi, come invece prevede il piano statale per
l'ovvia inattuabilità di questa modalità di assunzione, atteso che
le fasi nazionali si differenziavano per le assunzioni in ruolo sui
posti dell'ordinario organico di diritto o sui posti aggiuntivi
istituiti per il potenziamento dell'organico stesso, posti del
potenziamento non ancora istituiti in regione. Si ricorda che
proprio la loro istituzione potrà poi avvenire in seguito
all'approvazione della legge "Buona scuola" e per l'assegnazione
della sede di servizio in sequenze successive, prima all'interno
della provincia e con le fasi B e C per tutte le province del
territorio nazionale.
Per quanto riguarda invece la sua terza domanda, occorre
premettere che il concorso regionale per i posti di sostegno per la
scuola primaria e secondaria è stato bandito in quanto non vi sono
più aspiranti specializzati inclusi nelle graduatorie di merito del
concorso regionale del 2012 e nemmeno nelle GAE regionali di
sostegno, quindi la sua indizione costituiva un preciso adempimento
di legge...
(interruzione di un Consigliere, fuori microfono)
...primaria e secondaria...questo l'abbiamo ribadito più volte,
la scelta dei posti da bandire a concorso non è una scelta, ma è un
obbligo derivante da un mero calcolo di previsione dei
pensionamenti, abbinato anche a quel calcolo approssimativo di calo
demografico generico, quindi anche scolastico. I candidati che
supereranno il suddetto concorso saranno destinatari, sulla base
dei posti destinati alle assunzioni in ruolo, di proposta di
assunzione a tempo indeterminato esclusivamente per il posto di
sostegno ovviamente, sul quale avranno l'obbligo di permanere, come
lei ha ricordato, per almeno un quinquennio, al termine del quale
avranno facoltà di chiedere un trasferimento su un posto comune.
Tali candidati non otterranno automaticamente il ruolo anche su un
posto comune, in quanto al termine del quinquennio il loro
trasferimento a domanda sul posto comune sarà subordinato alla
disponibilità di posti del contingente destinato a tale operazione,
che, sulla base delle norme vigenti, ad oggi è pari al 50 percento
dei posti comuni che risulteranno vacanti per l'anno scolastico di
riferimento, dopo aver accantonato il numero di posti comuni
assegnati al concorso indetto nel 2016.
Concludo ringraziandola per avermi dato l'opportunità di
chiarire - spero - il quadro e assicurandole che se c'è una cosa
che non abbiamo mai fatto dall'inizio di questo percorso, e
ringrazio anche la commissione per il percorso che stiamo cercando
di fare insieme...non abbiamo mai banalizzato niente di ciò che
riguarda questo percorso in particolare e il mondo scolastico in
generale, un settore che - e anche qua devo smentirla - noi non
abbiamo mai definito critico, semmai cruciale, ma non critico, e
credo che questo lo abbiamo dimostrato anche in fase di
approvazione del bilancio, quando abbiamo cercato di salvaguardare
e di preservare le peculiarità di un sistema scolastico che per noi
risulta essere di eccellenza. L'abbiamo detto più volte, non vorrei
cadere nelle banalità, ma lo ripetiamo: per noi la "Buona scuola"
in Valle d'Aosta c'è già ed è quella che abbiamo. Semmai possiamo
fare qualche piccolo correttivo che può andare a cogliere quelle
sfide,
-
perché ce ne sono, non dobbiamo dimenticarlo
-
che sono contenute all'interno della legge n. 107 statale,
ma per noi l'impianto scolastico valdostano è già un impianto
d'eccellenza e quindi assolutamente non lo consideriamo un settore
critico, ma un settore fondamentale, perché da lì nasce e cresce la
futura comunità valdostana.
Presidente -
La parola alla Consigliera Certan.
Certan (ALPE) -
Sicuramente mi rileggerò tutti i vari
passaggi, perché sicuramente è un argomento complicato questo del
piano di assunzioni, ma devo dire che in effetti ha dato alcune
risposte, che, secondo me, sono anche interessanti. Quando lei dice
che in Valle d'Aosta nella scelta del 50 percento dei posti
residuati è stata fatta un'unica fase regionale, mentre a livello
nazionale in effetti ci sono state le tre fasi...certo, questa è
stata una scelta ed è stata quella probabilmente determinante che
ha fatto sì che alcuni insegnanti abbiano potuto accedere al piano
di assunzioni e altri no.
Quando noi chiediamo anche in modo continuativo delle
spiegazioni, è perché ci rendiamo conto che - e credo che lei lo
sappia benissimo - ci sono degli insegnanti in Valle d'Aosta che si
ritrovano ad essere stati dei pilastri della scuola valdostana:
quella che lei definisce "Buona scuola valdostana", che c'è già,
per diversi anni, ce ne sono alcuni che sono da 10-15 anni che
insegnano, che hanno fatto tutte le abilitazioni possibili e
immaginabili, anche fuori dalla Valle d'Aosta, se le sono pagate,
lei lo sa, alcuni hanno pagato i corsi abilitanti 3 mila euro
perché è stato loro consigliato per avere accesso al piano di
assunzioni e si ritrovano ora ad avere altre persone che le
supereranno. Quindi anche se sono pochi questi insegnanti, anche se
sono pochi i posti che sono stati messi a concorso...ma perché la
nostra Regione i piani di assunzione negli anni li ha fatti, e devo
dire che su questo la situazione valdostana è molto diversa dalla
situazione italiana, ci sono delle eccellenze nella scuola
valdostana, non è tutto eccellenza e credo che questo si debba
affrontare con grande serenità, ma anche con grande schiettezza,
perché altrimenti si parla per
slogan
e poi, quando
succedono dei passaggi cruciali come sono questi momenti, non si
tiene conto di tutta la professionalità che c'è nel mondo
insegnante e spesso si commettono, a mio avviso, anche degli errori
molto grossolani applicando pedestremente solo quello che permette
in qualche modo la legge o, come dice lei, i vari piani
straordinari, le varie normative.
Mi permetto anche di dirle che, a mio avviso, abbiamo ritardato
il calcolo del fabbisogno rispetto al bando di concorso. A mio
avviso, andava fatto prima questo calcolo, mi rendo conto che
oramai è passato e, secondo me, lì abbiamo perso l'occasione per
riuscire a valutare anche meglio le situazioni particolari che la
nostra Regione ha. Ritorneremo comunque sull'argomento.
OGGETTO N. 2095/XIV - Illustrazione degli atti: "Approbation
du bilan du Conseil régional de 2015.
Ratification de
délibérations du Bureau de la Présidence concernant des variations
budgétaires", "Riaccertamento straordinario dei residui attivi e
passivi ai sensi del D.LGS. 118/2011 e S.M.I." E "Variations du
budget du Conseil régional de 2016".
Viérin M. (Presidente) -
Ho avuto delle richieste da
parte di qualche Capogruppo di continuare per un'oretta, ho fatto
insieme al Vicepresidente Follien un giro in aula...c'è qualcuno
che ha qualcosa in contrario a continuare fino alle ore 21:00?
Tutti d'accordo? Va bene.
Punti 40, 41 e 42 dell'ordine del giorno. Come Conferenza dei
Capigruppo, abbiamo deciso di trattare insieme questi tre punti, li
illustro congiuntamente. I tre atti sottoposti all'approvazione
dell'aula sono stati adottati unanimemente dall'Ufficio di
Presidenza.
Il conto consuntivo per l'anno 2015 rileva il corretto utilizzo
delle risorse messe a disposizione per il regolare svolgimento
dell'attività del Consiglio. La gestione amministrativa 2015,
rispetto al 2014, pone in evidenza la riduzione dell'assegnazione
della Regione al Consiglio regionale di 990 mila euro, pari
all'8,81 percento e la riduzione delle spese complessive del 6,51,
rispondendo quindi alla necessità di un forte contenimento della
spesa pubblica in un'ottica anche di un minore impatto sull'anno
2016, anno sul quale, in sede di predisposizione del bilancio, sono
stati effettuati ulteriori pesanti tagli sulle previsioni.
Rilevante risulta poi la riduzione dei costi di natura variabile
(meno 43,14 percento) rispetto al 2014.
Attenendosi ai criteri introdotti dal decreto legislativo n.
118/2011 sull'armonizzazione dei bilanci, gli uffici hanno
provveduto ad effettuare il pagamento di quasi tutti i debiti e la
riscossione di quasi tutti i crediti entro i primi due mesi
dell'anno 2016. Ciò ha permesso, in sede di riaccertamento
ordinario dei residui, di rideterminare con esattezza l'ammontare
dei residui da mandare in avanzo provenienti anche dagli anni
precedenti. Con quest'operazione di "riaccertamento straordinario
dei residui", previsto dall'articolo 3, comma 7, del decreto n.
118/2011, si è provveduto inoltre ad imputare nell'annualità 2016
alcuni impegni di spesa per i quali l'obbligazione non era divenuta
esigibile nel 2015. I residui attivi sono invece rimasti invariati
rispetto al riaccertamento ordinario e, di conseguenza, è stato
quindi determinato il fondo pluriennale vincolato al 1° gennaio
2016 da iscrivere nell'entrata di esercizio 2016 del bilancio di
previsione 2016-2018, pari a 51.481,70 euro. Tali operazioni hanno
generato, eccezionalmente per l'anno 2015, un avanzo di
amministrazione di 4.103.562,10. Costituiscono avanzo di
amministrazione euro 2.145.610,11 derivanti da economie su residui
provenienti dagli anni 2014-2015 e precedenti ed euro 1.957.951,99
provenienti da economie sui capitoli generate dalle riduzioni di
impegni e da somme non impegnate e non spese nel 2015. Con
l'approvazione dell'assestamento di bilancio per l'anno 2016 le
somme provenienti dall'avanzo di amministrazione vengono messe a
disposizione dell'Amministrazione regionale.
Colgo l'occasione, a nome di tutto l'Ufficio di Presidenza, per
ringraziare gli uffici per il lavoro svolto in maniera celere e
puntuale, che ha permesso di raggiungere questo risultato.
