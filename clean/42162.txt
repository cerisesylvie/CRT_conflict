Classificazione
AMMINISTRAZIONE REGIONALE
Ordinamento degli uffici e del personale
ASSISTENZA SANITARIA E OSPEDALIERA
Azienda Regionale Sanitaria - U.S.L.



Oggetto del Consiglio n. 1093 del 20 novembre 2019 - Resoconto
OGGETTO N. 1093/XV - Interrogazione a risposta immediata:
"Controlli effettuati nel corso degli anni 2018-2019 sulla Vivenda
S.p.a. da parte dell'Amministrazione regionale e dell'Azienda
USL".
Rini (Président) -
Point n° 3.01 de l'ordre du jour. La
parole à la collègue Russo pour l'illustration.
Russo (M5S)
- Buongiorno a tutti e buongiorno ai bambini
e alle insegnanti che ci stanno ascoltando. Venerdì 15 novembre
2019 gli organi di stampa hanno diffuso la notizia che i
Carabinieri del Nucleo antisofisticazione e sanità NAS di Aosta il
giorno 14 novembre, durante un'ispezione nei locali del centro
cottura di Arnad di Vivenda, azienda incaricata di fornire pasti a
enti pubblici valdostani, in particolare a scuole e ospedali, hanno
riscontrato che il numero di prodotti risultavano difformi per
qualità e origine a quanto previsto dai capitolati dei contratti
stipulati con le pubbliche amministrazioni. Questa operazione ha
consentito ai militari di impedire che i prodotti venissero
destinati, in carenza di qualità organolettica e commerciale, alle
mense e ai servizi di ristorazione delle scuole e dei presidi
ospedalieri. A seguito dell'esito dell'ispezione condotta dai
militari della finanza, quindi il legale rappresentante della ditta
di ristorazione è stato denunciato all'Autorità giudiziaria per
l'ipotesi di frode continuata nelle pubbliche forniture. Inoltre
durante il controllo sono emerse criticità igienico-sanitarie che
hanno comportato la contestazione di violazioni amministrative
pecuniarie e l'imposizione all'azienda di adottare misure
correttive urgenti. Appurato che la società Vivenda si occupa della
produzione e della somministrazione di pasti prevalentemente per i
minori che frequentano le mense scolastiche della nostra regione e
per i pazienti dei nostri presidi ospedalieri, interroghiamo
l'Assessore competente per sapere se e quali controlli sono stati
effettuati nel corso del 2018 e nel 2019 da parte
dell'amministrazione dell'USL sulla società sopracitata, per
garantire un monitoraggio continuo e reale della società che
gestisce servizi così importanti e delicati per la nostra
popolazione.
Président -
La parole à l'assesseur Baccega pour la
réponse.
Baccega (UV)
- Buongiorno bambini e scusateci per
l'interruzione. Nel rispondere alla collega che mi ha da poco
interpellato, posso dire che l'Amministrazione regionale non ha
competenza a effettuare controlli merceologici e di qualità, né
operativamente controlli ufficiali volti alla sicurezza alimentare,
questi ultimi sono ovviamente in capo alla struttura dell'USL.
Compito dell'Assessorato è la pianificazione annuale dei controlli
nella ristorazione collettiva in termini numerici attraverso il
piano regionale integrato dei controlli sulla sicurezza alimentare.
L'attività svolta dalla Vivenda S.p.a., come quella di tutte le
ristorazioni collettive, è classificata ad alto rischio.
Per quanto riguarda le attività svolte da Vivenda per conto
dell'azienda USL, si osserva che i NAS presso il centro di cottura
di Arnad hanno rilevato la scarsa pulizia dei
thermobox
,
rilievo che non riguarda però il servizio degli ospedali in quanto
per veicolare i pasti vengono utilizzati specifici carrelli.
Durante il 2018 l'azienda ha effettuato una serie di controlli: 23
sopralluoghi presso i reparti e 4 sopralluoghi presso le mense
aziendali. Sono state peraltro effettuate ulteriori attività di
controllo proprio sull'appalto, che sono: il controllo rispetto del
DUVRI, il controllo giornaliero che l'ordinato dei reparti
corrisponda al numero dei pazienti presenti, il controllo sulle
eccedenze alimentari, il controllo sulla conformità del servizio,
il controllo costante e continuo sulla conformità dei pasti e il
controllo sul rispetto igienico del servizio. Nel 2019 sono stati
effettuati 5 sopralluoghi presso i reparti e sono previsti entro la
fine dell'anno ulteriori sopralluoghi, tra i quali 4 sopralluoghi
presso le mense dipendenti. Durante l'anno 2019 l'azienda ha
introdotto un'ulteriore modalità di controllo che prevede
l'attività quotidiana di supervisione effettuata dalla Struttura di
dietologia. In relazione al verbale dei NAS del 13 novembre
l'azienda USL ha provveduto alla richiesta di applicazione delle
penali in relazione al punto 11.2 del disciplinare di gara. Sono
1500 euro per ogni violazione di quanto previsto dalle tabelle
merceologiche. Continueremo comunque quest'attenta operazione di
controllo, di verifica sollecitando l'USL sempre di più a essere
presente in questo contesto.
Presidente -
Per la replica, la parola alla collega
Russo.
Russo (M5S)
- Quando ricevo queste risposte, sono sempre
un po' in difficoltà. Velocissimamente io le riporto quello che
penso di questo. Noi stiamo parlando di pazienti per cui
l'alimentazione è una cosa fondamentale, stiamo parlando di bambini
per cui l'alimentazione quotidiana è una cosa fondamentale e stiamo
parlando di NAS che hanno fatto dei controlli e hanno detto che i
prodotti dati ai ragazzi e ai pazienti non sono quelli previsti dal
capitolato. È vero che l'Amministrazione regionale non ha il
diretto controllo, però è vero che l'USL ce l'ha e deve farlo,
quindi è impossibile. Tra l'altro, la società Vivenda dichiara di
essere certificata 9001, dichiara di essere certificata a 22000 e
anche 18001. Vuol dire quindi che con queste certificazioni
dovrebbe garantire il controllo della produzione e dell'erogazione
dei pasti ma evidentemente non avviene, dunque cerchiamo di fare
attenzione. Il fatto che nel capitolato ci sia scritto che i
prodotti dati ai pazienti e ai bambini devono avere certe
caratteristiche e devono arrivare dall'Italia e invece arrivano
dall'Europa è un problema.
