Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 101 del 18 febbraio 1982 - Resoconto
OGGETTO N. 101/VII - RATIFICA DI DELIBERAZIONI ADOTTATE DALLA
GIUNTA REGIONALE IN VIA D'URGENZA.
Oggetto n. 6721 in data 31 dicembre 1981
:
Lavori di costruzione della fognatura per le frazioni
Gratillon-Liveroulaz in Comune di Saint-Nicolas - Approvazione di
perizia suppletiva - Approvazione ed impegno di spesa -
Approvazione di nuovo prezzo.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: venti.
Il Consiglio approva all'unanimità.
Oggetto n. 6722 in data 31 dicembre 1981
:
Lavori di costruzione del 1° Lotto dell'acquedotto per le frazioni
Morgonaz-Cretallaz-Jeanceyaz in Comune di Quart - Approvazione di
perizia suppletiva - Approvazione ed impegno di spesa -
Approvazione di nuovi prezzi.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: ventidue.
Il Consiglio approva all'unanimità.
Oggetto n. 6753 in data 31 dicembre 1981
:
Concessione e liquidazione di un contributo di £. 9.000.000
all'Automobile Club Valle d'Aosta - Approvazione e finanziamento di
spesa.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti 26
Votanti 25
Astenuto 1 (Mafrica)
Il Consiglio approva.
Oggetto n. 293 in data 29 gennaio 1982
: Concessione e
liquidazione di un contributo a favore del Consorzio Produttori
Valdostani - CON.PRO.VAL. - con sede in Aosta, nelle spese
sostenute per il conferimento di frutta al magazzino di
Saint-Pierre - Anno 1981.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: ventisei.
Il Consiglio approva all'unanimità.
Oggetto n. 294 in data 29 gennaio 1982
:
Concessione e liquidazione di contributi annuali all'osservatorio
di Genetica animale di Torino e all'Istituto Sperimentale per la
Zootecnia, sezione di Torino - Approvazione e finanziamento di
spesa.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: ventisei.
Il Consiglio approva all'unanimità
Oggetto n. 309 in data 29 gennaio 1982
: Lavori
di ristrutturazione dell'edificio comunale di Saint-Rhémy -
parziale approvazione ed impegno di spesa.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: ventisei.
Il Consiglio approva all'unanimità.
Oggetto n. 310 in data 29 gennaio 1982
: Lavori
di costruzione dell'impianto di riscaldamento, idrico-sanitario ed
aria compressa per il Laboratorio di falegnameria Cofarco, in
Comune di Cogne - Perizia di variante e suppletiva - Approvazione
ed impegno di spesa - Approvazione di nuovi prezzi e concessione
proroga.
PRESIDENTE:
Ha chiesto di parlare il Consigliere
Carlassare. Ne ha facoltà.
CARLASSARE - (Democrazia Proletaria Nuova Sinistra):
C'è
un balletto di cifre che mi sembra abbastanza allucinante, nel
senso che fra perizie suppletive e nuovi lavori continuiamo a
versare centinaia di milioni per volta in questa opera che si può
considerare un pozzo senza fine. Mi chiedo come è possibile che
all'atto della progettazione di uno stabilimento non si tenga conto
delle opere che sono previste in questa delibera, in sostanza come
possono esserci delle variazioni dello ordine dei 400 milioni, così
di botto. Ritengo che questo sistema di procedere non sia
accettabile come metodo; potrebbe essere un episodio assolutamente
eccezionale ma non si può accettare che ogni volta che c'è una
progettazione che prevede una certa cifra, questa venga poi
stravolta con le motivazioni più strane.
Pertanto non sono d'accordo perché, per dare un elemento di
giudizio su questo, bisognerebbe avere delle relazioni tecniche ed
avere la possibilità di conoscere le effettive modificazioni anche
a livello di progetto, in quanto non si può, sulla base di quanto
scritto in questa delibera, pensare di assegnare altri 425 milioni
a quest'opera che sta diventando qualcosa di assolutamente
ciclopico. Per le ragioni suddette voterò contro.
PRESIDENTE:
Ha chiesto di parlare il Consigliere Mafrica.
Ne ha facoltà.
MAFRICA - (P.C.I.):
Con questa falegnameria si procede
sempre allo stesso modo, cioè si continua a farla pezzo dopo pezzo,
non in base ad un progetto che esiste, ma in base alle richieste
che vengono avanzate di volta in volta.
Come ha sottolineato il Consigliere Carlassare, questo comporta
dei costi che diventano ingovernabili e ci impedisce di fare delle
previsioni su quanto il tutto verrà a costare al termine dei
lavori. Quindi chiedo all'Assessore Borbey che ci dica qualcosa
anche su questo punto. La Cooperativa che dovrà gestire la
falegnameria è sempre costituita dallo stesso numero di persone? Si
è allargata? Ed inoltre, quando potranno cominciare i lavori
all'interno di questo stabilimento? Abbiamo fatto qualche
valutazione economica tra l'impegno di spesa della Regione e il
costo-posto di lavoro che si avrà alla fine?
Vorrei fare un'ultima osservazione marginale che ha tuttavia la
sua importanza: mi sembra che le richieste dei soci di questa
Cooperativa siano perlomeno un po' eccessive, in quanto o gli
impianti previsti all'interno di questo stabilimento si fanno in
tutte le industrie, creando le stesse condizioni di lavoro per
tutti, oppure non si può pretendere che una falegnameria abbia il
comfort di un grand hôtel. Rileggo la frase: "Comunica che al fine
di rendere più economica la gestione dell'impianto di
riscaldamento, nonché di realizzare un miglior comfort ambientale,
all'impianto di aspirazione si è aggiunto un sistema di
fermo-ventilazione atto a recuperare e a reintegrare la temperatura
dell'aria aspirata. E' stata inoltre realizzata una linea
indipendente per il reparto verniciatura - questo è giusto - atta
ad evitare la diffusione negli altri reparti di gas e vapori
tossici. Si è inoltre prevista la realizzazione del riscaldamento
provvisorio dei locali al fine di non interrompere l'esecuzione di
tutti i lavori nel periodo invernale. Si è infine prevista
l'installazione delle apparecchiature occorrenti per due celle di
essiccazione e deumidificazione del legname, nonché la
maggiorazione della potenzialità dei generatori di calore per i
motivi suddetti".
Probabilmente queste sono tutte cose utili, però in questo senso
ci saranno sempre altre cose che potranno servire. Che cosa dice
l'Amministrazione? Quali margini, quali confini, quali parametri
usa nel giudicare queste richieste?
PRESIDENTE:
Ha chiesto di parlare il Consigliere
Mappelli. Ne ha facoltà.
MAPPELLI - (D.C.):
Mi sembra che questo problema
coinvolga tutta la situazione economica di Cogne e mi spiace dover
rammentare ai colleghi attuali il dramma che Cogne ha vissuto con
la chiusura della miniera, perché questo è solo l'inizio. Malgrado
siano cambiati a Roma vari Ministri nei vari Ministeri, in quanto
prima erano tutti democristiani, ed oggi sono socialisti,- e mi
auguro che ne vengano anche altri - due più due fa sempre quattro
ed è inutile che stiamo lì sotto le coperte a far finta che niente
è successo. Qui è stata chiusa una miniera che dava lavoro non solo
a Cogne, ma dava la garanzia di continuità del tipo di produzione
industriale ad Aosta per altri 15 anni. Queste cose ce le siamo
dette e ridette, ed ho abbaiato nel deserto. Ed i frutti si vedono;
quali sono i risultati?
Pur non essendo delle aquile, il buon senso ci fa dire che se il
minerale di Cogne a quei costi di miniera era valido e competitivo,
oggi significa che senza quel minerale ci vuole più valore aggiunto
e cioè più nichel e cromo, per ottenere un certo tipo di
produzione, mandando i costi alle stelle; e con i costi di
trasporto che sono lievitati in seguito all'aumento del gasolio
abbiamo fatto un povero affare per la Valle d'Aosta. Quando fuori
di quest'aula si dice che la Regione per il settore industria butta
i suoi soldi dalla finestra forse è vero, ma è anche vero che noi
abbiamo le nostre responsabilità perché 2.000 posti di lavoro in
meno alla Cogne comportano l'attuazione di altre iniziative che la
Regione paga.
In questa sala abbiamo detto da tutte le parti, che dovevamo
cercare delle alternative a Cogne, e questa è valida, anche se è
costosa.
E' evidente che i prezzi lievitano e si cerca la migliore
qualità negli impianti, ma questa è una Cooperativa e sono sicuro
che sarà oggetto di continuità, mentre ho dei dubbi sulla
rubinetteria, anche se d'altra parte non posso puntare il dito
verso nessuno, perché se anche non dà i frutti sperati nessuno di
noi è in grado di assicurare un'iniziativa più valida.
La Cooperativa attualmente sta portando avanti un certo tipo di
discorso che lega chi non ha possibilità di costruire alberghi o
promuovere iniziative turistiche; si tratta di persone valide,
lavoratori della montagna, e dopo la chiusura di questa questione
industriale il minimo che possiamo fare è alzare la mano e
ringraziare chi ha ancora voglia di rischiare, perché hanno fatto
anche dei mutui su una cooperativa ad iniziativa artigianale.
Noi dobbiamo dare loro una mano sicuri che non rischiamo niente,
perché non è che tra sei mesi o un anno chiuderanno tutto. Abbiamo
pagato dieci lire di più ma abbiamo legato dei giovani che vogliono
fare i falegnami in quel di Cogne, e la Valle d'Aosta ha bisogno di
professionalità.
Dunque sono soldi spesi bene.
PRESIDENTE:
Ha chiesto di parlare il Consigliere Bordon.
Ne ha facoltà.
BORDON - (D.C.):
Volevo solo porre una domanda, ma
l'esposizione fatta dal Vice Presidente Mappelli, ha detto molte
cose che corrispondono al vero. A me sembra che non sia il caso di
piangere sul latte versato perché la miniera di Cogne era quella
che era, si sono portate avanti due iniziative di una certa
importanza: la rubinetteria e questa.
La mia domanda all'Assessore ai Lavori Pubblici era un'altra:
poiché come amministratori spendiamo dei soldi della collettività è
giusto che ognuno di noi sappia come vanno le cose, ed in
particolare si sappia quanto spendiamo per questa iniziativa e
quanti posti di lavoro avremo. Questo perché se domani dovesse
succedere un'altra iniziativa analoga, non so se sarà ancora il
caso di farla perché la disoccupazione di Cogne è simile alla
disoccupazione di Verrès, di Champdepraz, di dove volete voi.
Quindi chiedo allo Assessore ai Lavori Pubblici quanto abbiamo
speso per quest'opera, quanto si prevede ancora di spendere e a
quanti operai daremo lavoro.
PRESIDENTE:
Ha chiesto di parlare il Consigliere Minuzzo.
Ne ha facoltà.
MINUZZO - (P.S.D.I.):
Per quanto concerne questa delibera
non sarei intervenuto perché era sufficientemente chiara
l'esposizione fatta dai Consiglieri Carlassare e Mafrica, ma dopo
l'intervento del Vice Presidente Mappelli mi sembra giusto e
doveroso fare alcune osservazioni peraltro in parte già anticipate
dal Consigliere Bordon quando ha detto che la disoccupazione di
Cogne è uguale a quella di tutti gli altri Comuni.
Mi riallaccio quindi al discorso del Vice Presidente Mappelli là
dove dice che possiamo andare tranquilli perché si tratta di
artigiani che si impegnano al massimo e di persone pienamente
responsabili; vorrei obiettare che partendo da questo principio
dobbiamo allora iniziare tutto il discorso generale sulla politica
che vuol fare questa Giunta e questa Amministrazione sugli
interventi a favore delle piccole e medie industrie, e non
riusciamo a capire perché a Cogne si spendano miliardi per una
cooperativa di artigiani mentre per gli altri Comuni non si prende
minimamente in considerazione il discorso delle aree attrezzate. Il
problema è molto grave anche nella città di Aosta ed in tutti i
Comuni stanno scadendo i contratti dei locali in locazione ad uso
diverso da quello di abitazione - quindi botteghe, laboratori, ecc.
- per cui questi imprenditori non sanno dove andare; a questo
proposito ritengo doveroso che la Giunta dica loro cosa vuol fare
in questa direzione. A questa gente che per 30 anni ha svolto
un'attività, non si può dare lo sfratto e metterla in pensione. Si
tratta di persone che hanno sempre operato per l'economia della
nostra Regione e che sono in grado di poter continuare a
salvaguardare un certo tipo di occupazione che sta sempre più
andando in crisi. C'è stato un incontro con l'Assessore durante il
quale è stato chiesto che nella seduta del 18 il Consiglio
intervenisse in qualche modo in favore di queste imprese artigiane
che si trovano in difficoltà; non c'è nessuna proposta, quindi non
è più accettabile né concepibile un discorso di questo tipo.
Andiamo avanti a concludere le iniziative che sono già state prese,
però congiuntamente a quest'azione di compimento, si devono
illustrare certe soluzioni che la Giunta regionale intende dare ai
problemi che concernono l'occupazione.
Sono intervenuto per chiarire queste cose dopo gli interventi
dei colleghi Mappelli e Bordon che in un certo qual modo hanno
toccato l'argomento, ed invito più che l'Assessore Borbey, lo
Assessore all'Industria, Commercio, Artigianato e Trasporti ad
intervenire in questo senso.
PRESIDENTE:
Ha chiesto di parlare l'Assessore ai Lavori
Pubblici Borbey. Ne ha facoltà.
BORBEY - (D.C.):
Nella convenzione fatta da parte
dell'Amministrazione regionale con la COFARCO c'era l'impegno di
costruire un capannone e gli impianti.
Questi falegnami, i quali fino ad oggi hanno lavorato
artigianalmente, hanno chiesto dei consigli che non sempre sono
stati dati in modo perfetto da parte dei tecnici; l'Amministrazione
regionale ha accettato da parte della Cooperativa di nominare il
tecnico che loro avevano designato anche perché era giusto che
l'Amministrazione regionale iniziasse un rapporto stretto con
questa Cooperativa.
Abbiamo nominato i tecnici per la progettazione degli impianti
d'accordo con questa Cooperativa; l'impegno è che noi dovevamo
eseguire l'opera in base ad un progetto che loro ci presentavano e
che assieme abbiamo ritenuto valido. Era previsto un certo costo a
livello di costruzione; sono state richieste nuove opere da parte
della Cooperativa, anche perché ci sono sempre nuove tecniche e voi
mi insegnate che tutto si muove velocemente, anche la tecnica.
A loro volta si sono impegnati ad occupare in quel capannone 30
persone; faranno una nuova catena di costruzione per serramenti,
mobili in serie di stile valdostano, ecc. E' vero che siamo andati
oltre le previsioni dei costi: si era partiti pensando di spendere
da 1 miliardo e mezzo a 2 ed invece supereremo abbondantemente i 3
miliardi di lire.
Si potrà obiettare che per 30 operai, 100.000.000 per operaio è
un costo abbastanza elevato, ma è stata una scelta del Consiglio
regionale e quando ci siamo accorti - conti alla mano - che i
componenti della Cooperativa avrebbero dovuto sopportare una spesa
di £. 500.000 al giorno per il riscaldamento, abbiamo aderito alla
loro richiesta di eseguire dei nuovi silos affinché tutta la
segatura venisse insilata, perché è stato fatto un conteggio in
base al quale con questi enormi depositi potrebbero andare avanti
circa 3 mesi con riscaldamento forse gratuito. Questo per dare la
possibilità - e la speranza di noi Amministratori è questa - a
questa Cooperativa di non iniziare per andare in crisi
immediatamente dopo, pertanto siamo favorevoli a fare queste spese
suppletive nella speranza che questa Cooperativa vada avanti nel
miglior modo possibile. Ritengo inoltre che sia superfluo parlare
oggi di qual è la programmazione della Giunta regionale in
previsione del nuovo riparto fiscale, perché è inerente al settore
del Commercio, Artigianato e Trasporti e perché lo faremo
ampiamente in sede di sedute per il bilancio regionale. Là ci
troveremo di nuovo a discutere di un'altra iniziativa che interessa
questo Comune e sarà l'iniziativa del trenino; è chiaro che tutti
assieme, perché non è solo l'esecutivo che ha questo compito,
daremo dei conteggi non solo di costo, ma di gestione futura,
perché in Valle d'Aosta quello che fa l'Ente pubblico purtroppo è
quello che il privato non si sente di fare perché è passivo.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti 28
Votanti 23
Astenuti 5 (Carral, Cout, Dolchi, Mafrica e Péaquin)
Favorevoli 22
Contrari 1
Il Consiglio approva
Oggetto n. 321 in data 29 gennaio 1982:
Lavori di costruzione della fognatura di Pallenc, in Comune
di Ayas - Liquidazione all'impresa appaltatrice Sarteur Bagnod
Bruno, di Champdepraz, di un 1° acconto per revisione dei prezzi
contrattuali - Approvazione e finanziamento di spesa.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, Votanti e Favorevoli: ventisette.
Il Consiglio approva all'unanimità.
Oggetto n. 322 in data 29 gennaio 1982:
Lavori di rifacimento del tetto dell'edificio scolastico e
comunale di Ollomont - Liquidazione all'impresa appaltatrice Scalzo
Tommaso, di Aosta, di un 1° acconto per revisione dei prezzi
contrattuali - Approvazione e finanziamento di spesa.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, Votanti e Favorevoli: ventisette.
Il Consiglio approva all'unanimità.
Oggetto n. 323 in data 29 gennaio 1982:
Lavori di ristrutturazione della palazzina delle Guardie di
P.S. sita in Via Frutaz nel Comune di Aosta - Liquidazione
all'impresa appaltatrice Sozzi e Gianotti, di Aosta, di un 1°
acconto per revisione dei prezzi contrattuali - Approvazione e
finanziamento di spesa.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, Votanti e Favorevoli: ventotto.
Il Consiglio approva all'unanimità.
Oggetto n. 324 in data 29 gennaio 1982
: Lavori
di impianto idrosanitario della ex palazzina delle Guardie di P. S.
in Via Frutaz nel Comune di Aosta - Liquidazione all'impresa
appaltatrice Gipponi Ernesto, di Gressan, di un 1° acconto per
revisione dei prezzi contrattuali - Approvazione e finanziamento di
spesa.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, Votanti e Favorevoli: ventotto.
Il Consiglio approva all'unanimità.
Oggetto n. 325 in data 29 gennaio 1982:
Lavori di costruzione della nuova scuola elementare del
capoluogo in Comune di Courmayeur - Liquidazione all'impresa
appaltatrice Tripodi Fortunato, di Sarre, di un 2° acconto per
revisione dei prezzi contrattuali - Approvazione e finanziamento di
spesa.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, Votanti e Favorevoli: ventotto.
Il Consiglio approva all'unanimità.
Oggetto n. 351 in data 29 gennaio 1982:
Approvazione dell'inserimento del programma presentato dal
Comune di Valtournenche nel piano di riparto dei contributi da
assegnare ai Comuni per l'anno 1982, in applicazione delle leggi
regionali 20.6.1978, n. 47; 23.4.1979, n. 26; 10.12.1980, n. 55 -
("Promozione di servizi a favore delle persone anziane ed
inabili").
PRESIDENTE:
Ha chiesto di parlare il Consigliere Péaquin.
Ne ha facoltà.
PEAQUIN - (P.C.I.):
Intervengo adesso per tutte e quattro
le ratifiche di Giunta.
Vorrei sapere se le cifre destinate a questi interventi in
favore dei Comuni vanno ad assommarsi alla cifra già approvata nel
Consiglio del 15 dicembre, di 1 miliardo e 90 milioni, oppure se
vengono presi quei fondi. Vorrei sapere inoltre se l'Assessore è a
conoscenza di quali sono state le cause dei ritardi nella
presentazione delle domande da parte dei Comuni.
Altra domanda è se sono già stati predisposti da parte dello
Assessorato quei moduli, dei quali si era parlato nel Consiglio del
15 dicembre, per mettere in condizione tutti i Comuni di poter
intervenire in modo più preciso, e quali iniziative sono state
prese per obbligare gli stessi a presentare la domanda entro la
data prevista dalla legge 47, onde evitare poi tutti quei disguidi
che si verificano a causa dei ritardi nella presentazione delle
domande.
PRESIDENTE:
Ha chiesto di parlare l'Assessore alla Sanità
e Assistenza Sociale, Rollandin. Ne ha facoltà.
ROLLANDIN - (U.V.):
Per quanto riguarda la prima domanda,
si sommano al miliardo 93 milioni già previsto. Per quanto riguarda
i ritardi, per il Comune di Gignod e per il Comune di Donnas ci
sono stati dei disguidi postali, per cui questi programmi che erano
stati inviati, non sono mai arrivati all'Assessorato. Per gli altri
c'erano state delle difficoltà per la presentazione del
programma.
Per l'ultimo problema riguardante i solleciti, quel piano è già
stato predisposto; si voleva approfittare del programma - che
dovrebbe essere fatto tenuto conto che questo è l'anno dell'anziano
- per parlare in particolare di questi problemi.
E' stata interpellata la Consulta dei pensionati per avere i
nominativi e si voleva approfittare di una delle prossime riunioni
per discutere il programma con loro prima di inviarlo ai Comuni,
obbligandoli così alla rendicontazione, che ci permetterà di
analizzare per tempo quelli che sono i programmi presentati.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, Votanti e Favorevoli: ventotto.
Il Consiglio approva all'unanimità.
Oggetto n. 352 in data 29 gennaio 1982:
Approvazione dell'inserimento del programma presentato dal
Comune di Saint-Pierre nel piano di riparto dei contributi da
assegnare ai Comuni per l'anno 1982, in applicazione delle leggi
regionali 20.6.1978, n. 47; 23.4.1979, n. 26; 10.12.1980, n. 55 -
("Promozione di servizi a favore delle persone anziane ed
inabili").
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, Votanti e Favorevoli: ventisette.
Il Consiglio approva all'unanimità.
Oggetto n. 353 in data 29 gennaio 1982:
Approvazione dell'inserimento del programma presentato dal
Comune di Gignod nel piano di riparto dei contributi da assegnare
ai Comuni per l'anno 1982, in applicazione delle leggi regionali
20.6.1978, n. 47; 23.4.79, n. 26; 10.12.1980, n. 55 - ("Promozione
di servizi a favore delle persone anziane ed inabili").
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, Votanti e Favorevoli: ventisei.
Il Consiglio approva all'unanimità.
Oggetto n. 354 in data 29 gennaio 1982:
Approvazione dell'inserimento del programma presentato dal
Comune di Donnas nel piano di riparto dei contributi da assegnare
ai Comuni per l'anno 1982, in applicazione delle leggi regionali
20.6.1978, n. 47; 23 aprile 1979, n. 26; 10.12.1980, n. 55 -
("Promozione di servizi a favore delle persone anziane ed
inabili").
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, Votanti e Favorevoli: ventisei.
Il Consiglio approva all'unanimità.
