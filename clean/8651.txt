Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3152 del 21 ottobre 1987 - Resoconto
OGGETTO N. 3152/VIII - RIAPPROVAZIONE DELLA L.R. "PRESTAZIONI
DI ASSISTENZA SANITARIA AGGIUNTIVE: ASSUNZIONE A CARICO DELLA
REGIONE DELLE QUOTE DI PARTECIPAZIONE SULLE PRESTAZIONI
FARMACEUTICHE". (Rinvio).
PRESIDENTE:
Ha chiesto di parlare l'Assessore alla Sanità
ed Assistenza Sociale Voyat, ne ha facoltà.
VOYAT (U.V.) -
Chiedo di rinviare questa legge in attesa
dell'approvazione della finanziaria, per vedere che non ci siano
altre variazioni da fare e per mettere insieme il progetto che
avevo già in passato presentato alla Giunta, sulla esenzione del
ticket per la radiodiagnostica strumentale e quella
farmaceutica.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA (P.C.I.) -
La proposta fatta dal Gruppo comunista
era di riapprovare senza modifiche, se però la finanziaria portasse
nuovamente il pagamento dei ticket sugli esami di laboratorio,
sulle visite specialistiche, si potrebbe trasformare questo disegno
di legge inserendo anche questo tipo di ticket, perchè avrebbe un
senso più generale.
Siamo d'accordo che la proposta venga sospesa e rinviata alle
Commissioni fino a quando non verrà votata la finanziaria.
Se a quel punto non fossero introdotti ticket sulle analisi e
sulle visite specialistiche, chiediamo che venga riapprovata così
com'è, altrimenti concorderemo con l'esecutivo modifiche per tener
conto di queste nuove variazioni.
PRESIDENTE:
la legge, su proposta dell'Assessore alla
Sanità, viene rinviata alla I^ e alla IV^ Commissione.
