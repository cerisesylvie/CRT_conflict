Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 316 del 25 novembre 1993 - Resoconto
OGGETTO N. 316/X - Istituzione del concorso per
l'assegnazione dei premi della fedeltà al lavoro e del progresso
economico per l'anno 1993.
Deliberazione - Il Consiglio
Ravvisata l'opportunità di istituire anche per l'anno 1993 il
concorso per l'assegnazione di premi della fedeltà al lavoro e del
progresso economico;
Preso atto che a tal fine è stato predisposto il relativo bando
che prevede l'assegnazione di 250 premi;
Rilevato che non è possibile stabilire il numero dei premi da
as­segnare ai depositari di brevetti e a piccole e medie imprese
per aver particolarmente contribuito al progresso economico;
Visto il parere favorevole rilasciato dal Dirigente del Servizio
del Commercio, Zona franca e Contingentamento dell'Assesso­rato
dell'Industria, Commercio ed Artigianato, ai sensi del combinato
disposto dell'articolo 72 della legge regionale n. 3/1956 e
successive modificazioni, e dell'articolo 21 della legge regionale
n. 18/1980 e successive modificazioni, in ordine alla legittimità
della presente deliberazione;
Delibera
1) di approvare l'istituzione, anche per l'anno 1993, del
concor­so per l'assegnazione dei premi della fedeltà al lavoro e
del pro­gresso economico, come da bando allegato alla presente
delibe­razione;
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 1 del
decreto legislativo 13 febbraio 1993, n. 40 e di darne
esecuzione.
Allegato - Bando di Concorso
Per l'assegnazione di Premi di Fedelta' al La­voro e del
Progresso Economico per l'anno 1993
É indetto il concorso per l'assegnazione di premi di fedeltà
al lavoro e del progresso economico, consistenti in medaglie d'oro
e attestati di riconoscimento.
Fedelta' al lavoro
I premi di fedeltà al lavoro messi a concorso sono 250
ripartiti come segue:
A) n. 60 a favore di lavoratori ? dirigenti, impiegati ed
operai ? che abbiano prestato ininterrotta attività lavorativa alle
dipen­denze della stessa impresa industriale, commerciale,
artigiana od agricola.
Di questi: n. 40 sono riservati a lavoratori con almeno 30
anni di anzianità di attività lavorativa e n. 20 a lavoratori
collocati a riposo a seguito di invalidità dovuta a malattia
professionale o ad incidente sul lavoro con almeno 25 anni di
anzianità lavo­rativa.
Per i minatori il periodo di attività lavorativa svolta
all'interno delle miniere viene maggiorato del 25 percento.
B) n. 5 a favore di lavoratori con almeno 30 anni di
ininterrotta attività lavorativa anche al di fuori del territorio
regionale alle dipendenze della stessa impresa, anche non
valdostana, e che abbiano mantenuto ininterrottamente la residenza
in Valle d'Aosta.
C) n. 5 a favore di lavoratori con almeno 35 anni di
ininterrotta attività lavorativa anche al di fuori del territorio
regionale alle dipendenze di imprese diverse (ma dello stesso
settore) anche non valdostane, e che abbiano mantenuto
ininterrottamente la residenza in Valle d'Aosta.
D) n. 5 a favore di lavoratori che abbiano prestato
ininterrotta attività lavorativa, per almeno 30 anni, alle
dipendenze di im­prese, anche diverse, del settore edilizio, presso
cantieri edili situati in Valle d'Aosta.
E) n. 70 a favore di coltivatori diretti con almeno 30 anni
di ininterrotta conduzione di fondi agricoli.
Di questi: n. 35 sono riservati a coloro i quali non hanno
avuto nessun componente del nucleo familiare già premiati negli
anni precedenti e n. 35 a familiari di premiati negli anni
precedenti.
F) n. 20 a favore di titolari della stessa impresa
artigianale con almeno 30 anni di ininterrotta attività se gestita
dal fondatore, anche in presenza di variazione di forma giuridica,
oppure con almeno 60 anni di ininterrotta attività se la gestione è
prosegui­ta con gli eredi del fondatore.
G) n. 10 a favore di titolari della stessa impresa
commerciale o industriale con almeno 30 anni di ininterrotta
attività se gestita dal fondatore, anche in presenza di variazione
di forma giuridi­ca, oppure con almeno 60 anni di ininterrotta
attività se la ge­stione è proseguita con gli eredi del
fondatore.
H) n. 65 a favore di lavoratori ? impiegati ed operai ? che
abbia­no prestato ininterrotta attività lavorativa presso uno
studio professionale, presso un ente o istituzione pubblica o
privata, presso un'impresa appartenente a settori economici diversi
da quelli precedentemente indicati o alle dipendenze di
privati.
Di questi: n. 60 sono riservati a lavoratori con almeno 30
anni di anzianità lavorativa e n. 5 a lavoratori con almeno 25 anni
di anzianità lavorativa collocati a riposo a seguito di invalidità
dovuta a malattia professionale o incidente sul lavoro.
I) n. 5 a favore di liberi professionisti che abbiano
esercitato ininterrottamente l'attività in Valle d'Aosta e siano
iscritti ai rispettivi albi professionali da almeno 30
anni.
L) n. 5 a favore di lavoratori che abbiano prestato
ininterrotta attività presso alpeggi situati in Valle d'Aosta per
almeno 25 anni.
Per concorrere all'assegnazione del premio di fedeltà al
lavoro gli interessati devono presentare domanda all'Assessorato
re­gionale dell'Industria, Commercio e Artigianato
improrogabil­mente entro il 14 gennaio 1994. Eventuale
documentazione mancante potrà essere integrata entro il 28 gennaio
1994. Alla domanda dovranno essere allegati certificato di nascita
e resi­denza, nonché ogni documentazione utile a comprovare il
pos­sesso dei requisiti e dei titoli richiesti. I certificati di
nascita e di residenza possono essere sostituiti da
autocertificazione. I do­cumenti presentati a corredo della
domanda, tutti in carta libe­ra, non verranno restituiti.
Il possesso dei requisiti di buona condotta verrà accertato
d'uf­ficio.
I moduli?domanda sono in distribuzione presso l'Assessorato
regionale dell'Industria, Commercio e Artigianato ? Servizio del
Commercio ? Piazza della Repubblica n. 15 ? AOSTA ? Tel.
0165/303520?21.
I concorrenti devono essere residenti in Valle
d'Aosta.
Le piccole e medie imprese, industriali, commerciali,
agricole od artigiane devono avere la sede legale in Valle d'Aosta
e risultare regolarmente iscritte al Registro Ditte
dell'Assessorato Indu­stria, Commercio e Artigianato (ad eccezione
di quelle agricole).
Le Associazioni di categoria nonché i datori di lavoro
possono trasmettere all'Assessorato dell'Industria, Commercio e
Arti­gianato la documentazione relativa a persone meritevoli di
as­segnazione del premio.
Non possono concorrere all'assegnazione del premio coloro che
abbiano, per lo stesso titolo, ricevuto altra onorificenza, premio
o attestazione dallo Stato, dall'Amministrazione regionale o da una
Camera di Commercio, Industria, Artigianato e Agricoltu­ra.
É computato, ai fini della determinazione dell'anzianità, il
pe­riodo trascorso in adempimento di obblighi militari o servizio
equivalente.
Non è considerata interruzione dell'attività:
? il periodo di assenza per maternità, anche se causa di
licen­ziamento e riassunzione;
? il periodo intercorrente tra licenziamento e riassunzione
se strettamente collegabile all'attività stagionale del datore di
la­voro (da documentare da parte dell'aspirante);
? qualunque altra eventuale interruzione, fino ad un massimo
di 30 giorni, risultante dalla documentazione allegata.
I requisiti e titoli devono essere posseduti alla data del 31
di­cembre 1993.
I premi sono assegnati dalla Giunta regionale sulla base di
graduatorie formate per categorie e, all'interno delle categorie,
per gruppi, da apposita commissione composta dai rappresen­tanti
delle categorie economiche, dei lavoratori dipendenti, da un
rappresentante dell'Ufficio del Lavoro e M.O. e dell'Assesso­rato
dell'Industria, Commercio e Artigianato.
I premi non assegnati in ciascuna categoria potranno essere
ri­partiti, sentita la commissione di cui sopra, tra le categorie
in­teressate da un numero di domande eccedente il massimo
pre­visto.
Progresso Economico
All'assegnazione del premio per il progresso economico
possono concorrere piccole e medie imprese industriali,
commerciali, agricole od artigiane, individuali o costituite in
forma societa­ria che si siano distinte nei rispettivi settori, per
innovazioni tecnologiche e organizzative per migliorare i livelli
produttivi ed occupazionali, le condizioni di lavoro ambientali ed
ecologiche, i servizi resi al pubblico e per risultati
significativi nell'attività di esportazione.
Le piccole e medie imprese che intendono concorrere
all'asse­gnazione del premio del progresso economico devono
presentare domanda all'Assessorato regionale dell'Industria, del
Commer­cio e dell'Artigianato improrogabilmente entro il 14 gennaio
1994 direttamente o per il tramite delle proprie Associazioni di
categoria, descrivendo e documentando l'attività esercitata, la
data di inizio ed i perfezionamenti introdotti nella propria
azienda. Eventuale documentazione mancante potrà essere in­tegrata
entro il 28 gennaio 1994.
Le Associazioni di rappresentanza delle categorie
imprendito­riali possono segnalare all'Assessorato regionale
dell'Industria, del Commercio e dell'Artigianato, i nominativi di
imprese meri­tevoli di assegnazione del premio.
Brevetti
Possono concorrere all'assegnazione del premio coloro che
ab­biano conseguito un brevetto di invenzione industriale di
parti­colare valore sociale ed economico.
La premiazione avrà luogo ad Aosta in data da
destinarsi.
Presidente -
Ha chiesto la parola il Consigliere
Chiarello.
Chiarello (RC) -
Qualcuno mi ha sottoposto un
problema su questa legge, ne ho parlato anche con l'Assessore. Ci
sono Valdostani (io chiamo Valdostano uno che da vent'anni risiede
in Valle d'Aosta, dove si è fatto anche la famiglia) che hanno 30
anni di anzianità ma che sono nati ad Ivrea, prima di sposarsi ad
Aosta, e non hanno il diritto, in Piemonte, di prendere nessun
premio, perché sono residenti in Valle d'Aosta.
C'è l'articolo b) che non è molto chiaro; vorrei, se possibile,
ag­giungere una data di venti anni di residenza in Valle d'Aosta.
Dovrebbe stare al buon senso della commissione, ma siccome
l'interpretazione della legge è abbastanza a discrezione della
commissione stessa, inviterei questo Consiglio nell'articolo b) a
dire: "almeno 20 anni di residenza in Valle d'Aosta".
Presidente -
Non so se il Consigliere Chiarello
vuole presentare un emen­damento.
É stato portato alla Presidenza l'emendamento proposto dal
Consigliere Chiarello. Alla fine della lettera b) e alla fine della
lettera c) sono aggiunte le parole:
"negli ultimi 20
anni"
.
Pertanto le lettere b) e c) verrebbero così emendate:
Emendamento - B) n. 5 a favore di lavoratori con almeno 30 anni
di ininterrotta attività lavorativa anche al di fuori del
territorio regionale alle dipendenze della stessa impresa, anche
non valdostana, e che abbiano mantenuto ininterrottamente la
residenza in Valle d'Aosta negli ultimi vent'anni.
C) n. 5 a favore di lavoratori con almeno 35 anni di
ininterrotta attività lavorativa anche al di fuori del territorio
regionale alle dipendenze di imprese diverse (ma dello stesso
settore) anche non valdostane, e che abbiano mantenuto
ininterrottamente la residenza in Valle d'Aosta negli ultimi
vent'anni.
Se non ci sono obiezioni, pongo in votazione il testo emendato,
visto che viene accettata la proposta di emendamento del
Con­sigliere Chiarello.
Esito della votazione
Presenti, votanti e favorevoli: 30
Il Consiglio approva all'unanimità
