Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 80 del 28 febbraio 1973 - Resoconto
OGGETTO N. 80/73 - Disegno di legge regionale concernente:
"Norme per l'istituzione di asili-nido comunali in Valle d'Aosta ai
sensi della legge n. 1044 del 6 dicembre 1971".
Benzo
(D.P.)
- L'Assessorato regionale alla Sanità
e Assistenza Sociale ha affrontato il problema degli asili-nido,
considerandoli non già come punti di parcheggio dei bimbi, che per
ragioni diverse restano lontani dalle madri per molte ore della
giornata, ma come centri educativi e sanitari.
Le norme per l'istituzione di asili-nido comunali in Valle
d'Aosta, racchiusi nella nostra legge regionale, sono garanzia di
armonica collaborazione tra le famiglie e l'Ente pubblico.
Gli asili-nido provvedono non solo alla custodia diurna dei
bambini fino a tre anni di età, ma garantiscono ad essi lo sviluppo
psico-fisico ed affettivo e la loro socializzazione. Vengono
altresì favorite tutte le attività di medicina preventiva allo
scopo di evitare gli eventi morbosi di qualsiasi natura, con
particolare riguardo alle malattie infettive e contagiose.
Si tende ancora ad esercitare sulle famiglie una attività di
educazione sanitaria; all'asilo-nido possono essere ammessi tutti i
bambini fino a tre anni di età, a condizione che essi non risultino
affetti da malattie contagiose.
L'ammissione è estesa anche ai piccini che presentino
minorazioni psico-fisiche e sensoriali, che non impediscano in modo
assoluto e permanente, a giudizio dei sanitari, la frequenza di una
comunità infantile.
Per i bimbi non ammessi a questi Centri, l'Amministrazione
regionale promuoverà altre iniziative assistenziali.
Appositi Comitati di gestione comunali e consorziali con
partecipazione dei rappresentanti delle famiglie e del personale
addetto, democraticamente retti, hanno la facoltà di ammettere
gratuitamente i bimbi agli asili-nido o di stabilire una quota
parte delle famiglie in rapporto alle condizioni economiche.
Quando tra le abitazioni degli utenti e la sede dell'asilo-nido
vi siano distanze notevoli, i Comitati di gestione organizzeranno
idonei servizi gratuiti per il trasporto giornaliero dei
bambini.
Sarà destinato agli asili-nido personale qualificato e ciascun
Centro disporrà della consulenza di una équipe di esperti messi a
disposizione dell'Amministrazione regionale e formata da un
pediatra, un pedo-psichiatra, uno psicologo personale di servizio
sociale a carattere itinerante.
Il numero dei posti degli asili-nido per ciascun Comune o
Consorzio di Comuni sarà stabilito dalla Giunta regionale in base
alle richieste degli Enti Locali, tenendo conto della
concentrazione demografica infantile da zero a tre anni, della
concentrazione di attività industriali, commerciali, agricole,
artigianali ed altre attività con impegno di mano d'opera femminile
ed infine delle particolari esigenze delle popolazioni locali.
Per la costruzione, impianto ed arredamento degli asili-nido, la
Regione concorrerà al finanziamento della spesa fino alla
concorrenza massima dell'80% in aggiunta al contributo dello
Stato.
Per il quinquennio 1973/1977 è autorizzata a carico della
Regione la spesa di 100 milioni di lire all'anno.
Anche per le spese di gestione, la Regione concorrerà, in
aggiunta sempre al contributo dello Stato, nella misura massima
dell'80% delle spese risultanti dai consuntivi di gestione.
A tale scopo sono stati stanziati 50 milioni di lire all'anno,
per il quinquennio 1973/1977.
L'asilo-nido non deve più essere visto come luogo di ricovero e
custodia dei minori durante l'assenza della madre per motivi di
lavoro, ma come un servizio valido, facilmente fruibile dalle
famiglie ed in grado di soddisfare alle diverse esigenze.
In questa dimensione l'asilo-nido può essere visto come
istituzione della comunità al servizio di tutti, sia con il compito
di sostituirsi parzialmente alle famiglie per assenza temporanea
della madre, sia per favorire il precoce inserimento del bambino
nella vita di gruppo, è fortemente stimolante per il suo sviluppo
psico-fisico.
È necessario porre a fianco dell'asilo-nido, prima ancora della
sua stessa organizzazione del quadro delle unità sanitarie locali,
tutta una rete di servizi esplicanti attività di medicina
preventiva e curativa: igiene mentale, neuro-psichiatrica
infantile.
L'asilo-nido deve rappresentare una struttura ricca di
stimolazioni, rivolta a favorire nelle diverse fasi lo sviluppo
psico-affettivo del bambino e, ripeto, la sua socializzazione.
La vita negli asili-nido viene suddivisa in due settori e cioè
in un primo stadio, che corrisponde ai primi dodici mesi di vita,
in cui è gettata la base formativa e il secondo stadio che va dalla
fine del primo anno di vita sino ai due o tre anni di età; in
questo secondo stadio deve favorirsi l'autonomia del bambino e
contribuire alla formazione della sua personalità.
Su questi elementi di base impernia l'iniziativa assunta
dall'Assessorato regionale alla Sanità ed Assistenza sociale ed è
evidente che, cessando il tradizionale concetto della funzione
degli asili-nido, inserendo una formula nuova, più moderna e più
rispondente alle esigenze della nuova società, l'intera
collettività ne trarrà enormi vantaggi.
Savioz (P.C.I.)
- Io vorrei porre due quesiti
all'Assessore. Il primo è questo: per me la questione
dell'asilo-nido è una questione di fondamentale importanza per le
future generazioni. Io credo, e da quanto vedo svilupparsi nelle
mie nipotine, che le situazioni sono sostanzialmente e
profondamente cambiate da quando noi eravamo bambini rispetto ai
bambini di oggi. Sono più svegli, sono più maturi in un certo
senso, e allora vedo che nell'asilo-nido i piccoli hanno la loro
prima formazione, e, purtroppo, a tutt'oggi, a mio modesto avviso,
si riscontrano delle insufficienze. Primo il numero troppo forte
dei bambini affidati alle vigilatrici o non so come si chiamano, le
istitutrici. Quindi io penso che sarebbe opportuno che non ci fosse
un numero superiore ai 10 bambini ogni singola istitutrice, perché
ripeto, la formazione dell'individuo avviene veramente sulle
ginocchia della madre e nei primi anni in cui partecipa ad una vita
comune, in questo caso nell'asilo.
La seconda carenza, a mio modesto avviso, è il fatto che a
questi bambini non viene, almeno a tutt'oggi, sufficientemente
insegnato a conoscere e ad amare la natura.
Si cerca di istruirli, se la parola mi serve, su molte cose
utili ed indispensabili, però c'è una carenza nella conoscenza
delle questioni naturali e, in campo specifico, soprattutto in
campo agricolo.
Questi nostri piccini escono dall'asili e non hanno nessuna
cognizione, non vogliono bene a niente di tutto quello che li
circonda perché non conoscono e non capiscono.
Quindi io insisterei, Signor Assessore, su questi due concetti,
che a mio modesto avviso rappresentano una importanza determinante
per le future generazioni.
Perché oggi i giovani non si sentono attratti o almeno poco si
sentono attratti a conservare, a voler bene, ad ammirare le cose
belle della natura? E si lasciano trasportare piuttosto verso altri
problemi che non sono sempre educativi e non sempre sono molto
plausibili? Perché non hanno avuto nessun insegnamento da parte di
nessuno in questo campo.
Perché, e io dico, perché noi, noi che veniamo dalla terra, noi
che veniamo dalla campagna, noi che abbiamo avuto l'educazione
prima in campagna, perché vogliamo bene alla terra? Perché vogliamo
bene, non so, agli uccelli, agli animali, alle piante, alla flora,
alla fauna, tutto? Perché ci sentiamo attaccati a queste cose? Pur
non vivendoci più ormai da 30-40 anni addirittura, da 50 come nel
mio caso? Ebbene, perché abbiamo avuto la fortuna di avere una
educazione nei primi anni proprio per conoscere e una volta che si
conosce la natura, se non si è perversi, per Dio, non si può che
volerle bene e non si può che essere dei difensori della natura, e
ne abbiamo tanto bisogno. I problemi ecologici del giorno d'oggi,
Signori, sono di carattere mondiale e non solo di carattere
nazionale. Tutto il mondo è in ansia per i problemi ecologici e per
il futuro dell'umanità.
Quindi io penso che se facciamo uno sforzo di educare i nostri
figli a voler bene alla natura e a farne dei difensori, facciamo
un'opera veramente meritevole. Grazie.
Borrel-Tubère
(D.C.)
- Io sono perfettamente
d'accordo con la relazione così ben preparata da tecnici che ci ha
presentato l'Assessore alla Sanità e Assistenza.
Faccio solo due rilievi, se mi è consentito. Prima cosa:
evidentemente che noi abbiamo bisogno più che altro di questi
asili-nido e sia pure distribuiti con una certa larghezza, come
numero, e io concordo con il collega Savioz quando dice che dieci
bambini per assistente è sufficiente, non di più, perché se no
queste povere donne non possono badare veramente come devono badare
ai bambini.
Io poi sono un po' perplessa sulla questione dei bambini da
ricoverare negli asili-nido, sono d'accordo per le donne che
lavorano, che hanno necessità di lavorare, oggi giorno la donna,
direi l'80% delle donne lavorano, dunque hanno bisogno di trovare
un asilo-nido attrezzato per ritirare questi bambini; evidentemente
scegliendo anche gli orari che insomma concordino col lavoro della
madre.
Non sono tanto dell'avviso per quelle donne che non lavorano,
eccetto in occasione non so eccezionale di ricovero della madre,
perché il bambino ha bisogno dell'affetto della madre, specialmente
nei primi anni della sua vita ha bisogno di avere la madre, se non
è per necessità di lavoro o per necessità di malattia io sarei
contraria, come diceva l'Assessore poc'anzi, di allargare un po'
questa entrata negli asili-nido dei bambini, proprio per l'affetto
che il bimbo piccolo ha bisogno della sua propria madre, perché
nessuno può sostituire la madre nell'affetto dei primi anni del
bimbo.
Poi mi sono un po', qui leggendo sono, mi sono trovata un po' a
disagio, questo l'avevo già detto quando c'è stato il bilancio, su
quello che avete stanziato per questi asili-nido, o l'Assessore, la
Giunta siete veramente d'accordo di iniziare questo lavoro, di
instaurare questi asili-nido, allora evidentemente le somme non
sono sufficienti a mio modesto avviso, non sono sufficienti le
somme per costruire gli asili-nido, perché con 100 milioni, anche
se solo l'80%, ne costruiamo neanche due, non è possibile, perché
le attrezzature sono carissime, c'è tutta un'attrezzatura, difatti
qui lo spiega molto bene chi ha fatto questa relazione, non sono
sufficienti neanche 50 milioni per la gestione.
Io ho qui un dato che si riferisce al 1969, perché poi non ci
sono stati più dati dopo, presi qui dall'OMNI che i bambini costano
giornalmente 2.611 lire nel 1969; dunque portiamo oggi solo a 3.000
lire, sono un milione all'anno, grosso modo, di gestione per
bambini, dunque con 50 milioni sì e no sono 50-60 bambini. Cosa
vogliamo fare in tutta la Valle d'Aosta, non so se partiamo da
Verrès, da Châtillon, almeno queste zone, Morgex, queste zone, St.
Vincent, Aosta poi due, minimo minimo due ad Aosta, cosa facciamo
con 50 milioni?
Io mi chiedo se c'è veramente la buona volontà e l'intenzione di
farli, sì o no questi asili-nido, o se è solo stato fatto così una
legge tanto per fare qualche cosa, non lo so. Io chiedo questo
all'Assessore che mi dia questa risposta. Grazie.
Freppaz (U.V.)
- Je m'associe à ce que le Conseiller
Savioz a dit, cependant j'insisterai encore que dans les écoles
maternelles on pratique de plus la langue française. Dans ces
écoles maternelles on parle en Italie, il me résulte. Et puis même
dans les écoles, je connais des enfants, des élèves des écoles
primaires ils prennent toujours dix de langue française, mais ils
ne la savent pas parler, et c'est au début, c'est dans la
formation, comme il disait bien le Conseiller Savioz, c'est dans la
formation qu'on apprend la langue, autrement ils savent encore bien
l'écrire mais de parler c'est impossible.
Benzo
(D.P.)
- Innanzitutto ringrazio il
Consigliere Savioz per una nota nuova, diciamo, che ha portato, ed
effettivamente andava detto in un Consiglio regionale, e cioè
nell'interno di tutta una attività che dovrà essere svolta di
riflesso nei riguardi dei bambini ricoverati presso gli asili-nido
giornalmente. È certamente di importanza notevole, direi anche
fondamentale, quell'aspetto che Lei ha voluto sottolineare, che fa
parte di una conoscenza, di una preparazione non solo, diciamo, di
quanto è attinente ad una preparazione psicologica interna
all'attività stessa dell'asilo, ma proprio la conoscenza invece
della natura, della parte, chiamiamola, esteriore.
Io ritengo che questo dovrà essere un compito da seguire in modo
particolare per il personale preposto agli asili stessi, siano esse
in particolare la vigilatrice d'infanzia, la coordinatrice di tutta
l'attività, siano esse precipuamente le puericultrici che sono
quelle che sono poi a diretto contatto con i bimbi.
Voglio solo far presente, sia al Consigliere e rispondo alla sua
raccomandazione, e alla Sig.ra Tubère che l'ha ripresa anche Lei,
che forse è sfuggito loro nell'interno della legge, che è
chiaramente previsto non una ogni 10 bambini, perché questo è un
dato di gran lunga troppo forte per poter dare una cura continua ai
bambini, è una ogni cinque la previsione, forse vi è sfuggito, è
prevista una puericultrice ogni cinque bambini all'articolo 24.
Non mi pare di avere detto, o almeno accennato alla questione
della differenziazione fra le donne che lavorano e che non
lavorano, non so come sia venuto fuori, perché in effetti anche qui
si è nella relazione, che la prima parte che ho steso direttamente,
per quanto attiene anche alla legge nazionale, è incentrata la
finalità di questi asili-nido, primo: sulla famiglia, sui fenomeni
di industrializzazione che sono quelli del nostro tempo, ma
soprattutto sul lavoro della donna, quindi proprio l'articolo
stesso della legge del 1971 nazionale, dice: "la recente normativa
risponde con nuova efficacia a queste esigenze cercando di
salvaguardare il rapporto madre e figlio nel primo anno di vita. In
caso in assenza temporanea dei genitori non è escluso che ogni
rapporto posso essere parzialmente salvaguardato e sostituito con
apposite forme di aiuto familiare - aiuto domestico, servizi
sociali - come l'asilo-nido e via dicendo"... parlando di quanto
attiene alle donne che lavorano.
La parte, diciamo a cui ho già risposto in sede di bilancio, e
lo ripeto oggi, cioè sulla domanda fatta perché in questa legge,
diciamo regionale, è previsto uno stanziamento annuo, per il
momento, di 100 milioni per la costruzione e di 50 milioni per la
gestione, risponde a due fondamentali motivi: primo sulla necessità
di tener presente che gli asili-nido sono comunali o consorziali.
Lo Stato dà dei contributi, la Regione contribuisce, non togliamo
del tutto ai Comuni la loro autonomia e la loro iniziativa. È un
contributo notevolissimo, è una conoscenza che la Regione fa, vero,
per la costruzione, porta fino all'80% delle spese, la Regione
interviene, non solo, ma come ho fatto cenno in sede di
approvazione di bilancio, se pensiamo che per la costruzione di
questi asili-nido oggi, specialmente che ci sono delle nuove
tecniche, tipi nuovi di fabbricati, ecc. e da quanto è a nostra
conoscenza, non direi che non è sufficiente per il semplicissimo
motivo che già quest'anno io non credo che sia possibile un altro
intervento che sui 50 milioni che saranno richiesti e sono
richiesti dal Comune di Châtillon, il quale ha provveduto, ripeto,
a reperire le aree, innanzitutto, e in secondo luogo a far eseguire
i progetti e poi successivamente a partire con l'appalto.
Ritengo forse che nell'anno, forse, sarà il primo contributo;
come Lei vede, entro quest'anno i 100 milioni per la costruzione
non saranno nemmeno spesi. In cinque anni significa la costruzione
di circa 12 asili-nido, Lei mi comprende che è una previsione
prudente, è una previsione che indubbiamente Le sto dimostrando non
è nemmeno rispondente alla realtà di questa annata, è un auspicio,
è una previsione che vogliamo fare, sperando che o il Consorzio dei
Comuni di Verrès che ne ha fatto richiesta, o il Comune di Aosta
che ne ha fatto richiesta, provvedano velocemente a reperire le
aree e a predisporre i progetti, questo per quanto attiene alla
parte "costruzione".
Per quanto invece riguarda la parte "gestione", se è giusta la
considerazione che ha fatto la Sig.ra, della somma, diciamo, di
gestione annuale, anche qui ci troviamo nelle stesse condizioni. Mi
permetto di farle notare che prima che la gestione, che non
avverrà, degli asili-nido nell'anno, per esempio 1973, in cui la
legge è già operante, noi non avremo da dare questo 80% a nessun
asilo-nido, noi ci auguriamo di poter avere velocemente costruito
almeno uno o due asili-nido per poter provvedere alla contribuzione
da parte della Regione nelle spese di gestione.
Anche qui però, beninteso, se questo nell'arco di due o tre anni
dovesse sfociare, secondo il piano predisposto, le richieste fatte
dai Comuni, e quindi a quella copertura della totalità dei 18
asili-nido previsti nelle zone studiate dall'apposita Commissione,
che poi ha anche provveduto a questo esame di questo progetto, di
questa proposta di legge, certamente potremo prendere ulteriormente
integrare questi finanziamenti, al momento, Sig.ra Tubère, ritengo
che siano, come Le dicevo, non solo sufficienti ma in attesa di
poter essere erogati.
L'osservazione fatta dal Consigliere Freppaz, è esatta e
dipende, come ripeto, anche qui da una volontà diretta sia degli
amministratori che da parte del personale addetto alla custodia,
per la quale certamente come in tutti i nostri concorsi dovrà
essere richiesta la conoscenza della lingua francese.
Borrel-Tubère
(D.C.)
- Io volevo precisare ancora
all'Assessore, se me lo consente, che i 50 milioni della gestione
di quest'anno, io penso che l'asilo-nido di Châtillon, almeno così
mi risulta, l'hanno aperto no? Dunque i 50 milioni per la gestione
di Châtillon, beh, insomma, ci andranno 25 milioni se non ne danno
50, e per il resto, per i 100 milioni credo che se la Regione
sollecita il Comune di Aosta per reperire questi terreni io ho
l'impressione che per il 1973 si riesca almeno ad iniziare questo
asilo-nido ad Aosta. Certo che ci vuole della buona volontà dalla
parte del Comune di Aosta per trovare questi terreni, che poi i
Comuni devono dare i terreni per gli asili-nido, dunque si riesca
quest'anno ad iniziare.
In quanto poi che i Comuni, lo Stato interviene da una parte,
d'accordo, ma noi sappiamo benissimo che i Comuni quando riescono a
dare l'area, evidentemente con dei prezzi non come la 865, forse
altri prezzi, credo che il Comune ha già fatto uno sforzo maggiore
che può fare, e il resto è la Regione sempre quella madre che
interviene in tutte le occasioni. Grazie.
Tonino (P.C.I.)
- Ma io sono d'accordo che magari nel
primo anno questa cifra potrebbe andar bene come stanziamento, però
bisognerebbe prevedere uno stanziamento crescente per gli anni
successivi, già subito per l'anno prossimo, perché io penso che in
diversi Comuni della Valle il problema degli asili-nido è
sentitissimo proprio, io so che già diversi Comuni stanno
preparandosi in Consorzi in attesa di questa legge proprio per
affrontare il problema il prossimo anno, per cui ci troveremmo ad
avere diversi asili-nido richiesti nelle diverse dislocazioni della
Valle e con uno stanziamento che non sarà sufficiente per prevenire
queste spese, quindi bisogna prevedere uno stanziamento crescente,
insomma, se quest'anno si prevedono 100 milioni, se ne dovrebbero
prevedere almeno 200 per il prossimo anno e lo stesso dicasi per la
gestione.
Siggia (P.C.I.)
- Io intervengo per sottolineare le
perplessità che aveva espresso la collega Sig.ra Tubère, che sono
anche le mie e che ho già enunciato anche quando questo testo di
legge era passato in Commissione.
Mi pare che, tenendo per buone le osservazioni che faceva ieri
il Consigliere Andrione, che gli stanziamenti statali ci saranno,
però dico, non poniamo molto affidamento sui soldi che vengono
dallo Stato. Evidentemente qui si tratta di fare una scelta di
fondo, vogliamo costruire in Valle d'Aosta gli asili-nido con
queste caratteristiche che ci sono state sottoposte all'attenzione
nel dispositivo di legge, ed io chiaramente sono d'accordo su
questo tipo di scuola, ho però a questo punto le perplessità che
molti hanno espresso, che i finanziamenti sono non solo
insufficienti, inutili per questo tipo di scuola, perché se
facciamo attenzione, parliamo di 80% a carico dell'Amministrazione
regionale. Comincio subito a pormi il problema che lo stanziamento
per la costruzione di 100 milioni consentirà sì e no, forse, la
costruzione di due asili-nido, non i 12 di cui ci parla l'Assessore
Benzo, ma direi, ho rilevato un contrasto notevole perché qui si
parla di un piano che è quinquennale, anche ammettendo che
l'Amministrazione non possa fare lo sforzo di costruire tanti
asili-nido con queste caratteristiche, va bene, lasciamo pure i 100
milioni e quindi prevediamo una costruzione molto lenta nel tempo,
ma di un tipo di scuola valida, che sotto tutti i profili
rappresenta il meglio che ci possa essere nel settore di queste
scuole, dedicate, piene di grossi problemi. Quindi giustissimo quel
tipo di personale specializzato. Ma quello che non mi convince più.
Assessore, è che poi nell'articolo 31 le spese per la gestione sono
50 milioni.
Ora, se mi va bene che i 50 milioni di gestione per il primo
anno in cui forse avremo sì e no due asili, e i 50 milioni come
gestione potrebbero forse essere sufficienti, ma mi pongo il
problema di cosa possano più servire nel 1977, quando a quel punto
gli asili-nido forse non dovrebbero più essere due ma dovrebbero
essere i 12 auspicati dall'Assessore, anche se ho tutte le mie
riserve sul fatto che possano essere 12.
E teniamo conto che l'Assessore ha adesso detto che
eventualmente le richieste possono venire, e questo è sintomatico,
Aosta e Verrès, Châtillon dove c'è già un inizio di questo, beh è
chiaro ed è logica l'interpretazione che ne dà e le richieste che
ci saranno da parte dei Comuni, perché se il Comune si deve
accollare il 20% di questo tipo di scuola con i bilanci comunali
che noi conosciamo, beh ecco dico, forse abbiamo creato una legge
bellissima, in cui sono previste tutte le caratteristiche di una
scuola nuova, sappiamo che sta scritto sulla carta, ma questo tipo
di scuola non sarà in grado di funzionare in Valle d'Aosta.
Ed io mi ero permessa, non conoscendo né la matematica né molto
gli stipendi, di considerare però che per l'asilo-nido tipo 30
bambini, di cui un terzo lattanti, che hanno bisogno di particolare
personale, viene fuori che ci sono 7 donne, una cuoca, una
governante, tutta quella bella roba, stipendi e contributi, beh,
quell'asilo all'anno costa 36 milioni. Diamo pure l'80% al Comune
che avrà il 20% per gestirla in quel modo, beh io credo che nel
1977 i 50 milioni di gestione sono assolutamente insignificanti per
cui o i Comuni si adegueranno e per ragioni loro di bilancio
faranno al solito: negozio affittato in cui fino a 40 bambini ci
mettono un'unica sorvegliante, o se devono fare questo tipo di
scuola è veramente impensabile che con un contributo regionale di
questa entità, prevista 100 milioni e 50 per la gestione nell'arco
del quinquennio, si possano fare queste scuole.
Sottolineo però che con questo ritengo sia importante che
l'Amministrazione regionale approvi un tipo di scuola di questo
genere, è un'affermazione di principio valida. Vogliamo un tipo di
asilo-nido che abbia le caratteristiche di essere veramente la
scuola per l'infanzia nuova, quindi deve avere come previsione
questo personale, però è chiaro che l'Amministrazione, quanto meno
nel futuro, dovrà prevedere dei contributi di gestione che non
possono essere assolutamente quelli previsti dall'articolo 31 di
questa legge.
Bancod (U.V.)
- Io dico che è bene sì costruire degli
asili-nido, però bisognerebbe che la Regione programmasse un po'
queste costruzioni, perché è inutile che un piccolo Comune venga
fuori magari con una richiesta delle volte anche non troppo giusta.
Bisognerebbe vedere se quel Comune ha già dei locali o meno;
bisognerebbe vedere principalmente di raggruppare un po' i Comuni
in modo che non vengano fuori degli abusi.
Benzo
(D.P.)
- Rispondo unitariamente a Tonino e
alla Sig.ra Siggia che ripetono il concetto valido di fondo della
questione dei finanziamenti del bilancio.
Ora il bilancio regionale, voi sapete, ha una sua determinata
configurazione in sede di approvazione di bilancio abbiamo dovuto
anche contenere perché è ben vero che le richieste fatte dai vari
Assessori, quindi dall'Assessorato alla Sanità per certi tipi di
intervento erano maggiori, ciò rispondenti esattamente alle
necessità.
Penso che i Signori Consiglieri e coloro i quali in particolare
sono stati già a cariche di governo possano comprendere come per
diverse necessità di interventi in tanti settori si sia dovuto da
una parte accettare e dall'altra parte contenere la cifra
disponibile in bilancio, però è vero, è realistico quanto
affermato, questo per quanto mi concerne era già stato da me detto
anche in sede di predisposizione di bilancio in Giunta; però si dà
il caso, ripeto, che logicamente la Regione potrà, dopo il primo,
secondo anno, due anni di assestamento per i primi tre o quattro
asili-nido in costruzione con loro gestione, logicamente riversare
i necessari fondi in questa legge, che oggi per le necessità,
ripeto, cumulative del bilancio regionale, non è stato possibile
fare, questo per realistica considerazione e verità.
Per quanto concerne l'entità, è esatto precisare che lo Stato
dovrebbe dare quel contributo del 20% e l'80% lo dà la Regione, i
Comuni sono tenuti al reperimento, come loro hanno visto, delle
aree, quindi in questo modo c'è una massiccia possibilità di
intervento sollevando i Comuni da spese che forse loro non
potrebbero sostenere.
Mi pare, per quanto riguarda il personale, ci sia un po' di
differenza, io ritengo che i dati, anche a me risulta dai dati che
abbiamo nel nostro unico asilo-nido regionale, quello dell'ONMI, e
dalla tipologia del personale messo, che sia rispondente la cifra
detta dalla Signora, noi consideravamo appunto ogni 25 bambini la
spesa di 25 milioni due asili-nido.
Per quanto concerne la domanda fatta dal Consigliere Bancod è
esatta e pertinente, ma la legge nazionale obbliga già prima alla
Regione di farsi una sua legge particolare per tipo di asilo-nido
che intende fare, e noi lo abbiamo regolamentato, come loro hanno
visto, abbiamo finalizzato, l'abbiamo strutturato in questa maniera
nuova e riteniamo, fa piacere anche sentirlo dai Consiglieri, più
rispondente alle effettive esigenze della popolazione infantile,
soprattutto della prima età, della nostra Valle.
Per quanto riguarda invece la questione del piano, il piano
viene fatto annualmente dalla Regione via via che i Comuni o
Consorzi di Comuni fanno queste domande. Però esiste già un piano
regionale e sulla base di quel piano noi continuiamo ad operare e
ad indirizzare i Comuni, perché, ripeto, in questo piano regionale
è prevista una certa costruzione di asili-nido nei luoghi più
rispondenti, diciamo più necessitanti, d'altro lato nei piccoli
Comuni od altro la legge stessa lo prevede, la costruzione di
sezioni di asili-nido presso le scuole materne, proprio per non far
pullulare asili dove non è necessario, per mettere invece in
condizioni le determinate località o centri della nostra Regione
che invece ne necessitano di avere quelli che sono effettivamente i
fabbisogni, rispondere ai fabbisogni richiesti.
Attualmente nella prima fase abbiamo avuto da tutti i Comuni,
che stanno ancora esaminando il problema, solamente cinque
richieste che ho già elencato, cioè il Comune di Châtillon, il
Consorzio dei Comuni di Verrès, il Comune di Aymavilles, il Comune
di Aosta e il Comune di Nus. Questi sono i Comuni.
Lustrissy (D.P.)
- Moi je voulais tout simplement
répondre à une question qui a été posée par le Conseiller Freppaz
qui ne regarde pas tellement les "asili-nido", mais surtout les
écoles maternelles, vis-à-vis de l'enseignement de la langue
française.
À cet égard je dois dire qu'il y a quelques ans que l'
Assessorat à l'Instruction Publique a fait, il est en train de
faire quelque chose pour l'enseignement de la langue française et
les problèmes nous sommes en train de les résoudre sur le plan
régional, en prévoyant le passage des différentes écoles
maternelles à la Région et à cet égard je dois dire que la loi
régionale sur l'école maternelle prévoit à l'égard des programmes
d'enseignement qui soit la Région qui définit les programmes
d'enseignement dans ces cas, sera l'Administration régionale qui
établira les programmes d'enseignement de la langue française dans
les écoles maternelles. On est en train de faire tous les efforts
pour améliorer la situation, mais vous savez que la situation des
écoles maternelles est une situation très délicate et en train de
se développer, et j'assure le Conseil que nous sommes en train de
mettre en place tous les instruments nécessaires pour que cela soit
fait.
Freppaz (U.V.)
- Je partage à ce qu'il a dit Monsieur
l'Assesseur et cependant je ne veux pas dire que les enseignants
n'ont pas la capacité, qui n'ont pas les certificats voulus, mais
cependant ils doivent pratiquer, ils doivent parler, si ne le
parlent pas, si ne le disent pas ce n'est pas la peine.
Montesano (P.S.D.I.)
- Allora chiusa la discussione, si
passa all'esame della legge, articolo per articolo; premetto che
c'è un parere della Commissione Affari Generali che ha proposto
degli emendamenti che verranno enunciati dall'Assessore Benzo,
manca il parere della Commissione della Sanità per scadenza di
termini, noi non l'abbiamo.
Benzo
(D.P.)
- Si vede che non è arrivato, noi
l'abbiamo fatto un mese e mezzo fa, la Commissione della Sanità si
è riunita, immagino, ve lo facciamo subito.
Montesano (P.S.D.I.)
- Guardi, Assessore Benzo, noi
abbiamo mandato alla Commissione, almeno i miei funzionari mi
dicono...
Benzo
(D.P.)
- C'è qui il Presidente della
Commissione, l'abbiamo fatta noi la Commissione Sanità.
Montesano (P.S.D.I.)
- Noi non abbiamo ricevuto, comunque
ci informeremo adesso negli uffici, ad ogni modo il parere è
favorevole. Accennavo a questa decorrenza di termini per dare una
risposta anche al Consigliere Ramera, a proposito delle domande che
mi ha fatto al principio di seduta, per mancanza di pareri, ci sono
alcune leggi che non hanno i pareri ma vengono in Consiglio per
decorrenza di termini. Ecco questa è la ragione per cui mancano i
pareri.
Allora si passa all'esame...
(voce dell'Assessore Benzo)
...
Io non ho il parere, ad ogni modo il parere è favorevole e
allora tutto è pacifico.
Balestri (P.S.I.)
- C'era parere favorevole.
Montesano (P.S.D.I.)
- Articolo 1, se non ci sono
osservazioni dò per approvato l'articolo. Il Consiglio approva.
Articolo 2 - C'è un emendamento.
Benzo
(D.P.)
- L'emendamento è questo: è stato
richiesto dalla Commissione Affari Generali - l'articolo 2 recita:
"L'asilo-nido deve garantire l'armonico sviluppo psico-fisico ed
effettivo del bambino" - noi avevamo messo "e la sua
socializzazione" è stato richiesto di trasformarlo "e il suo
avviamento alla vita sociale". C'est la même chose ma comunque va
bene, per noi va bene.
Montesano (P.S.D.I.)
- Il Consiglio approva.
Articolo 3 - Il Consiglio approva.
Articolo 4 - Il Consiglio approva.
Articolo 5 - Il Consiglio approva.
Articolo 6 - Il Consiglio approva.
Articolo 7 - Il Consiglio approva.
Articolo 8 - Il Consiglio approva.
Articolo 9 - Il Consiglio approva.
Articolo 10 - Il Consiglio approva.
Articolo 11 - Il Consiglio approva.
Articolo 12 - Vi è un emendamento della Commissione Affari
Generali.
Benzo
(D.P.)
- All'articolo 13.
Montesano (P.S.D.I.)
- All'articolo 13? Allora l'articolo
12, il Consiglio approva. All'articolo 13 c'è un emendamento.
Benzo
(D.P.)
- L'emendamento proposto dalla
Commissione è il seguente, recita l'articolo: "I Comitati di
gestione sono composti da cinque membri di cui ecc." - C'è un
emendamento aggiuntivo "I Comitati di gestione nominati dai
Sindaci...".
Montesano (P.S.D.I.)
- Articolo 13 - con l'emendamento
aggiuntivo il Consiglio approva.
Articolo 14 - Il Consiglio approva.
Articolo 15 - Il Consiglio approva.
Articolo 16 - Il Consiglio approva.
Articolo 17 - Il Consiglio approva.
Articolo 18 - Il Consiglio approva.
Articolo 19 - Il Consiglio approva.
Articolo 20 - Il Consiglio approva.
Articolo 21 - Il Consiglio approva.
Articolo 22 - Il Consiglio approva.
Articolo 23 - Il Consiglio approva.
Articolo 24 - Il Consiglio approva.
Articolo 25 - Il Consiglio approva.
Articolo 26 - Il Consiglio approva.
Articolo 27 - Il Consiglio approva.
Articolo 28 - Il Consiglio approva.
Articolo 29 - Il Consiglio approva.
Articolo 28
Ramera (D.C.)
- Rifacendomi a quanto è stato sollevato
dal Consigliere Freppaz, non c'è scritto la conoscenza della lingua
francese, perché è proprio l'età a tre anni dove la nuova didattica
addirittura dice che si può imparare a leggere e scrivere a tre
anni, a tre anni è proprio l'età in cui i bambini assorbono
maggiormente l'apprendimento delle lingue, per cui bisognerebbe
proprio in quell'età, in cui hanno ancora il cervello sgombro da
altre cose, che queste puericultrici e queste maestre, queste
assistenti cominciassero ad avviare il bambino a conoscere un certo
numero di vocaboli che però poi svolto maggiormente nella scuola
materna in seguito nelle altre scuole.
Montesano (P.S.D.I.)
- Allora propone un emendamento?
Benzo
(D.P.)
- Mettere qua un articolo c) fra i
titoli preferenziali richiesti sono a) b) c): conoscenza della
lingua francese.
Andrione (U.V.)
- Ma non è un titolo preferenziale.
Ramera (D.C.)
- È un titolo obbligatorio.
Andrione (U.V.)
- È un titolo obbligatorio per tutti.
Montesano (P.S.D.I.)
- Deve essere formulato questo
emendamento in un modo, è vero, che esprima la volontà. Cioè come
ha detto?
Ramera (D.C.)
- Ha detto bene l'Assessore, ha detto:
"lettera c) conoscenza della lingua francese".
Benzo
(D.P.)
- Chiediamo il "certificat
d'aptitude".
Montesano (P.S.D.I)
- Sì, ma Consigliere Ramera, la
lettera c) viene dopo i titoli preferenziali, io ho sentito dire
che non deve essere un titolo preferenziale ma deve essere un
titolo obbligatorio.
Ramera (D.C.)
- E allora si potrebbe mettere: si
effettuerà mediante pubblico concorso, ah no per soli titoli, ecco
l'Assessore alla Pubblica Istruzione.
Lustrissy (D.P.)
- Al secondo comma, dove si inizia con i
titoli preferenziali, oltre alla conoscenza della lingua francese,
i titoli preferenziali conoscenza della francese, titoli
preferenziali richiesta sono...
Benzo
(D.P.)
- Oltre alla conoscenza della lingua
francese.
Montesano (P.S.D.I.)
- Prima dei titoli preferenziali,
oltre alla conoscenza della lingua francese.
Lustrissy (D.P.)
- Oltre alla conoscenza della lingua
francese i titoli richiesti sono ...
Montesano (P.S.D.I.)
- Benissimo, allora il Consiglio
approva l'articolo 28 emendamento così come avete sentito.
Articolo 29 - Il Consiglio approva.
Articolo 30 - Vi è un emendamento della Commissione Affari
Generali.
Benzo
(D.P.)
- L'emendamento all'articolo 30 è una
abolizione di una parola, dove dice "in aggiunta o in sostituzione
del contributo dello Stato" va eliminata la parola "o in
sostituzione".
Montesano (P.S.D.I.)
- Il Consiglio approva.
Articolo 31 - Altro emendamento.
Benzo
(D.P.)
- In questo emendamento viene
eliminata la parola "o in sostituzione".
Montesano (P.S.D.I.)
- Articolo 31 - Il Consiglio
approva.
Articolo 32 - Il Consiglio approva.
Si passa alla votazione a scrutinio segreto.
Risultato della votazione: presenti 25; votanti 25; favorevoli
22 - contrari 3. Il Consiglio approva.
Si passa all'oggetto n. 23.
