Classificazione
ATTIVITÀ CULTURALI


Resoconto integrale del dibattito dell'aula
Oggetto del Consiglio n. 1337 del 24 maggio 2000 - Resoconto
OGGETTO N. 1337/XI Concessione di un contributo di Lire
30.000.000, ai sensi della legge regionale 20 agosto 1993, n. 69,
alla banda musicale di Pont-Saint-Martin per l'organizzazione del
XXVIII° raduno delle bande musicali della Valle d'Aosta.
Deliberazione Il Consiglio
Premesso che la legge regionale 20 agosto 1993, n. 69 disciplina
la concessione di contributi a favore di associazioni ed enti
pubblici e privati per attività ed iniziative a carattere
culturale, scientifico ed artistico, ed in particolare
l’articolo 6 regolamenta
l’assegnazione di contributi alle bande
musicali;
Preso atto che la Banda musicale di Pont-Saint-Martin ha
presentato una richiesta in data 7 gennaio 2000 tendente ad
ottenere un contributo per l’organizzazione del
XXVIII° raduno delle bande musicali della Valle
d’Aosta;
Considerato che la manifestazione a cadenza annuale, organizzata
alternativamente da ciascuna banda musicale, prevede una serie di
concerti presso l’Auditorium di Pont-Saint-Martin
dal 31 maggio al 3 giugno 2000 ed una giornata finale con sfilate,
premiazioni e pranzo sociale in programma domenica 4 giugno, con la
partecipazione di tutte le bande valdostane;
Preso atto che, in occasione della manifestazione, la banda
musicale di Pont-Saint-Martin festeggia il centenario della
Società;
Atteso che la banda organizzatrice, al fine di favorire la
crescita culturale dell’iniziativa, ha previsto per
la XXVIII° edizione del raduno alcune innovazioni tra cui:
- l’esecuzione di un brano musicale inedito,
composto appositamente dal Maestro Van Der Roast per i concerti
serali;
- l’acquisto di strumentazioni aggiuntive
necessarie nei concerti serali per l’esecuzione di
brani moderni e con particolarità ritmiche;
- la registrazione su musicassetta dei concerti serali, da
consegnare in omaggio alle bande;
Tenuto conto che la spesa prevista per
l’organizzazione dell’iniziativa
ammonta complessivamente a Lire 66.000.000, come risulta dal
preventivo trasmesso con lettera in data 7 aprile 2000:
- brano musicale composto appositamente dal
Maestro Van Der Roast per i concerti serali Lire 6.000.000
- acquisto strumentazioni aggiuntive necessarie
nei concerti serali Lire 11.000.000
- opuscolo di presentazione, manifesti e locandine Lire
9.000.000
- addobbi floreali, amplificazioni, tecnico regia,
fotografie e striscioni Lire 2.500.000
- spese SIAE Lire 2.500.000
- affitto Auditorium e Salone delle manifestazioni
e pulizia locali Lire 2.400.000
- omaggio ricordo per ogni musicista e
sculturasimbolo per le bande Lire 6.500.000
- rinfreschi serali e cena ufficiale del 4 giugno 2000 Lire
24.000.000
- trasporti Lire 2.100.000;
Atteso che il Servizio Attività Culturali
dell’Assessorato dell’Istruzione e
della Cultura ha provveduto all’istruttoria ed alla
valutazione della domanda ritenendola ammissibile a contributo, ai
sensi dell’articolo 3, comma 3 e
dell’articolo 8, comma 1 della legge regionale 20
agosto 1993, n. 69;
Considerato che il contributo può essere determinato nella
misura massima di Lire 30.000.000, ai sensi
dell’articolo 6 comma 2 della legge regionale 20
agosto 1993, n. 69;
Visto l’obiettivo gestionale 120102 - Gestione
dei finanziamenti a enti e privati per
l’organizzazione di iniziative culturali e
scientifiche;
Richiamata la deliberazione della Giunta regionale n. 25 in data
13 gennaio 2000 concernente l’approvazione del
bilancio di gestione per l’anno 2000 e per il
triennio 2000/2002, con attribuzione alle strutture dirigenziali di
quote del bilancio e degli obiettivi gestionali correlati e di
disposizioni applicative;
Visto l’articolo 8 del decreto legislativo 22
aprile 1994, n. 320, come modificato dall’articolo 1
del decreto legislativo 16 febbraio 1998, n. 44, in ordine alla
sottoposizione dell’atto a controllo;
Visti gli articoli n. 8, comma 2 della legge regionale n.
69/1993 e n. 3, comma 1, lettera m) della legge regionale 7
dicembre 1979, n. 66, in ordine alla competenza del Consiglio
regionale;
Visto il parere favorevole rilasciato dal Capo Servizio Attività
Culturali dell’Assessorato
dell’Istruzione e della Cultura, ai sensi del
combinato disposto degli articoli 13, comma 1, lettera e) e 59,
comma 2 della legge regionale 23 ottobre 1995, n. 45, in ordine
alla legittimità della presente deliberazione;
delibera
1) di approvare, ai sensi dell’articolo 6 comma 2
della legge regionale 20 agosto 1993, n. 69, la concessione alla
Banda Musicale di Pont-Saint-Martin (C.F. 81004630075) di un
contributo massimo di Lire 30.000.000 (trentamilioni) per
l’organizzazione del XXVIII° raduno delle bande
musicali della Valle d’Aosta, in programma a
Pont-Saint-Martin dal 31 maggio al 4 giugno 2000;
2) di approvare ed impegnare la spesa di Lire 30.000.000
(trentamilioni) con imputazione al capitolo 57260 ("Contributi ad
enti e ad associazioni culturali ed educativi per manifestazioni ed
iniziative culturali e scientifiche"), richiesta n. 1409, del
bilancio di previsione della Regione per l’anno
2000, che presenta la necessaria disponibilità;
3) di stabilire che la percentuale del contributo concesso non
sia superiore al 70 per cento delle spese effettivamente sostenute
e correttamente documentate e che il suo ammontare non superi,
comunque, la differenza tra le eventuali entrate e le uscite
effettive della manifestazione;
4) di disporre che alla liquidazione si provveda in due rate, ai
sensi dell’articolo 58 della legge regionale 27
dicembre 1989, n. 90 e successive modificazioni, in applicazione
dell’articolo 9 della legge regionale 20 agosto
1993, n. 69;
5) di prendere atto che il contributo in questione non è
soggetto alla ritenuta d’acconto del 4 per cento
prevista dal D.P.R. n. 600 del 29 settembre 1973.
Président
Y a-t-il quelqu'un qui demande la parole?
Je soumets au vote la délibération:
Conseillers présents: 27
Votants: 22
Pour: 22
Abstentions: 5 (Curtaz, Frassy, Lattanzi, Squarzino Secondina,
Tibaldi)
Le Conseil approuve.
