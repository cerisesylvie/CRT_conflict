Classificazione
AMMINISTRAZIONE REGIONALE
Amministrazione della giustizia
BILANCIO E CONTABILITA' REGIONALE



Oggetto del Consiglio n. 2066 del 13 dicembre 2022 - Resoconto
OGGETTO N. 2066/XVI - Chiusura della discussione generale
congiunta sulle relazioni della Sezione regionale di controllo
della Corte dei conti, sul DL n. 82 (Legge di stabilità regionale
per il triennio 2023/2025) e sul DL n. 83 (Bilancio di previsione
per il triennio 2023/2025).
Bertin (Presidente) -
Alla presenza di 34 consiglieri
riprendiamo l'analisi dei disegni di legge n. 82 e n. 83. La
discussione generale è stata chiusa, siamo in fase di replica dei
relatori e del Governo regionale. Si è prenotato il consigliere
Malacrinò, relatore di maggioranza e Presidente della II
Commissione, ne ha facoltà.
Malacrinò (FP-PD) -
I disegni di legge di cui stiamo
parlando in questi giorni si occupano di bilancio, il bilancio è
fatto di numeri che sono stati ben illustrati ieri e oggi da parte
dei colleghi di maggioranza.
L'attenzione a certi temi in questa fase non si fa con le
chiacchiere ma con le risorse messe a disposizione; dire che non si
danno risposte a temi come lavoro, salute e
welfare
, dopo la
chiara relazione dell'assessore Marzi, che è anche stata consegnata
a tutti, significa non essere corretti e non aggiungo altro. Mi
permetto di rileggere parte dell'intervento dell'Assessore: "più
44,5 milioni nella Missione 13, "Tutela della salute", più 7,5
milioni nella Missione 4, "Istruzione e diritto allo studio", più
15 milioni nella Missione 12, "Diritti sociali, politiche sociali e
famiglia", più 11 milioni nella Missione 15 "Politiche per il
lavoro e formazione", più 6,5 milioni nella Missione 6 "Politiche
giovanili, sport e tempo libero" e mi fermo qui.
Inoltre nel disegno di legge n. 82 c'è un particolare articolo,
forse sottovalutato: l'articolo 40 che rimanda a un altro
documento. Si tratta dell'allegato 1 nel quale vengono elencate
tutta una serie di leggi regionali in vigore che verranno
finanziate con questo bilancio. Si tratta di un elenco piuttosto
corposo dove si possono trovare alcune risposte ai rilievi fatti
dai colleghi di minoranza. Anche in questo caso non leggerò
l'intero elenco, mi limiterò a citare solo alcune misure: due fanno
riferimento all'Assessorato dell'agricoltura, la legge regionale n.
67/1992, che registra un aumento di 800 mila euro, e la legge
regionale n. 17/2016 in materia di agricoltura e sviluppo rurale,
che registra un aumento di circa 3 milioni di euro. Sempre in
questo lungo elenco vorrei segnalare 9.620.000 euro sulla legge
regionale n. 8/2016, che registra 5 milioni in più per
l'insediamento di imprese e la legge regionale n. 1/2020 che
all'articolo 29 registra un aumento di 400 mila euro a favore degli
esercizi di vicinato, dunque dei nostri territori di montagna.
Credo che con questa manovra abbiamo messo in campo tutte le azioni
e le risorse che possono contribuire a far superare il difficile
momento, con l'obiettivo di arrivare a uno sviluppo costante che
faccia crescere la nostra economia e il benessere dei nostri
cittadini.
Inoltre trovo assurdo che in un momento così complicato qualcuno
sia anche riuscito a criticare una misura che distribuirà 8 milioni
di euro a 8.342 famiglie valdostane.
Presidente -
La parola al consigliere Aggravi.
Aggravi (LEGA VDA) -
In realtà, di fatto, la mia replica
vera l'ho già fatta in discussione generale, ringrazio ancora il
collega Malacrinò che mi consente di aggiungere due pezzi e ne
approfitto anche visto che vedo il collega Caveri, così posso anche
specificare, così lo ripetiamo visto che il concetto è importante,
e vado a specificare quello che ho detto in discussione generale...
nessuno ha negato, almeno non so se mi sono perso da parte degli
altri colleghi degli interventi particolari, però, vedete, e qui
alzo la palla al collega Marzi - chissà poi lui cosa se ne farà di
questa palla - ma tutti gli aumenti che sono stati indicati nelle
presentazioni dei membri di maggioranza, aumenti di risorse, se noi
andiamo a vedere sia le tabelle riassuntive, elencate alcune delle
missioni da parte dell'assessore Marzi, sia se si va a vedere i
numeri, vediamo quello che plasticamente abbiamo detto dall'inizio:
che è una constatazione, non è un fatto politico.
Rispetto al 2023, gli esercizi 2024 e 2025 sono più poveri,
quindi tutta una serie di aumenti che troviamo sul 2023... è
inutile che dica di no, Malacrinò, non ha guardato i numeri, non li
ha letti, si faccia le somme, se vuole, gliele do io perché le ho
fatte e soprattutto le dico un'altra cosa: sugli esercizi di
vicinato abbiamo messo 400 mila euro in più. Mi dica sul 2024 e
2025 quanto avete messo... zero.
Quello che noi diciamo, e non è tanto una critica politica, è
inutile prendere su questi aspetti critiche politiche, è che, dal
punto di vista delle risorse, c'è un problema ed è un problema che
va risolto non politicamente, tecnicamente, perché sul 2024 e sul
2025 ci sono meno risorse e sulla parte della sanità è ben
rappresentato e lo dico perché quella è la missione più grossa.
Oggettivamente quindi sì, ognuno fa la sua critica e fa la sua
parte, però sul discorso delle risorse è inutile dire: "abbiamo
messo di più". Sì, sul 2023 ma sul 2024 e sul 2025 ci sono meno
risorse, perché anche voi potete mettere le risorse che ci sono, a
meno che non abbiate trovato un modo per moltiplicarle.
Detto fra noi, quindi è inutile dire: "dà delle risposte",
"questo bilancio finanzia delle leggi"... bravi, negli allegati ci
sono da sempre delle leggi che vengono finanziate, leggi di settore
e quant'altro, non si possono non finanziare, un bilancio serve per
quello: serve per finanziare le leggi che già ci sono, perché sennò
abbiamo un grosso problema o chi dice questo ha un grosso
problema.
La critica politica invece - e mi spiace che lei non mi abbia
risposto - l'ho fatta, ad esempio, sul discorso dello sconto del 40
percento di CVA, qui cerco di prendere l'attenzione dell'Assessore
alle partecipate. Dire che la Regione Valle d'Aosta, tramite la sua
partecipata, ha effettuato uno sconto del 40 percento non è
corretto, è fuorviante se non è pure pericoloso, perché sennò è
inutile che se alcuni colleghi, suoi, tra l'altro, ex colleghi di
movimento, partito agglomerato, non lo so, dicono delle cose, gli
si fa delle giuste rimostranze e io per primo non è la prima volta,
e poi in una relazione di bilancio troviamo scritte queste cose.
Tirate fuori l'atto con il quale - e sono molto curioso - la
Regione, tramite la sua partecipata, ha effettuato questo sconto,
oppure è una scelta aziendale della partecipata? Allora delle due
l'una, o qualcuno non ha capito cos'è il controllo analogo, o
qualcuno non ha capito che la CVA è liberata dalla Madia e vuole
anche dire che il pubblico non può utilizzare la sua partecipata
come una
in house
- semplifico - oppure stiamo cercando di
appropriarci di scelte sì di enti della Regione, sì di partecipate
della Regione ma che operano nel mercato e devono operare al di là
delle indicazioni che gli vengono date dalla Regione, perché la
Regione è un'azionista e tale si deve comportare e scrivere certe
cose in una relazione del bilancio è pericoloso e in più è
fuorviante, perché fuori si veicola un'informazione sbagliata in
questo caso. Lei quindi può benissimo parlare di
bonus
social
, di
bonus entreprises
in questa relazione, poteva
anche parlare degli unicorni rosa, però sinceramente scrivere
queste cose è grave ed è pericoloso per tutti!
Qui quindi le faccio la critica e qui mi aspetto che magari
l'Assessore, da qui alla fine del Consiglio, qualcosa dica, perché
comunque questa è una relazione della maggioranza, quindi mi
aspetto che quando prossimamente qualche collega, magari di una
parte ideologica più affine a lei, chiederà e dirà che il Governo
deve dire alla sua partecipata di fare gli sconti, questa volta la
votiate, perché altrimenti siete incoerenti con quello che c'è
scritto qua, che rimane agli atti. Questo è ben peggio, poi sulle
misure e sul fatto degli avanzi io l'ho spiegato il punto, nessuno
ha fatto una critica e l'ho detto all'Assessore, l'Assessore, tra
l'altro, non ha assolutamente bisogno di difese e mi risponderà
come io penso su quello che lui ha riportato ed è quello che io ho
consigliato, ho cercato di dare dei consigli e delle collaborazioni
su un problema che non tocca una parte politica, tocca
l'Amministrazione, quindi tocca tutti, perché il problema del
quadro delle entrate non se l'è inventato Stefano Aggravi questa
notte, nessuno se l'è inventato, è un dato di fatto, già nel DEFR
ne abbiamo lungamente discusso. C'è comunque un problema di risorse
e c'è un problema di governo della spesa, perché se le tue risorse
di provenienza esterna, che non governi te, incidono fortemente sul
bilancio e, ripeto, la parte sanitaria lo dimostra in maniera
marcata, allora hai dei problemi di programmazione. In più, se devi
fare vedere degli emendamenti in corso d'aula, e questa è una
questione politica, per migliorare la programmazione finanziaria,
vuol dire che questo bilancio, quando è stato concepito, non ci
aveva pensato, chissà come mai mi dico io, però la risposta non la
possiamo dare noi.
Per concludere, è vero, non c'è lo sciacallo dorato, magari ci
sono le linci; io auguro alle linci di non essere dei gattoni,
perché altrimenti sinceramente non so dove andremo a finire.
Presidente -
Come dicevo, siamo in fase di replica, per
il Governo ha chiesto la parola l'assessore Barmasse, ne ha
facoltà.
Barmasse (UV) -
Questo mio intervento non vuole essere
ovviamente un'ulteriore illustrazione della legge di bilancio in
discussione, che è stata ampiamente illustrata ma è una risposta
puntuale ad alcune osservazioni che sono state fatte dai colleghi
di minoranza, che ringrazio per i loro interventi, anche perché mi
consentono di chiarire meglio alcuni aspetti, anche per chi ci
ascolta e alcune delle scelte fatte da questo Governo.
La consigliera Guichardaz ha ragione quando dice che la nostra
azione di governo è andata avanti anche se il piano per la salute e
per il benessere sociale che è stato licenziato dalla Giunta
regionale in aprile non è ancora stato approvato dalla Commissione
consiliare competente, sappiamo tutti bene che i bisogni di salute
dei cittadini non si sono fermati nell'attesa dell'approvazione del
documento, tutt'altro... ciò che lei ha sostenuto oggi dovrebbe
proprio richiamare un po' l'attenzione di tutti sull'urgenza di
approvare questo documento che manca a questa Regione da circa
dieci anni.
In relazione al tema del nuovo presidio ospedaliero, ne
approfitto per sottolineare che il progetto esecutivo del primo
lotto verrà consegnato prima della pausa natalizia e quello
relativo all'ampliamento del corpo C, ovvero il secondo lotto,
verrà consegnato nei primi mesi del 2023, questo ci permetterà per
il primo lotto di andare in gara d'appalto nei primi mesi del
2023.
Il
masterplan
modificato è stato presentato al tavolo
tecnico, di cui oltre alla componente regionale, c'è anche la
partecipazione del Comune di Aosta, che si è tenuto in data 4
novembre 2022. Proprio i rappresentanti dell'Amministrazione
comunale hanno apprezzato la maggiore dotazione di verde pubblico e
verde pensile garantita dall'attuale versione.
Per quanto riguarda i lavori di adeguamento dell'antincendio del
Beauregard, questi sono necessari al fine di adeguare l'edificio
alla normativa vigente e garantire la piena sicurezza attuale
dell'edificio, sono ancora in corso delle valutazioni sull'utilizzo
futuro del Beauregard, ma penso che sarà una struttura importante
che andrà mantenuta o per le lungodegenze, o comunque in relazione
anche al fatto che il Covid ha cambiato la percezione di quelle che
possano essere delle soluzioni durante le eventuali epidemie o
pandemie che dir si voglia, quindi una struttura sanitaria in più
potrebbe essere, anzi, a mio avviso, diciamo che il mio è un
giudizio personale, molto utile e potrebbe anche essere molto utile
per le lungodegenze.
Per quanto riguarda l'ex Maternità a cui mi sembrava avesse
accennato, c'è la Psichiatria che verrà trasferita nel nuovo
Presidio ospedaliero, così come anche tutta una serie di ambulatori
che saranno poi trasferiti in quella poi che è la struttura di Via
Brocherel, i cui lavori di progettazione sono iniziati nel 1997 e
che probabilmente, all'inizio del 2023, grazie a una collaborazione
sicuramente proficua con il Comune di Aosta, probabilmente si
riuscirà poi a iniziare i lavori per portare a termine quest'opera
e poter quindi trasferire questi ambulatori che adesso noi abbiamo
all'ex Maternità in questa sede. Per quanto riguarda l'ex
Maternità, sarà comunque da fare un ragionamento, ovviamente non è
un ragionamento sanitario in senso stretto ma è un ragionamento che
va fatto un po' con tutti gli enti, tra cui il Comune e la Regione
su cosa farne. In questo momento nei tavoli in cui è stata
presentata la problematica non sono state fatte delle proposte
significative ma sarà sicuramente un argomento da valutare e per il
quale trovare delle soluzioni. Ritornando invece all'aspetto
sanitario dell'ex Maternità, noi trasferiremo le attività, come ho
già detto, nel nuovo presidio ospedaliero nella struttura di via
Brocherel.
Per quanto riguarda invece la carenza di personale sanitario, è
un tema sicuramente caro a me ma penso a tutto il Consiglio
regionale, siamo perfettamente coscienti, così come ha detto anche
lei, Consigliera, delle carenze di personale sanitario, non solo in
ambito regionale ma su tutto l'ambito nazionale, e non solo, ed è
proprio per questo che, oltre alle azioni specifiche nell'ambito
delle competenze dell'Assessorato: penso, per esempio, alla
cosiddetta "indennità di attrattività", quanto abbiamo già scritto
nel piano rispetto, ad esempio, alla clinicizzazione di alcune
delle strutture complesse della nostra azienda, che significa
creare dei rapporti con l'Università... e abbiamo richiesto
all'Azienda USL di predisporre un piano aziendale specifico per
l'attrattività e di dotarsi di un ufficio
recruitment
,
attività questa che non era stata mai prevista prima d'ora e che
prenderà avvio, non il recruitment ma sicuramente tutta una
campagna di informazione anche sul sito dell'azienda che inizierà a
breve.
Per quanto riguarda invece l'ARER e i fondi stanziati per il suo
funzionamento, si precisa che, in data 1° gennaio 2018, il Comune
di Aosta ha ceduto il proprio patrimonio di edilizia residenziale
pubblica ad ARER andando di fatto a raddoppiare la dotazione
immobiliare precedente; tuttavia, queste unità immobiliari cedute
erano caratterizzate da un elevato numero di alloggi già affittati
con un livello di manutenzione complessiva molto scarso, che ha
richiesto ingenti lavori di manutenzione ordinaria, come il
rifacimento di colonne e impianti messi in sicurezza.
Inoltre vi erano numerosi alloggi sfitti per i quali si rendono
necessari importanti lavori di manutenzione straordinaria al fine
di renderli adeguati alle nuove assegnazioni. Questa non è una
questione di secondo piano, anche il fatto che questi interventi di
edilizia sono stati oggetto dello stesso importante incremento dei
costi delle materie prime che il settore edile ha subito negli
ultimi mesi.
Sicuramente gli 800 mila euro che noi daremo all'ARER, almeno se
il bilancio verrà approvato, non sono la soluzione di tutti i mali
ma è la prima volta che viene finanziato l'ARER, fino ad ora l'ARER
si era finanziato esclusivamente con i proventi degli affitti.
Questo ha creato dei problemi di bilancio e sicuramente tutte le
attività, anche di piccola manutenzione, non erano finanziate.
Pensiamo quindi con questi 800 mila euro non di risolvere il
problema dell'ARER ma di dare comunque un aiuto che, come dicevo
prima, non era mai stato fatto. L'ARER comunque nel 2022 ha chiuso
il bilancio in pareggio.
Per quanto invece riguarda l'affermazione che ha fatto il
consigliere Manfrin, ma è solo per una precisazione sul fatto che
non sono state fatte assegnazioni di appartamenti, ho chiesto
all'ARER e nel 2020 centotrentadue sono state le nuove
assegnazioni, più sessantuno assegnazioni di emergenza abitativa,
quarantadue le nuove assegnazioni nel 2021, trentadue di emergenza
abitativa, per un totale di settantaquattro e sono quaranta le
assegnazioni fatte fino ad oggi nel 2022. Sicuramente le persone in
attesa sono tante, non è facile dare delle risposte, ma sicuramente
l'impegno in tal senso mi sembra che sia stato importante da parte
dell'Amministrazione. Non è finito qui, il problema dell'ARER è
sicuramente un problema particolare, ci sono tante richieste, siamo
in un momento di crisi ma il Governo sta cercando di fare la sua
parte cercando di finanziare, poi lo sapete perché ne abbiamo già
parlato tante volte, nel 2023 inizieranno tutti i lavori di
riqualificazione, alcuni dei quali sono già iniziati, del Quartiere
Cogne e dell'edilizia residenziale. Queste sono un po' le
precisazioni che volevo fare.
Presidente -
Altre repliche del Governo? Ha chiesto la
parola l'assessore Sapinet, ne ha facoltà.
Sapinet (UV) -
Alcune considerazioni, rischiando magari
di ripetere qualche concetto già espresso in Commissione, ma anche
l'occasione per rispondere a qualche considerazione fatta dai
colleghi, che ringrazio.
I numeri del bilancio dell'Assessorato, che sono in linea con
quelli del 2022, che sono comunque un punto di partenza, per
analizzare bene il confronto tra le diverse annualità, occorre
innanzitutto tener conto, come l'abbiamo già detto, che c'è una
lieve diminuzione dei fondi destinati al PSR per la nuova
programmazione 2023-2027, che è compensata dall'incremento di
alcune voci e dall'inserimento di alcune voci nuove.
Per quel che riguarda il PSR, anche qui l'abbiamo già detto ma è
corretto ricordarlo, è chiaro che la nuova programmazione
2023-2027, quindi il ragionamento è su quegli anni, sappiamo che
partirà nel 2023 inoltrato, quindi un 2023 che sarà in gran parte
ancora coinvolto dalla coda della vecchia programmazione, quella
proroga 2021-2022, che ha erogato risorse importanti che sulla
carta vengono ripartite sui due anni ma poi in pratica sappiamo
bene che i benefici di queste risorse vengono spalmati anche in
buona parte sul 2023 e probabilmente qualcosa anche sul 2024.
Un'attenzione confermata, crescente, nei confronti dei consorzi di
miglioramento fondiario, dove in questi ultimi anni, e questo
continuerà, c'è un aumento delle risorse destinate agli
investimenti, alla manutenzione; questo è stato reso possibile
grazie al potenziamento dell'ufficio e anche da una rimessa in moto
delle varie realtà territoriali. A questa voce, quella delle
manutenzioni ordinarie e straordinarie, è stata affiancata una
nuova misura di accessibilità che è emersa in seguito ai vari
confronti con il territorio, che non vuole essere una semplice
misura, ma un segnale a tutto il settore, un'azione che segue un
po' il principio della misura monticazione, quindi il mantenimento
del territorio, il benessere degli animali, la qualità del prodotto
nata e pensata in realtà proprio nell'ottica di andare a servire e
ad aiutare coloro che lavorano in alpeggio, ma che poi in realtà
potrà dare risposte anche ad altre parti del territorio e anche ad
altri settori.
Un aspetto sempre legato, a quello dei consorzi e a quello
assicurativo. Qui un passaggio forse più rilevante dal punto di
vista del principio rispetto a quello che è poi il peso economico;
poi 1.700.000 euro sul capitolo delle spese di gestione, che
permetterà di erogare un contributo al 60 percento come già
anticipato e ipotizzato.
Una realtà importante viene rappresentata dalle strutture, dai
caseifici e da altri immobili di cui curiamo le manutenzioni
attraverso Valle d'Aoste Structure, qui c'è un potenziamento di
questi numeri. Nell'ambito della gestione di tali immobili, quindi
manutenzioni straordinarie e ordinarie, sono state impegnate
risorse pari a 2 milioni e mezzo dal 2017 ad oggi, quindi è
corretto e doveroso andare a integrare questo capitolo. Si è
parlato - l'hanno fatto alcuni colleghi che ringrazio - del
sostegno e del supporto alla zootecnia. Come l'anno scorso quindi
l'impegno della totalità delle risorse in questa fase, considerata
l'impossibilità di finanziare alcune voci in assestamento, come la
misura monticazione e i concorsi genetici. Qui la misura
pascolamento quest'anno non è più inserita all'interno della misura
monticazione ma è una voce a sé, quindi sono risorse aggiuntive,
una misura pascolamento nata un po' come correttivo. Così come un
piccolo aumento contenuto ma significativo si è voluto dare sulla
voce dei concorsi genetici in seguito un po' al cambio di gestione,
all'irrobustimento di questa misura avvenuta durante il 2023, poi
trasferimenti ad AREV per le varie attività e ANA.Bo.Ra.Va..
Qualcuno ha citato i 3 milioni messi in campo in questo 2022,
questi 3 milioni proposti dal Governo e sostenuti, se ben ricordo,
da quasi la totalità di questo Consiglio, che ringrazio, non sono
frutto di una variazione o di risorse derivanti dall'assestamento
ma risorse che sono derivate da altre entrate spendibili in parte
correnti, in quanto una misura che era finanziabile ma che
rappresenta una spesa corrente, quindi non era possibile coprirla
in fase di assestamento. In realtà, non è che quest'anno abbiamo
questi 3 milioni in meno, è nel 2022 che li avevamo in più proprio
per un'annata veramente e straordinariamente difficile, che
speriamo di non ripetere ma che ovviamente, se così dovesse essere,
noi siamo pronti a sostenere questo settore ma la vera sfida per
questo 2023, sperando in un'annata migliore, è sicuramente quella
anche di lavorare al fine di avere il giusto riconoscimento
economico dei prodotti e di uno in particolare: la Fontina DOP.
Per quello che riguarda il settore delle risorse naturali, nello
specifico i cantieri forestali, importanti risorse per quel che
riguarda l'incremento dei costi delle materie ma anche e
soprattutto per i rinnovi contrattuali, quindi un piano lavoro che
incide con 12,6 milioni per garantire 375 operai per 140 giornate
con altri 25 operai sul Dipartimento agricoltura. Qua la visione è
un po' quella di lavorare per l'aumento del numero delle giornate,
mantenendo sostanzialmente invariato quello degli operai. Con le
prossime selezioni sarà importante riuscire ad aumentare la
professionalità di questi operai per cercare di dare le giuste
risposte agli Enti locali. È corretto sicuramente avere anche
un'azione sociale ma altrettanto corretto è veramente rispondere
alle esigenze dei Comuni, così come importante è la voce dei lavori
dei cantieri cosiddetti "esterni", che cubano per circa 3 milioni
di euro.
L'anno passato ci ha lasciato un territorio più fragile, con la
necessità di intervenire in tempo rapido, con la struttura
Sistemazione Montane, insieme alle strutture del collega Marzi, nel
2022 in cui è piovuto poco ma il nostro territorio ha subito danni
ingenti che le nostre strutture sono riusciti poi a ripristinare,
quindi interventi di somma urgenza su 2.500.000 euro. Il tutto è in
linea con gli obiettivi del DEFR, il settore zootecnico, il
passaggio alla nuova programmazione, il settore forestazione e la
sentieristica e altre sfide particolarmente rilevanti, come già
citato, il prezzo dei prodotti.
C'è stata attenzione al settore vitivinicolo con lo studio di
alcune misure per dare risposta a un settore decisamente
performante e il supporto al settore ortofrutticolo, che
rappresenta una realtà in forte crescita.
Oltre a quanto fare nel 2023, rimane appunto da completare
quanto avviato nel 2022, la volontà di coprire la totalità delle
richieste della legge 21/2022 non può che vedermi favorevole, un
segnale importante che daremo a tutte le aziende, aziende che hanno
affrontato di petto una situazione difficile, hanno deciso di
investire e questo è un segnale comunque importante in un'annata
decisamente difficile, soprattutto per il settore agricolo.
Presidente -
Ha chiesto la parola l'assessore Caveri, ne
ha facoltà.
Caveri (AV-VdA Unie) -
Mi pare che molte delle questioni
che concernono le mie deleghe siano state trattate già nel corso
del DEFR e nel confronto sugli ordini del giorno nella seduta
scorsa, torneremo su qualche aspetto degli ordini del giorno che
sono stati presentati.
Accenno solo alla questione posta dal collega Carrel: quella del
dimensionamento delle scuole, è del tutto evidente che questa
questione della programmazione dell'edilizia scolastica diventerà
nel tempo uno dei temi più significativi, non a caso anche negli
incontri con i Comuni abbiamo segnalato la necessità che nei
finanziamenti che stanno anche arrivando sul 2022 per la
ristrutturazione delle scuole o per la costruzione di nuovi
immobili si tenga conto della situazione di ogni singolo Comune,
perché è del tutto evidente che bisogna evitare di costruire delle
scuole troppo grandi laddove i dati demografici ci danno purtroppo
delle risultanze negative. Così come bisognerà dimensionare nel
lavoro svolto insieme al collega Marzi le scuole superiori di Aosta
senza fare delle costruzioni che poi in qualche maniera siano
troppo grandi e non più adatte allo scopo scolastico. Io mi
limiterò solo a due passaggi: uno dei quali è la sollecitazione del
collega Aggravi.
Il primo passaggio credo sia significativo, cioè ricordare le
ragioni che in qualche maniera collegano il nostro bilancio a una
questione di cui ho avuto l'occasione di occuparmi ancora questa
mattina nella discussione all'assemblea dell'UNCEM e poche
settimane fa a Trento in una discussione con i colleghi delle
Regioni di EUSALP. Come voi sapete, EUSALP raccoglie 48 Regioni,
chiamiamole così, anche se talvolta sono
länder
o sono
cantoni svizzeri, e cioè questo discorso di bilanci di Regioni
alpine, che anche nel rapporto con i singoli Stati e tenendo conto
dei differenti assetti istituzionali, pongono un problema che credo
emerga con grandissima chiarezza nel nostro bilancio.
Già nella storia antica della Valle d'Aosta, quando la Valle
d'Aosta godeva nel rapporto con Casa Savoia dei cosiddetti
"
privilèges
", i
privilèges
non erano privilegi, erano
semplicemente lo specchio di una realtà i cui costi sono
grandemente diversi dai costi che valgono nelle zone di pianura.
Questo dei sovraccosti quindi sarà uno dei temi importanti
dell'anno a venire, riprenderemo, come Assessorato, nella parte
affari europei, il famoso studio che facemmo una decina di anni fa,
più di dieci anni fa, sui sovraccosti della montagna, perché
bisogna dire la verità, i sovraccosti restano un punto di
riferimento importante anche nei rapporti finanziari con lo Stato
ma anche nella redistribuzione delle somme all'interno del nostro
bilancio.
È chiaro che da noi costa di più la sanità, costano di più i
trasporti, costa di più la scuola e questi sono elementi che oggi,
rispetto ad allora, vedono anche scenari nuovi, perché noi avremo
anche i sovracosti del cambiamento climatico, che obbligheranno il
nostro territorio ad avere tutte quelle misure di contrasto che
deriveranno dall'aumento della temperatura che sappiamo essere un
elemento oggettivo difficile da stoppare. Anche se domani i Grandi
della Terra in qualche maniera frenassero la situazione, noi
sappiamo che c'è un abbrivio che nei prossimi anni ci porterà
comunque dei cambiamenti che costeranno.
Credo quindi che questa questione del centrare sempre nei
rapporti interni, quindi anche con la distribuzione che viene fatta
in questo bilancio assai opportunamente per il sistema degli Enti
locali, ma anche più in generale nei rapporti con lo Stato, ma
anche nei rapporti con l'Europa. Io ricordo che si ottenne tanti
anni fa nei Trattati europei questa considerazione dei territori di
montagna come territori rispetto ai quali la coesione sociale deve
sposarsi con la coesione territoriale.
Io ricordo quando affrontammo questa battaglia a Bruxelles,
sembrava quasi paradossale parlare con burocrati europei degli
handicap naturali che ci sono in Valle d'Aosta e in tutte le zone
di montagna, sembrava quasi che noi fossimo dei matti quando ci
dicevano: "ma i vostri posti sono bellissimi" e uno diceva: "sì, i
nostri posti sono bellissimi, le montagne sono bellissime ma, nel
tarare regolamenti e direttive comunitarie, come le leggi dello
Stato, bisogna sempre tenere conto delle particolarità del nostro
territorio".
La parte conclusiva è per far fumare il calumet della pace ai
colleghi Aggravi e Malacrinò, nel senso che io credo che il
passaggio che Malacrinò ha fatto sia un passaggio in cui,
occupandosi delle diverse questioni energetiche, ha voluto
rimarcare un impegno della Valle d'Aosta in questo settore. Ha
ragione il consigliere Aggravi che certo noi non potremo fare nulla
con un atto amministrativo perché mai come in questo momento
dobbiamo tenere separata la Regione da CVA per l'ovvia ragione che
noi stessi dovremmo, se le cose non cambieranno, e personalmente
auspico che cambieranno, nel senso che il mio auspicio è che lo
Stato italiano, come i Francesi, come i Danesi e come Tedeschi, si
renda conto che fare le gare per le concessioni in questa fase
vorrebbe dire, in un periodo di crisi energetica, perdere un
elemento strategico. Il fatto che sia stato applicato al settore
energetico il
Golden Share
non è molto rassicurante, perché
io voglio vedere come fa lo Stato italiano, se domani l'Électricité
de France S.A decide di comprare CVA, ad opporsi. Sarebbe una
normativa nazionale che si scontrerebbe contro le più solide
normative europee in materia di concorrenza. Io quindi credo che il
passaggio fosse in assoluto in buona fede ed è vero che forse
interpretava quel pensiero che abbiamo avuto nell'incontro con CVA,
cioè una sorta di
idem
sentire da parte di tutti i gruppi
politici, che comunque auspicavano che questi sconti rimanessero,
così come addirittura le colleghe di un nostro gruppo politico in
un sindacato ispettivo più avanti, chiedono a noi di dire a CVA di
aumentare gli sconti del 50 percento, cosa che ovviamente non
potremmo fare. Tra l'altro, segnalo la notizia di oggi sui giornali
di come l'Autorità che si occupa di energia sia intervenuta anche
su alcune società che erano state citate in quest'aula come
particolarmente generose, c'è stato un intervento dell'Autorità
dell'energia che le ha fortemente sanzionate. Questa dovrebbe
essere una cosa che pende su di noi come spada di Damocle
nell'avere sempre rapporti in punta di piedi con la nostra
partecipata.
Concludo con un pensiero rispetto alle prospettive dei settori
che mi competono per il 2023: è del tutto evidente che il fatto che
domani si approvi in Giunta il decreto applicativo della legge 20
credo sia un elemento positivo di chiusura dell'anno, che possa
consentire nell'equilibrio di capacità di non incidere laddove
esistono elementi di autonomia nelle società stesse, però fissando
delle linee guida che, a mio avviso, sono anche migliorative
rispetto alle rigidità di alcuni passaggi della legge Madia.
Nel settore dell'istruzione certamente ci troviamo di fronte a
scelte che in parte arrivano da Roma e che incidono su di noi.
Pensiamo allo sforzo finanziario che abbiamo dovuto fare in
chiusura d'anno per la chiusura dei contratti, noi pagheremo in
questi giorni gli stipendi pieni con una tempistica addirittura
anticipatoria rispetto allo Stato, però è del tutto evidente che in
questi settori, come peraltro è anche la sanità, che sfuggono ai
nostri controlli contrattuali questo fa sì che effettivamente ogni
tanto ti arrivino delle sorprese, che nel caso nostro hanno in
qualche maniera messo in grande sofferenza la parte che ci concerne
del bilancio e, per fortuna, siamo riusciti a poter chiudere il
cerchio. Però questo dimostra che in alcuni settori - mi spiace
doverlo rimarcare per l'ennesima volta -la nostra autonomia è
ancora un'autonomia limitata rispetto ad altre autonomie come
possono essere le Province di Trento e di Bolzano, quindi ogni
sforzo che passi attraverso norme di attuazione, come si può fare
più ordinariamente, o anche attraverso - quando ne avremo il
coraggio - una riforma statutaria profonda. Credo che alcuni
livelli di potere e competenze devono essere nel tempo
aumentati.
Presidente -
Ha chiesto la parola l'assessore Marzi, ne
ha facoltà.
Marzi (SA) -
Come spesso capita a questo punto della
discussione di questi atti, sia quando si ha la fortuna
pro-tempore
di vederli da questa sala, sia quando li si è
seguiti per tempo, ovviamente l'intervento tende a essere più
politico e più circostanziato; nel momento in cui si prepara la
relazione, chiunque la prepari e, secondo me, il livello delle tre
relazioni quest'anno è stato un livello assolutamente adeguato, si
cerca comunque sia di essere rispettosi anche dell'Aula perché in
una qualche maniera le polveri sono ancora bagnate, quindi visto
che non si sa politicamente quale sarà il tenore al quale poi si
andrà incontro nel dibattito dell'atto politico per antonomasia,
cioè la finanziaria regionale, comunque sia, è corretto cercare di
darsi un'impostazione il più istituzionale possibile.
Nelle premesse il collega Aggravi nella sua relazione questo lo
rende chiaramente evidente, addirittura dice in modo molto chiaro:
"io non ho assolutamente intenzione di mettermi a fare una sorta di
- utilizzo un termine un po' indelicato - autopsia di un atto
amministrativo, ma assolutamente voglio fare una valutazione
prospettica e di matrice politica e mi concentrerò soprattutto su
due aspetti: uno quello legato all'andamentale degli avanzi di
amministrazione e un'analisi rispetto a una problematica che noi
come minoranza rileviamo rispetto all'andamentale delle entrate,
quindi, di conseguenza, della capacità programmatoria dell'ente".
Questo è stato richiamato anche da alcuni colleghi di minoranza
durante il dibattito che poi dopo è susseguito. A mio avviso, prima
di tutto bisogna cercare di entrare nel merito rispetto a una serie
di "novità": la prima per tutte è quella del Collegio dei revisori,
perché, ad esempio, il sottoscritto, nel momento in cui si è
trovato a dover scrivere la relazione che poi ho presentato e che
ho distribuito, ha cercato di dare merito al lavoro politico
organizzativo consiliare nella prima parte della relazione di
riferimento; in secondo luogo, e qui ci sta la politica, quello di
dare contezza dei numeri rispetto a un bilancio che dà delle
risposte non soltanto a parole, come richiamato dal collega
Malacrinò, che ringrazio sia per il lavoro che ha svolto in
Commissione che per la sua relazione, ma lo fa anche in maniera
concreta dando dei numeri.
Ovviamente a quel punto si poteva fare la scelta di dare una
traduzione più politica, il sottoscritto invece ha fatto la scelta
di dare una valutazione politico-amministrativa, perché comunque
sia stiamo parlando di un bilancio che è un atto che, a partire
soprattutto dal 118, si traduce in una maniera di definire le
capacità di spesa, quindi le scelte politiche, che sono le missioni
del 118, quindi, anche per correttezza e per omogeneità, per
parlare tutti quanti la stessa lingua, non ho dato una traduzione
di natura organizzativa assessorile dipartimentale ma una
declinazione della spesa secondo le declinazioni del 118
stesso.
A mio modesto avviso, però prima di arrivare alla terza parte,
che è quella più politica, più personale e anche la più breve se
posso dire, infatti è stata vissuta come tutte quante le opinioni,
cioè come una cosa che aggiunge e non toglie tanto per essere
chiari... quella visione è una visione politica nella quale invece
credo, credo che il bilancio che abbiamo fatto ha cercato anche di
tradurre quanto segue. Quello che però è assolutamente importante
in prima istanza rappresentare è la certezza dei numeri e questo
naturalmente non è stato messo in discussione da nessuno dei
partecipanti, però la replica è generale e quindi è rivolta anche a
chi ci segue.
Secondo me, nella parte conclusiva del primo parere che il
Collegio dei revisori dei conti esprime sul primo bilancio
successivo a parere, è importante partire da questo dato: che è una
formule
figée
sicuramente ma comunque sia è
importante stigmatizzare. Il Collegio considera attendibili le
previsioni di entrata nel senso della loro plausibile accertabilità
e le previsioni di spesa, coerenti le previsioni di entrata e di
spesa con gli atti di programmazione interna, con le disposizioni
di legge vigenti anche con riferimento ai vincoli di finanza
pubblica, quindi naturalmente ha espresso parere positivo.
Nella lettura delle entrate sicuramente dobbiamo fare un'analisi
precisa rispetto al fatto che il 2023 risulta avere delle entrate
straordinarie che in una qualche maniera però, e cercherò di
rappresentarlo, si è cercato di dare una declinazione chiaramente
di natura politica, una declinazione di candidatura politica che
parte da che cosa? Da tutta una serie di entrate che vanno a
intervenire sulla parte 2 e 4 del titolo di spese, quindi, tanto
per essere chiari, degli investimenti. Certo, alcune di queste
voci, sono voci più ridondanti, cito per tutti il primo stralcio
del secondo lotto dell'Università, che sul triennio pesa 15 milioni
di euro, edilizia scolastica per 37 milioni e mezzo di euro sul
triennio, le strade che soltanto sul 2023 assommano a 23 milioni di
euro ma sul 2024 18 e sul 2025 16, gli impianti a fune, che
soltanto sul 2023 valgono 18 milioni di euro, oltre agli interventi
straordinari degli ultimi 18 mesi, poi ci sono 30.2 milioni di euro
per la difesa del suolo e la mitigazione dei rischi di riferimento,
oltre a un intervento sul servizio idrico che sul triennio vale da
solo 11 milioni di euro. Tutto quanto questo, e passiamo ad un
aspetto che abbiamo più volte trattato... quindi queste entrate
straordinarie si è cercato di declinarle in investimenti.
Tra le altre cose, come, tra l'altro, richiamato anche dalla
relazione del collega Aggravi, è verissimo che sul 2024 e sul 2025
le entrate calano, ma come avrà notato il collega Aggravi perché ha
fatto un'analisi assolutamente matematico-algebrica corretta
dell'andamentale - anche se sa meglio di me che sull'andamentale
delle entrate potremmo aprire un
mare magnum
-, a tutti gli
effetti sono praticamente in linea con il 2022, l'anno che abbiamo
appena vissuto. Quello che io denoto pertanto è questo: da un punto
di vista finanziario, ci sono tutta una serie di aspetti sui quali
sicuramente c'è necessità di concentrarci tutti e sicuramente chi
governa in questo momento e chi governerà nel medio dovrà
concentrarsi particolarmente, ma più che sugli aspetti finanziari,
su quelli organizzativi.
Mischiare gli ambiti tra aspetti finanziari e organizzativi è
plausibile, è possibile, ma è soprattutto politico, quindi, secondo
me, è corretto rappresentarlo in una determinata maniera se si
occupa
pro-tempore
una parte dell'aula, è altrettanto però
corretto che, da un punto di vista politico, chi occupa l'altra
parte dell'aula cerchi di tenere la barra dritta; perché? E qui
veniamo alla solita analisi che viene fatta degli avanzi di
amministrazione. Anche per correttezza, visto che vengono citati
gli avanzi di amministrazione, in alcune delle relazioni dal 2018 e
visto che anche altri colleghi della minoranza erano rappresentati
sempre partendo... come dire? dagli ultimi anni, è più corretto
tracciare l'andamentale degli avanzi di amministrazione della
Regione autonoma Valle d'Aosta a partire dal momento nel quale il
118 del 2011 di fatto è entrato in vigore, perché da quel momento
lì in un qualche modo si crea un momento di rottura. Momento di
rottura non soltanto di natura amministrativa ma naturalmente anche
politico, perché nel momento in cui ti cambiano le regole del
gioco, a tutti gli effetti cambia anche lo sport, tanto per essere
chiari.
I numeri tendono in maniera abbastanza chiara a rendere evidente
di che cosa stiamo parlando, quindi leggiamoli
tout court
.
Nel 2016, con il riaccertamento straordinario dei residui dalla
Regione autonoma Valle d'Aosta, passaggio obbligatorio da un punto
di vista amministrativo, quindi niente di straordinario - scusate
il gioco di parole -, tutti gli Enti italiani hanno dovuto fare
questo passaggio, compresi i Comuni valdostani, compresa la Regione
autonoma Valle d'Aosta, si venne a creare quello che tecnicamente
si definì un disavanzo tecnico. Nel calcolo per il passaggio da un
sistema contabile all'altro dei debiti e dei crediti si venne cioè
a creare un disavanzo tecnico da 278.836.000 euro; poi, di fatto,
nel calcolo dell'avanzo disponibile sul 2016 - perché il 118 venne
applicato per la prima volta in questa Regione nel 2017 - si
trasformò in un avanzo disponibile pari a meno 201.991.000
eccetera. Sull'esercizio 2017 il disavanzo è stato di 60 milioni di
euro, sull'esercizio 2018 c'è stato un avanzo da 23 milioni di
euro, su quello 2019 un avanzo da 176, su quello 2020 un avanzo da
201, su quello 2021 un avanzo da 113. Prima di tutto è verissimo
che l'avanzo di amministrazione è entrato a far parte
tout
court
della vita organizzativo-politica amministrativa
dell'Ente Regione autonoma Valle d'Aosta, ma se vogliamo dircela
tutta - e questo lo dico soprattutto a chi continua a rappresentare
il fatto che questi numeri quando c'era, non erano così - in una
qualche maniera se valgono gli avanzi, valgono a maggior ragione i
disavanzi, tanto per essere chiari.
Secondo: al momento, per motivi politici, per motivi
amministrativi, per motivi organizzativi, è un buon dato che gli
avanzi di amministrazione ci siano ed è anche un buon dato, che gli
avanzi di amministrazione si possano spendere solo nel Titolo II,
quindi, di conseguenza, o eventi eccezionali che non voglio neanche
citare, comunque sia debbano essere destinati a investimenti,
quindi in sviluppo economico. Cito, tra l'altro, il rendiconto
della Banca d'Italia, che dice appunto, su tutti quanti gli avanzi
della Valle d'Aosta, che la distribuzione della parte disponibile
del risultato di amministrazione dei singoli Comuni è risultata
migliore Regione rispetto alla media di altre Regioni di
riferimento". Questo è un andamentale che sta cogliendo tutti
quanti i Comuni valdostani, che, tra l'altro, a differenza della
Regione autonoma Valle d'Aosta, erano vincolati a spese di Titolo
II e Titolo IV, quindi per investimenti già prima e questo, tra
l'altro, si evidenzia anche nella continuazione della lettura di
questi dati. Questo lo dico perché anche quest'anno, e non voglio
assolutamente riaprire una serie di dissertazioni di matrice
tecnico-amministrativa, però vengono richiamate, lo dico per
correttezza da nessuno dei due relatori, né di maggioranza, né di
minoranza, sono state richiamate tematiche politiche che ci hanno
visto dibattere da luglio in poi, ma che in una qualche maniera ci
avevano già visto fare tutta una serie di dissertazioni che avranno
annoiato sicuramente quelle dieci persone che ci seguono e
sicuramente anche buona parte dell'Aula sulla differenza e la
possibilità di spesa tra spese correnti e spese di
investimento.
Quando noi siamo andati a licenziare la legge di assestamento,
abbiamo fatto delle scelte, le migliori possibili, tenendo conto
che la legge di assestamento per la prima volta nella storia non
poteva spendere in parte corrente, quindi, di conseguenza,
bisognava privilegiare gli investimenti. Questo è un dato tecnico,
non è opinabile. C'è una differenza invece che è opinabile, e
questo non lo dico naturalmente per quest'Aula ma lo dico in
termini generali politici: la differenza che c'è tra quando si
fanno proclami e quando poi dopo si va a ricoprire una sedia e si
governa e allora non soltanto si devono mettere per terra le idee,
ma si devono anche mettere le idee per terra per come realmente si
possono fare e non magari per come le si è raccontate. Stiamo
vedendo, ad esempio, a livello di governo centrale - e questo è
valso per il Governo attuale, è valso per i Governi precedenti, che
fossero tecnici o politici - come a tutti gli effetti, quando poi
si tratta di avere a che fare con i numeri e soprattutto con le
finanziarie, in una qualche maniera se si era parlato un po' troppo
di bonus, bonus sociali e via discorrendo, ci si trova con un
limite strutturale che è quello che è la spesa corrente e si scopre
che in realtà certe cose non si possono fare e che bisogna per
forza di cose fare i conti con le risorse disponibili. Come si
rende evidente questo? Il modo in cui si rende più evidente questo
è dato da una serie di interventi che sono venuti fuori durante
questo dibattito rispetto al fatto che viene continuamente chiesto
di mettere in disponibilità dei fondi, delle risorse, dei
contributi, di parte corrente, cioè dal dibattito è stato
chiaramente detto: "c'è della difficoltà, spendete in parte
corrente", il secondo dopo però ci viene fatto notare che la parte
corrente, di fatto, pareggia su 1 miliardo e 200, che è troppo
rispetto a 1 miliardo e 100 dell'anno dopo, non lo dico a lei,
collega Aggravi, che, da questo punto di vista, come il
sottoscritto - sottoscritto naturalmente anche con dei limiti
oggettivi - cerca di raccontare il meglio possibile senza menare
per il naso nessuno, però d'altra parte bisogna cercare di essere
precisi e coerenti. Se tu chiedi di abbassare le spese correnti e
di spendere in contributi, di fatto stai raccontando che
contemporaneamente è sia giorno che notte da un punto di vista
finanziario. Quello che invece puoi fare è quello di dire:
"spendete in parte di investimento tutte le risorse che trovate in
più perché la Valle d'Aosta ne ha bisogno". Bene, ma allora poi non
puoi chiedere che fine hanno fatto gli interventi che si sono
finanziati, ad esempio, con l'ultima legge di assestamento. Con
l'ultima legge di assestamento noi abbiamo introitato fondi per
circa 42 milioni di euro, in realtà 78 milioni di euro sono
arrivati con l'ultima legge di assestamento per il tramite di
Finaosta da CVA. Questi denari sono entrati nel bilancio regionale
e lo hanno cominciato a sostenere in modo strutturale. Ciò si è
reso assolutamente evidente perché è stato: a) richiamato nel DEFR;
b) richiamato nella legge di stabilità attuale; c) si evidenzia dai
numeri. Addirittura soltanto per sostenere la continuità delle
opere pubbliche regionali si è intervenuti per 42 milioni di euro
sul vecchio triennale e lo si fa anche sull'ultima annualità del
2025 con 25 milioni di euro. Se in si vogliono fare delle analisi,
sicuramente queste analisi debbono essere fatte da un punto di
vista organizzativo e se vogliono essere fatte da un punto di vista
organizzativo, l'organizzazione riguarda in continuità tutti coloro
i quali hanno amministrato e tutti coloro i quali andranno ad
amministrare. Sicuramente da questo punto di vista tutto è
perfettibile, compresa l'attuale situazione che questo Governo sta
vivendo, in un momento però assolutamente delicato nel quale è
riuscito con responsabilità e umiltà... Non credo che questi
termini possano essere utilizzati come sinonimo di precarietà,
tanto per essere chiari; io in tanti ambiti faccio abbastanza
schifo, sul significato delle parole me la cavo e quindi, di
conseguenza, tradurre il concetto di responsabilità e umiltà e 25
mesi di stabilità di governo come precarietà, da un punto di vista
logico e anche da un punto di vista numerico, ciò non sussiste.
Sussiste invece la parte politica, quindi la rappresentazione di
una propria visione dei numeri. Ecco che allora il fatto di avere
in una qualche maniera rappresentato il bilancio attraverso degli
schemi che possono essere letti da tutti con le difficoltà del
caso, ma sicuramente guardando al futuro, è stato il risultato che
siamo riusciti ad avere.
Sicuramente questo è un momento delicato per tutti, compreso
quindi per la Regione autonoma Valle d'Aosta, dunque nessuno,
almeno il sottoscritto... e se debbo dire in sincerità, neanche i
colleghi sia di maggioranza, sia di minoranza che hanno parlato si
sono messi invece a parlare di ricchi premi e
cotillon
.
Questo non l'ha fatto nessuno, per correttezza va detto, però in
una qualche maniera questo atteggiamento serio nei confronti di
questo bilancio che ha avuto plausi mediati un po' da tutti, va
anche letto come un atteggiamento corretto nei confronti di chi ci
sta ascoltando perché sappiamo benissimo quali sono le difficoltà
e, com'è stato richiamato, da questo punto di vista, quoto
assolutamente l'intervento del collega Aggravi, sicuramente nessuno
può permettersi di non sapere che sul 2024 e sul 2025, ma questo
capita spessissimo sui Titoli 2 e 4 delle entrate, non c'è lo
stesso tipo di andamentale rispetto al 2023.
Chiudo con una piccola nota che annoierà tutti: la parte che lei
giustamente ha richiamato, quel piccolo inciso nell'analisi tecnica
che ci siamo scambiati io e lei sul 118... avrà notato che io in
piena correttezza istituzionale, nel rispetto anche del fatto che
quello è un documento che rimane agli atti, ho parlato di flussi
finanziari. Non ho mai giocato con il fatto che l'avanzo è legato
anche ad aspetti di natura organizzativa. C'è un dato però
oggettivo, cito per tutti l'FCDE tanto per essere chiari, il Fondo
Crediti Dubbi ed Esigibilità, un obbligo previsto dal 118/2011, che
è la fattispecie-tipo che evidenzia come l'aumento delle spese,
perché viene vista come spese, in realtà, da un punto di vista
reale, vale 5 milioni di euro ma ce ne sono altri, ma non voglio
annoiarvi, corrisponde perfettamente alla fattispecie di quel
piccolo inciso che avevo inserito all'interno della relazione di
riferimento.
Presidente -
Ha chiesto la parola l'assessore Bertschy,
ne ha facoltà.
Bertschy (AV-VdA Unie) -
Ringrazio il collega Marzi che
in una situazione finanziaria molto difficile anche questa volta ha
cercato di rendere all'Aula le informazioni nella maniera più
corretta possibile, perché poi nella discussione politica a volte
strumentalizzare alcuni dati, sia da parte della maggioranza che
della minoranza, diventa il gioco delle parti politiche, mentre i
numeri sono numeri, sui numeri non si discute, la politica può dire
tutto quello che vuole ma i numeri sono numeri.
Arriviamo alla discussione di questo bilancio, l'ho detto nello
scorso dibattito sul DEFR in una situazione politica molto
particolare, non ci tornerò, però è bene sottolineare che il
Governo ha fatto tutto il possibile in un contesto politico
difficile per cercare di fare al meglio il suo lavoro e vedremo nel
2023-2024-2025 chi presenterà i prossimi bilanci come li
migliorerà, come sarà capace di portare le modifiche e le visioni
politiche differenti per dare un segnale politico differente da
quello che magari non si ritrova nel nostro bilancio. Sicuramente,
e non lo dico in senso polemico, ad oggi, e può essere anche una
volontà politica quella, non abbiamo trovato elementi in quello che
è stato proposto per dire che ci possono essere grandi
stravolgimenti in quello che stiamo facendo, mentre abbiamo trovato
delle corrette critiche, ma alle quali dobbiamo ribattere, rispetto
alla gestione organizzativa finanziaria dell'Amministrazione
regionale anche alla visione politica di alcuni progetti.
Tengo a dire che la spesa corrente oggi è stata più volte
citata, non può essere usata a proprio piacimento, cioè la spesa
corrente, ad oggi, per com'è gestita contiene dentro le spese
quelle ripetitive ma poi contiene anche le politiche attraverso le
quali si fanno degli interventi nel sociale, per quello che mi
riguarda, nelle politiche del lavoro, degli interventi a sostegno
delle associazioni. Se la politica corrente quindi diventa un
problema, poi, come ha detto giustamente l'assessore Marzi, non si
può immaginare di replicare riproponendo misure alla gran parte di
politica corrente. La politica corrente sarebbe bello poterla
dividere in spese ricorrenti e politiche d'investimento per far
crescere la comunità. Lo sappiamo bene che alcune politiche sono a
sostegno dei nuclei più deboli ma altre sono a sostegno dello
sviluppo di progetti, ripeto, per quello che mi riguarda, il lavoro
ma per tanti le politiche di promozione turistica sono spese
correnti, non sono investimenti, ma come non considerarli
investimenti, come non andare ad analizzare quella spesa come una
spesa di investimento? Bisognerebbe averne addirittura di più.
Dall'altra parte come non riconoscere che questo Governo ha
cercato, l'avete sottolineato, è vero che il momento dell'utilizzo
dell'avanzo di amministrazione è diventato un momento importante in
questa fase. Viviamo in una fase di emergenza dove la
programmazione finanziaria non è facile da mettere in campo ed è
giusto che chi fa politica all'interno del Governo e la maggioranza
provi, in una fase molto delicata, a trovare nei vari momenti in
cui si possono imputare e utilizzare le risorse una collaborazione
per la quale poter esprimere dei progetti di investimento e di
sostegno alla comunità. Lo abbiamo detto l'anno scorso e lo
ridiciamo quest'anno, non abbiamo nascosto che abbiamo organizzato
il progetto di bilancio cercando di tener conto anche del fatto che
ci saranno delle risorse in assestamento. Non ci siamo vergognati
di dirlo alle associazioni, non ci vergogniamo di dirlo in aula,
speriamo che un bel giorno si possa programmare con le risorse
certe cercando di migliorare sempre il risultato dell'avanzo di
amministrazione. Questo Governo, come tanti altri Governi
regionali, si è trovato però di fronte negli ultimi anni a una
modalità di utilizzo delle risorse che è ben differente da quella
del passato. Conosciamo tutti quanto diventa più difficile
impegnare, impegnare nella maniera giusta, impegnare nel momento
giusto le risorse e poi chiudere il bilancio con largo anticipo
rispetto al passato, perché quello ce lo dice il famigerato 118 più
volte sostenuto. È anche quello però che ha permesso di evitare che
le Amministrazioni pubbliche trascinassero nel tempo impegni di
bilancio senza mai sostenerlo e bloccando le risorse, quindi, bene
o male, ci sono dei vantaggi e degli svantaggi e bisogna essere
sempre più bravi. Sempre più bravi però vuol dire che certe poste è
facile imputarle, quando uno sa qual è il costo di una pianta
organica, mette quei soldi, magari con un leggero aumento può
produrre o meno un disavanzo; ci sono altre politiche che abbiamo
adottato in maniera sperimentale e abbiamo dovuto capire che tipo
di risposta potevano dare le imprese a certi progetti. Abbiamo
visto negli investimenti, credo con grande sorpresa di tutti,
l'anno scorso avevamo messo 12 milioni, siamo arrivati a 18;
quest'anno li abbiamo messi prima 8 poi 4, siamo arrivati a 12 ma
le imprese sono arrivate a 25. È un segnale che io credo che
nessuno potesse programmare in quei termini e correttamente i
gruppi politici di opposizione e maggioranza hanno lavorato, noi
con un emendamento, voi con degli ordini del giorno, per dare una
risposta che le imprese hanno dato a quella misura. Criticare un
emendamento che la maggioranza si fa per cercare di impegnare delle
risorse e dare sicurezza alla comunità come voi volete fare con gli
ordini del giorno io trovo che non sia corretto, nel senso che la
misura si è chiusa il 15 novembre, noi il progetto di bilancio lo
abbiamo prenotato a fine ottobre; come potevamo immaginare che
quelle risorse non sarebbero state sufficienti?
È chiaro che l'emendamento ce lo facciamo oggi, ma quanti
emendamenti il Governo nazionale sta facendo sulla sua legge
finanziaria? I gruppi di maggioranza si stanno emendando la legge
finanziaria, sono pieni i giornali e i telegiornali tutti i giorni.
Potremmo raccontare cosa chiede Forza Italia, cosa chiede la Lega.
Tutti si stanno emendando la propria legge, ma è normale perché il
Consiglio dei ministri ha scaricato una legge, il Governo ha
scaricato una legge, c'è una discussione, si va a emendare. Sono
partiti da tremila emendamenti a livello nazionale, siamo arrivati
a qualcosa di meno e adesso si cercherà credo, come in tutte le
discussioni e confronti politici, di trovare una soluzione perché
ognuno ha i propri progetti, i propri obiettivi, c'è chi
giustamente nell'ultima campagna elettorale ha annunciato certi
provvedimenti, chi altri, il Governo ha iniziato a lavorare e ha
cercato di fare il possibile, però abbiamo fatto un emendamento,
voglio dire permetteteci quanto meno di correggere quello che non
potevamo fare in una fase iniziale. Si poteva fare con ordini del
giorno come abbiamo fatto noi, noi abbiamo cercato di dare ancora
maggiori certezze giustamente a un impegno che tutte le forze
politiche ritengono di sottolineare. Il famoso
bonus social
che viene più volte richiamato, in ritardo, non in ritardo, intanto
le risorse che metteremo a disposizione delle famiglie sono per
alcune famiglie due o tre volte quello che avrebbero potuto
prendere quei provvedimenti che fino al 16 e 17 sono stati fatti
con il
bon de chauffage
. Nel 2016 sono stati 320 euro, il
massimo nel 2017 587; oggi alcune famiglie arriveranno a 1.500. Si
può far di meglio? Sicuramente, cercare delle risorse in spesa
corrente e utilizzarle, però alcuni interventi andranno a tre volte
il valore di allora, con fascia ISEE a 17 mila euro. Noi siamo
arrivati a 20 mila. Si può fare di più? Certamente, come abbiamo
già detto l'altra volta, bisogna trovare delle risorse oppure
prendere delle risorse da una parte e metterle dall'altra parte,
rinunciare a qualcosa e mettere qualcos'altro perché molti meglio
di me sanno che il bilancio pubblico non è il pozzo di San Patrizio
dove si può prendere e continuare a spendere. Ci sono dei limiti e
la politica si esprime per dei provvedimenti. Sicuramente quindi
bisogna dare alle famiglie delle risposte. Personalmente ritengo
che il
bon de chauffage
non debba essere nemmeno più
imputato in una struttura come quella dell'Assessorato dello
sviluppo economico, perché non sono interventi a sostegno della
riduzione dei consumi energetici o dell'efficientamento energetico,
è una misura sociale come quella che abbiamo impostato. Oggi quindi
avrete notato che non abbiamo sospeso la legge fino al 2023 perché
io credo che il Consiglio regionale dovrà confrontarsi per trovare
delle modalità per riorganizzare delle misure a sostegno dei costi
delle famiglie che tengano in considerazione anche questo
intervento ma noi, come Assessorato, ci dobbiamo occupare di altre
misure, di misure appunto di riduzione dei consumi o di aumento
dell'efficienza energetica, quindi la discussione è aperta cercando
delle risorse.
Nell'incontrare le associazioni non ci siamo nascosti, abbiamo
detto che il bilancio che presentavamo era un bilancio che cercava
di dare delle risposte nella maniera migliore possibile a tutti i
settori, cercando anche di tenere nella giusta considerazione le
priorità del momento ma ricordando a tutti che questo bilancio -
l'assessore Marzi l'ha detto tra le righe ma glielo dico in maniera
ancora più forte - avrà un forte innesto di risorse date dalle
risorse dei fondi strutturali. Mi pare che il collega Marquis
l'abbia sottolineato evidenziando il fatto che questo comporterà un
aggravio a livello amministrativo, perché sappiamo tutti quanto è
difficile spendere i soldi dell'Europa rispetto agli altri, però
questi soldi andranno a dare sostegno a certi Assessorati per
sviluppare politiche, per quello che mi riguarda, al sostegno delle
politiche energetiche e di altre politiche, nel fondo sociale
avremo possibilità di innestare risorse per quanto riguarda le
politiche del lavoro, le politiche di coesione sociale, la
conciliazione.
Il progetto di bilancio quindi ha tenuto anche in considerazione
un fatto: che nel 2024-2025 ci sarà una diminuzione delle risorse
ma piano piano dovremo capire cosa potremmo inserire come fondi
strutturali, sapendo che poi - e qua condivido quello che dice
solamente il collega Aggravi - ci sarà anche il PNRR. Tutti hanno
forse enfatizzato e oggi vediamo quanto è difficile utilizzare e
soprattutto mettere nella condizione di dare le risposte migliori,
però quelle risorse anche arriveranno e saranno risorse da tenere
in considerazione. Un bilancio quindi che fa il possibile per dare
continuità per quello che ci riguarda alle misure per le imprese,
che sono tutte finanziate, per quello che riguarda le politiche del
lavoro, che per la seconda volta negli ultimi anni sapete che le
politiche del lavoro erano state ridotte a finanziamenti del fondo
sociale, oggi ci sono risorse regionali in spesa corrente e, per
fortuna, perché con quelle abbiamo potuto misurare delle politiche.
Nell'ultimo periodo, nel Consiglio politiche del lavoro abbiamo
cercato di piano piano trovare delle misure che diventino più di
sistema e meno di risposta soprattutto alle emergenze. È chiaro che
tarando queste nuove politiche, alcune cose si riescono a
raggiungere, altri obiettivi vanno risperimentati e si cerca di
arrivare alla risposta migliore con una collaborazione che ci deve
stare tra il mondo del lavoro, forze sociali e imprese. È in questo
senso che noi dobbiamo migliorare, cercare di organizzare sempre
meglio il nostro progetto di bilancio, perché la riduzione
dell'avanzo di amministrazione deve diventare un obiettivo di
tutti, cercando però di considerare che lavoriamo per sperimentare
e innovare anche certe misure.
Io quindi ritengo che il possibile lo si sta facendo e lo si sta
facendo senza rinunciare anche a fare delle cose nuove. Poi capisco
che chi ha altre idee possa criticare quello che stiamo facendo, è
legittimo; io posso dire che dall'Osservatorio che abbiamo con le
associazioni, con il mondo delle imprese, con il mondo del lavoro,
in ogni caso è significativo l'apporto che viene dato alle nostre
politiche per migliorarle e per dirci che siamo sulla strada di
dare delle risposte, magari non complete, magari non esaustive,
magari non quello che ci si aspetta in tutti i settori, però la
strada che stiamo seguendo è la strada - e sostengo quello che ha
detto il collega Marzi - dell'umiltà per cercare di fare in un
momento veramente difficile tutto quello che si può fare, sperando
di arrivare, di qui alla fine della legislatura a un sistema di
programmazione finanziaria che sia molto più rispondente a quello
che è stato giustamente osservato anche dai banchi
dell'opposizione, perché tutti noi ci aspettiamo di migliorare
ancora nella programmazione perché intorno al Palazzo regionale e
dentro il bilancio pubblico ci sono le risposte, per seguire il
bilancio pubblico, si possono fare, se il bilancio pubblico sa ben
programmare, gli investimenti necessari nel mondo del lavoro e in
generale nel sistema economico sociale e produttivo.
Presidente -
Ha chiesto la parola l'assessore Jean-Pierre
Guichardaz, ne ha facoltà.
Guichardaz J. (FP-PD) -
Grazie colleghi anche per il
dibattito, che è sempre foriero anche di suggerimenti e di
suggestioni importanti credo per tutto il Consiglio, non solo per
chi governa. Io interverrò nel merito di alcuni temi discutendo su
alcuni ordini del giorno che sono stati presentati dall'opposizione
e sono intervenuto anche diffusamente durante le audizioni e la
discussione in aula sul DEFR, quindi ritengo che si siano
approfondite molte questioni relative al bilancio che riguarda i
due Dipartimenti di cui al momento
pro-tempore
sono
l'Assessore di riferimento, Dipartimento turismo e Dipartimento dei
beni culturali. Posso però ribadire che questo bilancio continua a
guardare alla cultura e agli ambiti di competenza del Dipartimento
turismo, oltre al turismo, anche lo sport e il commercio con
l'attenzione dovuta a settori che sappiamo essere strategici e
necessitanti di sostegno e di promozione, soprattutto dopo un
periodo di grande crisi e di grossi problemi manifestatisi anche a
seguito della pandemia e delle crisi finanziarie ed economiche che
si sono succedute nel tempo e che hanno toccato soprattutto il
settore dell'impresa privata e anche i settori del turismo, dello
sport, del commercio e anche quello della politica.
Le risorse del 2023 degli anni successivi, come avete potuto
verificare studiando e scomponendo il bilancio, risultano
importanti, sia per interventi sul patrimonio culturale pubblico e
privato e anche a favore della promo comunicazione culturale,
turistica e a sostegno dello sport, che è considerato un importante
traino turistico ma anche un elemento fondamentale per la crescita
di una comunità sana e in buone condizioni di benessere
psicofisico. Naturalmente si sono aumentate le risorse, come avete
potuto vedere, per la copertura dei mutui e le attività ricettive,
per gli esercizi di vicinato, accogliendo anche un richiamo da
parte sia delle imprese che delle opposizioni, si sono incrementati
e portati anche a termine progetti e visioni relativamente agli
impianti sportivi insieme alle strutture del collega Marzi,
ricevono particolare attenzione sempre nell'ottica di un
ammodernamento dell'impiantistica sportiva a favore tanto della
cittadinanza quanto dei turisti e dei nostri ospiti, che sono per
noi una risorsa fondamentale.
Continuiamo a guardare con attenzione anche verso i nostri enti
non economici, quindi i maestri di sci, le guide alpine, verso
l'ASIVA e i nostri enti strumentali, quindi la
Film
Commission
, il Forte di Bard, sempre in un'ottica di una
vocazione della nostra Regione, in particolare per lo sport, per la
cultura, per le attività, in particolare
outdoor
tipiche
della montagna e anche di una promozione e conoscibilità del nostro
territorio. Crediamo con questo bilancio e con i bilanci degli anni
precedenti di aver fatto un provvedimento che guarda all'impresa
turistico-commerciale con grande rispetto e attenzione e la
politica anche sugli investimenti di cui hanno diffusamente parlato
i colleghi negli interventi precedenti lo attesta, così come
guardiamo alla reputazione della nostra destinazione, che continua
ad aumentare in termini di conoscibilità nel solco anche di un
disegno e di un percorso intrapreso dai miei predecessori
attraverso un'azione di promozione proprio della destinazione e
della costruzione di una vocazione della nostra Regione per un
turismo e per un'accoglienza anche di qualità. I dati di bilancio
dicono di una stretta correlazione tra il programma di governo, il
DEFR e il bilancio, a dimostrazione anche, e questo lo voglio dire,
di un'azione di governo coerente in questi due anni e qualche mese
di governo della nostra maggioranza.
Sull'avanzo di amministrazione hanno detto i colleghi, posso
solo aggiungere che le associazioni imprenditoriali, oltre che una
soddisfazione per le misure che sono state intraprese in questi
anni a sostegno ancora prima che cominciasse questa legislatura,
hanno ribadito la loro soddisfazione per l'attenzione verso
l'impresa, verso le imprese turistiche, verso un mondo che
effettivamente ha patito moltissimo durante la crisi e la pandemia
e oggi durante questa crisi oramai conclamata energetica, ma hanno
anche espresso l'auspicio di una politica degli investimenti che
crei sviluppo nel tempo e non solo una politica di sostegni
temporanei che crediamo abbia fatto il suo tempo e che debba
lasciare il posto a investimenti e a provvedimenti di tipo più
strutturale.
Presidente -
Il Presidente della Regione ha chiesto la
parola, ne ha facoltà.
Lavevaz (UV) -
Senza ripetere quanto detto in replica dai
miei colleghi e senza entrare nel merito delle questioni puntuali
relative ai numeri, ma qualche considerazione la voglio fare
anch'io.
Come al solito il dibattito sulla legge di stabilità, in
particolare di bilancio, è occasione per uno scambio di punti di
vista sull'amministrazione e sull'allocazione delle risorse, come
sempre, i punti di vista e le soggettività rispetto a quanto viene
fatto e proposto sono leggermente diversi; per fortuna, come
abbiamo detto in occasione del DEFR,  come diceva il collega
Bertschy poco fa, i limiti sono i numeri che, per fortuna, hanno un
limite di soggettività, di visione o di prospettiva abbastanza
chiara, quindi questo al di là della qualità della valutazione
fatta dalle parti sociali, dalle parti datoriali, dagli Enti locali
su questo bilancio, che possono essere più o meno positive, i
numeri comunque, se letti con lo sguardo giusto, sono numeri
assolutamente positivi.
Si è parlato molto nel dibattito e anche nelle repliche della
questione degli avanzi, l'analisi tecnica e il punto di vista che è
stato portato sugli avanzi, seppur puntuali, sono state abbozzati,
perché le analisi per le quali gli avanzi di amministrazione
aumentano o diminuiscono sono molto complesse e hanno tantissime
variabili che sono difficili da analizzare in maniera sommaria, e
l'ha sottolineato bene l'assessore Marzi spiegando da dove nasce
anche l'andamento degli ultimi anni, in particolare con il cambio
di regole del 2016, il riaccertamento straordinario delle risorse,
non voglio ripetere quanto è stato detto in maniera molto puntuale.
Anche qualcuno, adesso non ricordo chi, aveva sottolineato
l'eccezionalità di alcuni dati sugli avanzi: ad esempio, l'avanzo
del 2020, ma sono letture che hanno anche delle ragioni molto reali
e molto anche facili da capire. Il 2020 è stato l'anno in cui per
dieci dodicesimi dell'anno siamo stati in ordinaria
amministrazione, quindi è evidente che l'avanzo di amministrazione
era particolarmente importante, solo per fare alcuni esempi.
Credo che questo bilancio, che io spero approveremo domani o
dopodomani, sia un bilancio tutt'altro senza prospettive, solido,
ancorato su previsioni realistiche e realizzabili; è una cosa
banale questa forse? Io non credo perché non è sempre così. Io non
ho l'abitudine di nascondermi dietro un dito, come ho già detto
tante volte, anche perché ci vorrebbe un dito troppo grande per
nascondermi, quindi è impossibile, però credo che, per mettere in
campo le risorse, dunque per spendere e quindi anche per evitare
che gli avanzi siano importanti, serva una macchina efficiente, una
macchina che in questo momento, per quanto ci riguarda, non lo
nascondo, lo diciamo da tempo, è in sofferenza, ma, badate bene,
non voglio scaricare sulla parte tecnica i problemi
dell'Amministrazione, tutt'altro, è esattamente il contrario, è una
macchina che, nonostante gli sforzi di tutta la parte tecnica (il
coordinatore, i dirigenti, i funzionari, di tutti gli
amministrativi), è oggettivamente in difficoltà, quindi una
revisione che porti in qualche modo fluidità, efficacia, efficienza
nell'azione amministrativa non è più rinviabile, lo diciamo da
tempo e devo anche dire che il cantiere, l'abbiamo già detto, è
ampiamente aperto da questo punto di vista. È sicuramente una
prospettiva di cambiamento non banale che richiede del tempo, che
richiede degli sforzi e che richiederà soprattutto del coraggio per
essere completamente attuata nelle sue forme. Una revisione che
dovrà portare... e vengo anche ad altri interventi che sono stati
fatti in particolare rispetto ai problemi di reclutamento del
personale... una revisione che anche da quel punto di vista dovrà
portare delle importanti forme di novità, perché abbiamo, la
necessità di un sistema di reclutamento più dinamico, più
efficiente, più moderno mi sentirei anche di dire dal punto di
vista molto generale. Non è che questa non sia una questione
inserita nella nostra agenda, tutt'altro, è un problema che
affrontiamo quotidianamente, come sapete, anche dalle discussioni
che facciamo in Consiglio rispetto alle iniziative che voi portate,
quindi è un aspetto particolarmente problematico in questo momento
ma che si inserisce all'interno di un passaggio articolato di
revisione e quindi che lo rende ancora più complesso.
Riguardo invece alla questione posta dal collega Carrel sul
comma 7 dell'articolo 7 della stabilità, naturalmente, come avevo
già avuto modo di accennare in Commissione, con quella formulazione
non si vuole in nessun modo mettere in secondo piano le nostre
particolarità linguistiche e il bilinguismo, esattamente il
contrario, perché si tratta, così com'è scritta, di una misura che
permette in qualche modo proprio di evitare la deroga
tout
court
che è stata presentata da altre Regioni o anche dalla
Provincia autonoma di Bolzano, per fare un esempio, su tutte le
procedure che riguardano il reclutamento a tempo determinato per il
PNRR. Il PNRR ha una connotazione di eccezionalità nella gestione
amministrativa che ha inserito tutta una serie di deroghe anche nel
reclutamento del personale.
Noi abbiamo preferito con questa soluzione porre in essere due
elenchi di idonei in modo da poter scegliere, nell'elenco degli
idonei con il bilinguismo in prima battuta, nel caso in cui questi
idonei non fossero sufficienti, nel momento in cui
l'Amministrazione si trova nel dover scegliere se portare avanti i
progetti del PNRR che ha in cantiere senza ulteriore personale,
prima scelta, di portarli avanti con il personale eventualmente che
non ha il bilinguismo o, terza scelta, rinunciare ai finanziamenti
del PNRR. Queste sono le scelte, però con questa formulazione,
rispetto all'esclusione
tout court
, come ha fatto la
Provincia di Bolzano, dell'esame della seconda lingua, abbiamo
deciso di porre in essere questa soluzione che permette comunque di
poter scegliere se rinunciare al finanziamento o se pescare in una
graduatoria a tempo determinato con personale che non ha il
bilinguismo o altrimenti di procedere diversamente.
Per quanto riguarda gli Enti locali, credo sia stato
riconosciuto e condiviso lo sforzo che è stato fatto e anche credo
che questo sia un inizio - come è stato detto da diversi e come
avevo detto anch'io nella mia introduzione ieri - e che sia un
percorso che ha delle tappe ancora molto lunghe e molto
complesse.
Abbiamo presentato quattro emendamenti per recepire alcune
osservazioni fatte per questioni ordinamentali e non questioni
economiche finanziarie da parte del CPEL, come sempre avviene, sono
emendamenti della maggioranza che anch'io credo non siano da
demonizzare, perché non abbiamo la presunzione di aver fatto due
leggi e due documenti perfetti, quindi sono sicuramente
migliorabili e gli emendamenti sono ben accetti. Per quanto
riguarda gli emendamenti, poi li analizzeremo nel dettaglio, sono
emendamenti che riguardano semplificazioni in materia di personale
in buona parte, in particolare per quanto riguarda le facoltà
assunzionali degli Enti locali, che hanno una natura completamente
diversa rispetto all'Amministrazione regionale, poi altre
semplificazioni che riguardano il reclutamento del personale per il
BIM, quindi questioni abbastanza puntuali.
L'altro aspetto che è stato toccato ancora dai miei colleghi
nelle repliche e nel dibattito, che è l'altro macro argomento che
sempre c'è quando si discutono i bilanci a tutti i livelli, è la
questione delle spese correnti, quindi la necessità di diminuire le
spese correnti, lo sappiamo bene, com'è stato ribadito anche dal
collega Bertschy poco fa, quanto le spese correnti abbiano una
connotazione molto diversa e possano essere lette, come giustamente
è stato sottolineato, come degli investimenti in un certo senso e
così lo sono.
Mi sento solo di sottolineare - e l'ha già fatto l'assessore
Marzi ma lo voglio sottolineare anch'io - come sia interessante che
in questa lettura, nello stesso intervento, si sia parlato della
necessità di diminuire le spese correnti e dall'altra di inserire
nuovi contributi. Questa è veramente una visione particolare che mi
ricorda dinamiche della fisica che mi sono tanto care, visioni
indeterministiche alla base della meccanica quantistica, senza
entrare nel merito, ma perché così è, mi viene in mente il dettato
di Schrödinger per chi conosce il paradosso ma che appunto è un
paradosso. Come mi ricorda sempre il collega Aggravi, la
contabilità non è come la fisica per fortuna, ma che nello stesso
intervento, da un lato, si vogliono aumentare i contributi e,
dall'altro, diminuire le spese correnti, è piuttosto interessante.
Com'è stato detto, questo è un bilancio che non è perfetto, che non
è privo di mancanze, ma io credo sia il bilancio migliore che in
questo momento potevamo fare con le risorse a nostra disposizione.
Abbiamo cercato di dare in un momento molto difficile, com'è stato
detto, le migliori risposte possibili alla nostra popolazione.
Presidente -
Abbiamo finito le repliche e passiamo... ha
chiesto la parola il consigliere Padovani per mozione d'ordine.
Padovani (FP-PD) -
Per chiedere una sospensione per una
riunione dei gruppi di maggioranza per visionare gli ordini del
giorno pervenuti.
Presidente -
Propongo, considerata l'ora, che la
sospensione coincida anche con il cambio d'aria dei locali. Dopo
riprendiamo con gli ordini del giorno senza fare ulteriori
sospensioni per arieggiare i locali.
La seduta è sospesa dalle ore 16:36 alle ore 17:42.
OGGETTO N. 2067/XVI -
Trattazione congiunta delle
relazioni della Sezione regionale di controllo della Corte dei
conti, del DL n. 82 (Legge di stabilità regionale per il triennio
2023/2025) e del DL n. 83 (Bilancio di previsione per il triennio
2023/2025). (Reiezione di cinque ordini del giorno. Ritiro di sei
ordini del giorno. Approvazione di un ordine del giorno)
Bertin (Presidente) -
Riprendiamo i lavori del Consiglio
dopo la sospensione. A questo punto bisogna affrontare gli ordini
del giorno che sono pervenuti alla Presidenza. L'ordine del giorno
inizia con quelli presentati dal gruppo della Lega. Ricordo che le
modalità di discussione degli ordini del giorno sono strutturate
nella presentazione, nella replica da parte del Governo e in un
intervento per ogni gruppo consiliare. Possiamo iniziare, come
dicevo, con gli ordini del giorno della Lega. La parola alla
consigliera Foudraz per l'ordine del giorno n. 1 della Lega.
Foudraz (LEGA VDA) -
Quest'ordine del giorno vuole andare
nella direzione di agevolare le migliaia di famiglie valdostane,
che, per evidenti difficoltà economiche legate all'anomalo
andamento storico, sotto innumerevoli punti di vista, stanno
attraversando momenti molto difficili. Con quest'iniziativa si
vuole proporre al Governo regionale di valutare, per l'anno 2023,
qualora si adottassero provvedimenti normativi a sostegno del
reddito delle famiglie valdostane, la possibilità di presentare le
domande inoltrando in prima istanza la Dichiarazione Sostitutiva
Unica, ovvero la DSU per intenderci, e solo successivamente la
produzione del documento dell'Indicatore della Situazione Economica
Equivalente, l'ISEE. Per quale motivo viene avanzata tale
richiesta? Conosciamo tutti bene le realtà e le difficoltà che i
tanti Valdostani incontrano nell'ottenere in tempi brevi l'ISEE,
che permette loro di inoltrare le relative domande a sostegno della
loro condizione economica, difficoltà che sono state anche
evidenziate durante le numerose audizioni effettuate in sede di
Commissioni consiliari regionali da parte dei rappresentanti dei
centri di assistenza fiscale del nostro territorio, difficoltà che
non sono certamente da imputare agli operatori dei vari centri di
assistenza fiscale che, per riuscire a soddisfare le richieste
della maggior parte degli utenti, hanno fatto in passato e fanno
tuttora salti mortali. Difficoltà che non possono nemmeno essere
imputate agli utenti, perché il più delle volte gli aiuti vengono
messi in campo oggi per domani. Queste difficoltà direi che sono
legate appunto ai tempi molto stretti entro i quali spesso vengono
aperti i termini di presentazione delle istanze di sostegno. Una
programmazione più accurata delle misure da attuare per il sostegno
alle categorie più fragili consentirebbe sicuramente l'accesso a
una platea più ampia di beneficiari.
Con l'ultimo intervento di aiuti, approvato con la legge
regionale 21/2022, per intenderci quello che è stato più volte
richiamato in questa due giorni in aula, ovvero il
bonus
social
VdA
, la platea prevista, in base ai dati
pervenuti dall'INPS che ci erano stati comunicati in Commissione
consiliare, doveva ricadere su circa 11.300 famiglie valdostane,
famiglie valdostane che avevano un ISEE fino a 20 mila euro.
Abbiamo appreso in questi giorni che le famiglie che hanno potuto
accedere all'aiuto sono state 8.342; questo vuol dire che 3.000
nuclei familiari non sono riusciti a presentare la domanda, 3.000
famiglie sono tantissime su una popolazione totale di circa 125.000
abitanti, famiglie che hanno sicuramente bisogno di un'attenzione
particolare perché con un ISEE che arriva a 20 mila euro non c'è
molto margine per poter vivere con serenità.
Ieri durante la lettura della relazione al bilancio predisposta
dal consigliere Malacrinò ho sentito dire che probabilmente tante
famiglie non si sono recate negli uffici preposti all'inoltro delle
domande perché si sentono a disagio nel dover dichiarare la loro
condizione economica; in parte quest'affermazione potrebbe
corrispondere a realtà, ma credo solo in parte. Penso invece che la
motivazione principale sia proprio da ricondurre ai pochi giorni
che le famiglie avevano davanti a loro per presentare la richiesta:
meno di un mese, perché il portale informatico era accessibile dal
18 ottobre al 15 novembre e sicuramente queste famiglie non erano
in possesso dell'ISEE, documento essenziale per procedere nei vari
passaggi previsti con l'invio telematico della domanda: ecco perché
riteniamo corretto proporre questo genere di modifica, una modifica
che consentirebbe, con la presentazione della DSU e solo in seguito
dell'ISEE, un trattamento paritario per tutte le famiglie che
attraversano dei momenti di fragilità, dando quindi la possibilità
a tutti di accedere al beneficio senza escludere nessuno, senza
attuare disparità di trattamento. Peraltro questa modalità viene
già attuata per l'accesso ad altri benefici, come, ad esempio, per
le borse di studio universitarie, sarebbe quindi opportuno che le
procedure in questi settori attuate dall'Amministrazione regionale
andassero tutte nella stessa direzione, che siano rese uniformi,
visto che sempre di aiuti si parla, un'uniformità con il solo scopo
di agevolare le famiglie valdostane, famiglie bisognose che vengono
escluse dalla possibilità di ottenere forme di sussidio stabilite
dalla nostra Regione.
Preso atto dunque delle relazioni ai disegni di legge n. 82 e n.
83, con quest'ordine del giorno il Consiglio regionale impegna il
Governo regionale a valutare la possibilità per l'annualità 2023,
nella definizione di eventuali provvedimenti normativi a sostegno
delle categorie socialmente più fragili residenti nel territorio
della Regione autonoma Valle d'Aosta, di presentare la relativa
domanda di aiuto o sostegno al reddito corredata in prima istanza
con la sola DSU e solo successivamente integrandola con
l'Indicatore della Situazione Economica Equivalente, l'ISEE, onde
permettere l'accesso a tutti i possibili fruitori di eventuali
sussidi previsti da norme regionali.
Presidente -
Per il Governo ha chiesto la parola
all'assessore Barmasse.
Barmasse (UV) -
Riguardo a quest'ordine del giorno,
comunico che noi, come Dipartimento politiche sociali, per quello
che ci riguarda, è possibile presentare le domande di contributo
con la sola presentazione della DSU. L'ISEE è richiesto solo ai
fini dell'erogazione del contributo in quanto la DSU non contiene
gli importi e la scala di equivalenza del nucleo richiedente.
Per quanto riguarda il
bonus social
, invece, è stata
prevista la sola presentazione dell'ISEE perché i tempi erano
estremamente stretti, quindi potevamo concludere la procedura nei
tempi richiesti, cioè che l'impegno finanziario entro i termini
richiesti perché essendo appunto un finanziamento relativo al 2022
non avevamo i tempi.
Questo tipo di problematica è una problematica, come dicevo, che
come Politiche sociali è già stata affrontata, e la si sta ancora
analizzando, penso che ci sia una valutazione in sede di
Commissione, ma la si stava già comunque analizzando eventualmente
per diffonderlo anche ad altre strutture. Per questo motivo io
propongo l'astensione da parte del Governo su quest'ordine del
giorno.
Presidente -
Ha chiesto la parola la consigliera
Foudraz.
Foudraz (LEGA VDA) -
Grazie Assessore per la risposta.
Noi non ritireremo quest'ordine del giorno ma lo porteremo al voto,
perché non ritengo sia sufficiente questo tipo di risposta dato che
reputo che uniformare per tutti i settori l'inoltro delle domande
sia un vantaggio che può agevolare tutte le famiglie valdostane.
Porteremo pertanto al voto l'ordine del giorno.
Presidente -
Ha chiesto la parola la consigliera Minelli,
ne ha facoltà.
Minelli (PCP) -
Per dire che sosterremo quest'ordine del
giorno, anche se ci chiediamo... so che la collega Foudraz non può
più replicare, però ho dimenticato di chiederle prima un
chiarimento: nell'impegnativa si chiede che in prima istanza si
presenti la sola dichiarazione sostitutiva, la DSU, e solo
successivamente l'integrazione con l'ISEE. Ci sono delle situazioni
in cui le famiglie, proprio perché sanno che redigere l'ISEE
richiede tempo, molto in anticipo chiedono già ai patronati di
procedere alla redazione dell'ISEE, quindi era capire se in ogni
caso si presenta prima la DSU o se qualcuno che ha già invece fatto
preparare l'ISEE può accedere con quello, però il senso dell'ordine
del giorno è comunque quello di andare nella direzione di agevolare
il più possibile la presentazione delle domande, quindi noi lo
sosterremo.
Presidente -
Un minuto per un chiarimento per maggiore
chiarezza dell'ordine del giorno.
Foudraz (LEGA VDA) -
L'ordine del giorno va proprio in
quella direzione, proprio per permettere alle famiglie che non si
sono prese per tempo - perché comunque gli aiuti escono, come ho
detto, prima oggi per domani, perché non sono strutturati
annualmente - che non sono in possesso dell'ISEE, di poter accedere
alla domanda, alla piattaforma informatica in prima istanza solo
con la DSU e solo successivamente integrandola con l'ISEE.
Presidente -
Se non ci sono altri interventi, metto in
votazione l'ordine del giorno. La votazione è aperta. La votazione
è chiusa.
Presenti: 35
Votanti: 17
Favorevoli: 17
Astenuti: 18 (Barmasse, Bertin, Bertschy, Caveri, Chatrian,
Cretier, Grosjacques, Guichardaz Jean-Pierre, Jordan, Lavevaz,
Malacrinò, Marguerettaz, Marzi, Padovani, Restano, Rosaire,
Sapinet, Testolin)
L'ordine del giorno non è approvato.
Passiamo dunque all'ordine del giorno successivo: il n. 2 della
Lega. Ha chiesto la parola il consigliere Perron, ne ha
facoltà.
Perron (LEGA VDA) -
Quest'ordine del giorno riguarda il
mondo dell'arte e della cultura. Sappiamo dell'importante lavoro di
promozione dell'artigianato tradizionale che si è svolta negli anni
grazie al connubio di intenti rivolto al settore museale, didattico
ed espositivo, ma le attività legate al settore tradizionale per
loro stessa natura non possono comprendere la totalità espressiva
del mondo artistico valdostano e non. È un settore, ovviamente,
regolato quello dell'artigianato per sua stessa natura come dicevo,
regolato nei materiali e spesso mi dicono anche nei temi, cioè se
qualcuno ha in questo caso una scultura con dei temi particolari
che non rientrano nel mondo tradizionale, questi temi vengono in
qualche modo scartati. Sappiamo dell'esistenza, adesso in parte
sommersa e slegata alla grande promozione dei canali ufficiali
regionali, seppur qualcuno c'è, di una proposta artistica più ampia
e variegata.
Sappiamo quanto sia importante, e posso dirlo anche come
artista, il confronto artistico con realtà esterne che ha sempre
portato indubbi vantaggi e alla crescita sia degli artisti
valdostani che dei fruitori dell'offerta culturale della nostra
Regione e sappiamo ancora che in Valle esistono già consolidate e
rinomate realtà regionali che si occupano di arte contemporanea con
musei e sedi espositive regionali, quali, ad esempio, il Castello
Gamba e la Chiesa di San Lorenzo.
Ora, uniamo un po' questi elementi tutti insieme: Assessore, io
credo che questa sia una proposta innovativa, sensata e fattibile.
Quello che le chiediamo è in generale di promuovere interventi a
favore dell'arte di tipo contemporanea, quindi slegato al settore
dell'artigianato tradizionale che proprio anche riguarda un
Assessorato diverso dal suo, quindi le chiediamo in questo caso di
avere un'attenzione per quello che è un po' l'altro lato della
luna, quello che è rimasto un po' sicuramente più oscurato, più al
di fuori delle luci in questi anni, e come? Quello che le
proponiamo è la creazione di una biennale di scultura
contemporanea, senza limiti di materiale utilizzato; per biennale
intendo un concorso, chiarisco anche un po' per i non addetti ai
lavori che sono tematiche un po' specifiche, quindi un concorso,
ovviamente non è un'idea innovativa in generale perché esistono
biennali di altro tipo in altre parti d'Italia. Una biennale di
scultura contemporanea in Valle, perché scultura? Perché è più
semplice partire da un settore più specifico e poi, se la cosa
dovesse funzionare, se si rivelasse di una certa validità, è un
sistema che può essere utilizzato anche per altri tipi di arte.
La proposta che le facciamo è aperta a due categorie: la prima
riservata ai soli residenti qui in Valle e la seconda invece aperta
anche agli artisti fuori dalla Valle. Qual è il fine? Il fine è nel
primo caso dei Valdostani censire l'attività artistica valdostana
di questo tipo e, dall'altro, di ampliare l'offerta culturale e
attrarre nuovi artisti nella nostra Regione.
Riguardo al budget, tanto per dare delle grandi linee, non sono
budget elevatissimi, potrebbero essere premi in denaro per i primi
classificati, visibilità che è possibile dare in molte strutture
regionali, in molte parti della Regione o anche al di fuori, per
gli altri. Ci sono talenti in Valle di livello nazionale e
internazionale che riguardano la scultura di tipo contemporaneo? Lo
sapremo, potremmo saperlo, sicuramente ce ne sono, sicuramente
sarebbe una condizione per creare quell'
humus
anche
culturale che potrebbe favorire ai talenti di esprimersi e quindi è
un elemento importante, quindi le chiediamo di valutare il nostro
ordine del giorno.
Presidente -
Per il Governo, la parola all'assessore
Jean-Pierre
Guichardaz.
Guichardaz J. (FP-PD) -
Grazie collega Perron per la
suggestione non intesa nel senso francofono di suggerimento ma
proprio perché la proposta è suggestiva e peraltro è una proposta
che variamente mi è già stata fatta non solo da scultori che alle
volte si annoverano tra l'artigiano e l'artista contemporaneo, alle
volte un po' mescolando e confondendo i livelli. Mi è già stata
fatta anche, per esempio, da cenacoli di pittori valdostani, i
quali sarebbero interessati anche loro a una biennale, hanno
proprio usato questa terminologia della pittura contemporanea,
anche sulla letteratura, per esempio, qualcuno ha proposto, questo
è un tema che piano piano, attraverso anche la nascita della
Saison
Littéraire
, per esempio, l'organizzazione di
un premio letterario valdostano aperto sia ai Valdostani che fuori.
Sono temi e proposte suggestive ma che rientrano in una
programmazione che può essere presa in considerazione, ma
sicuramente va programmata su tempi più lunghi che non attraverso
un impegno generico di creazione di qualcosa che io potrei anche
dirle: "va bene", poi siccome non ci sono delle tempistiche e non
c'è nulla... Diciamo che è nostro interesse far crescere le forme
di linguaggio contemporaneo che peraltro le frequenti mostre e
iniziative alle quali spesso ha partecipato anche lei, dimostrando
anche grande interesse verso il tema, al Gamba ma anche al Forte di
Bard nelle nostre aree espositive dimostrano comunque questa
volontà, cioè la volontà in qualche modo di valorizzare anche
quelle forme che non sono annoverate all'interno della concezione
di artigianato di tradizione ma forme artistiche diversamente
declinate e sulle quali peraltro io mi sono confrontato anche con
le strutture, non è facile dare una definizione chiara e
univoca.
Le forme artistiche contemporanee hanno già trovato e trovano
spesso ospitalità sia al San Lorenzo che al Gamba, ma allo stato è
piuttosto inimmaginabile una biennale così strutturata, intanto
perché rischierebbe - ripeto - di incrociarsi in questo momento con
forme artistiche che non possono essere troppo annoverate in un
ambito piuttosto che in un altro. Noi possiamo impegnarci... e
questo glielo chiedo proprio anche per arrivare a un accordo,
perché credo che su questi temi non ci sia la volontà della
vispolemica o di infilarlo con chissà quale proposito di altro
genere... ma noi ci possiamo impegnare a valutare anche, insieme
all'Assessorato del collega Bertschy, quindi dell'Assessorato
dell'artigianato, delle forme di valorizzazione della scultura
contemporanea, ma io non me la sento oggi di dirle che sarà
fattibile l'organizzazione di una biennale della scultura
contemporanea. L'impegno è quello, se vogliamo assumercelo in via
informale o comunque non formalmente legato a un ordine del giorno,
di capire come fare a valorizzare maggiormente a questo punto la
scultura contemporanea e le altre forme di arte contemporanea in
modo tale che non sia solo più l'artigianato di tradizione ma che
si possa valorizzare in maniera più ampia. Le chiederei quindi di
ritirare, se possibile, quest'ordine del giorno. altrimenti ci
asteniamo.
Presidente -
Ha chiesto la parola il consigliere Perron,
ne ha facoltà.
Perron (LEGA VDA) -
Grazie Assessore. Da parte mia sono
disposto anche a modificare un po' l'iniziativa, l'impegnativa,
troviamo un accordo tanto per mettere un punto fisso di direzione
di visione che viene presa, mi pare che lei sia d'accordo su
questo, non ho capito benissimo ma è questo che le ripropongo io, a
questo punto prendiamo la parte dell'impegnativa che riguarda la
valorizzazione della scultura di tipo contemporaneo, la
modifichiamo, cominciamo a mettere un punto come ordine del giorno
e una direzione e poi più avanti si troverà il modo di metterla a
terra in maniera più specifica. Questa è la proposta ancora che le
faccio io, troviamo una quadra e mettiamo un punto; è una cosa
sentita da molti artisti, non è che me la sono inventata io, ho
parlato con molta gente del settore che mi ha raccontato di
quest'esigenza, so che può essere fattibile e troviamo un terreno
di accordo. Questa non è una discussione di tipo politica, come sa
io sono su sponde molto diverse dalle sue politicamente, ma questo
non pregiudica nulla. In questo caso io sono d'accordo con lei a
venirle incontro, mettiamo questa cosa in via un po' più generale
come un modo per mettere un punto oggi verso la scultura di quel
tipo contemporaneo e si mette ai voti così. Mi dica lei.
Presidente -
Un minuto assessore Guichardaz.
Guichardaz J. (FP-PD) -
L'impegnativa è comunque
un'impegnativa che è molto mirata e così com'è scritta va nella
direzione, dal titolo in poi, verso un prodotto che è quello della
biennale di scultura contemporanea e non di un ragionamento e di
un'attenzione verso l'arte contemporanea. Quello che le dicevo io è
che noi ci possiamo impegnare ad attenzionare maggiormente il tema
che lei ha posto sul tavolo ma né con delle tempistiche, né con
degli impegni precisi assunti sotto forma di ordine del giorno.
Questo è quanto.
Presidente -
Consigliere Perron, è già intervenuto...
soltanto che sia un po' breve... a lei la parola.
Perron (LEGA VDA) -
A questo punto io prendo l'impegno
teorico che lei lascia... io lo ritiro così posso anche più avanti
valutare altre iniziative. Porto a casa il suo impegno, anche le
persone che mi hanno segnalato questa cosa e che credono in
progetti di questo tipo... che ci sarà un'attenzione precisa su
questo punto. Ritiro quest'ordine del giorno anche perché più
avanti a questo punto ci sarà, secondo me, la possibilità di
riparlarne nello specifico.
Il Consiglio prende atto del ritiro.
Presidente -
L'ordine del giorno è ritirato, passiamo al
seguente, ordine del giorno n. 3. Ha chiesto la parola il
consigliere Brunod per l'illustrazione, ne ha facoltà.
Brunod (LEGA VDA) -
Abbiamo preso atto dei contenuti
riportati nei disegni di legge n. 82 e n. 83 e nel documento di
economia e finanza regionale per il triennio 2023-2025. Nel
paragrafo 1.8 della Sezione 3 del DEFR vengono trattati i temi
relativi all'Assessorato beni culturali, turismo, sport e
commercio; rileviamo che nel paragrafo relativo allo sport si
apprende che una delle priorità del settore sarà procedere a una
verifica degli attuali strumenti di sostegno a favore dello sport,
così come definiti dalla legge n. 3/2004, individuando gli
strumenti che si sono rilevati nel tempo scarsamente utili alla
crescita del movimento sportivo valdostano e individuandone
eventuali ulteriori e diversi.
Tenuto conto che il Capo IV della legge regionale 3/2004
disciplina le sponsorizzazioni nel settore sportivo e che la
delibera di Giunta regionale 1096 del 9 agosto 2019 definisce le
disposizioni attuative del Capo IV della legge 3/2004, evidenziamo
anche che già nel DEFR 2022-2024 la medesima tematica era già
evidenziata come una delle priorità del settore.
Abbiamo appreso che, in data 21 novembre 2022, è stata approvata
la DGR n. 1435 avente il seguente oggetto: "Approvazione della
pubblicizzazione dell'immagine turistico-sportiva della Valle
d'Aosta mediante la sponsorizzazione per la stagione agonistica
invernale 2022-2023 ai sensi della legge 3/2004 e dalla DGR
1096/2019 di atleti valdostani praticanti le discipline invernali
sportive.
Tenuto conto che l'articolo 38 del Capo VIII, "Disposizioni in
materia di sport e turismo" e il DL regionale n. 82 prevede alcune
modifiche alla legge regionale 1° aprile 2004 n. 3, rileviamo che
nella Missione 6, "Politiche giovanili, programma sport e tempo
libero" al capitolo "Spese di sponsorizzazione atleti sportivi
valdostani", nel bilancio di previsione 2023-2025 sono previsti in
bilancio 130 mila euro annui per gli anni 2023-2024-2025, cioè il
medesimo importo che era già stato previsto per il 2022.
Rimarchiamo che nel corso di questa legislatura in più occasioni
abbiamo presentato iniziative che evidenziavano alcune criticità e
limitazioni di questa parte della legge e delle relative
disposizioni applicative.
Tenuto conto che il comma 2 dell'articolo 23 del Capo IV della
legge 3/2004 prevede che le domande di sponsorizzazioni siano
presentate annualmente alla struttura competente a pena di
decadenza entro il 30 settembre, relativamente gli atleti
praticanti le discipline invernali e entro il 31 marzo
relativamente agli atleti praticanti le altre discipline
sportive.
Riteniamo che sia molto importante portare a termine al più
presto la verifica degli attuali strumenti di sostegno a favore
dello sport in modo tale che gli atleti praticanti le altre
discipline sportive possano effettuare le domande di
sponsorizzazione con scadenza al 31 marzo 2023 facendo riferimento
a nuovi criteri e strumenti maggiormente rispondenti alle attuali
esigenze del mondo sportivo valdostano.
Il Consiglio regionale quindi impegna il Governo regionale a
predisporre la verifica e revisione degli attuali strumenti di
sostegno a favore dello sport, così come definiti dalla legge
3/2004, in modo particolare per quanto riguarda il Capo IV della
legge 3/2004 e le relative disposizioni attuative in modo tale che
gli atleti praticanti le altre discipline sportive possano
presentare le domande di sponsorizzazione con termine previsto
entro il 31 marzo 2023, facendo riferimento a nuovi criteri e
strumenti maggiormente rispondenti alle attuali esigenze del mondo
sportivo valdostano.
Presidente -
Ha chiesto la parola l
'
assessore
Jean-Pierre Guichardaz.
Guichardaz J. (FP-PD) -
Credo che lei, collega, sappia
che se si vuole rivedere entro i primi mesi dell'anno la normativa
nel senso da lei auspicato, ciò non è possibile perché, come lei
sa, i tempi richiesti per una riflessione in tal senso, anche da
farsi, tra l'altro, con il CONI, l'ASIVA e le Federazioni, sono
troppo ristretti per arrivare al varo di nuove regole entro la
prima scadenza di febbraio e marzo, quindi non ci sono i tempi
tecnici, così come non esiste la possibilità neppure in questa
fase, quindi in prospettiva dell'anno prossimo, d'incrementare le
risorse se non andando a pescare nelle risorse che già sono state
aumentate, tra l'altro, delle manifestazioni sportive. È qualcosa
quindi che si potrebbe fare aumentando il budget ma non credo che
al momento questo sia l'interesse né suo, né nostro. Peraltro il
tema delle sponsorizzazioni è un tema che abbiamo discusso, noi
l'abbiamo inserito nel DEFR perché sin dall'insediamento, anche
confrontandomi con i colleghi che prima di me hanno fatto il mio
mestiere, quindi hanno molta più esperienza di me... è un tema che
praticamente già da quando è entrata in vigore la legge 3/2004 è
stato in qualche modo oggetto di ripensamenti, di valutazioni,
eccetera, senza che poi si sia mai arrivati a trovare una quadra,
perché, come lei sa, il tema delle sponsorizzazioni è un tema che
va a toccare i diritti alla tutela dell'immagine, i diritti di
altri
sponsor
a essere valorizzati, sponsor che possono,
come lei sa, soprattutto sugli atleti di alto livello, investire
moltissime centinaia di migliaia di euro, cose che, per esempio, la
Regione Valle d'Aosta non è in grado di fare.
Oggi la normativa è una normativa di fatto di sostegno, come lei
sa, sono praticamente dei contributi che vengono dati ad atleti
regionali sulla base di valutazioni tecniche, quindi la visibilità
dell'atleta, l'importanza della disciplina anche da un punto di
vista del percepito regionale, degli investimenti, eccetera. Per
poter cambiare questa disciplina, a nostro parere, occorrerebbe
proprio non riformare il Capo IV ma proprio abrogarlo del tutto e
cercare di capire come fare in qualche modo a essere anche più
liberi rispetto a una vera forma di valorizzazione degli atleti di
alto livello, degli atleti che in qualche modo sono
testimonial
della nostra Regione e degli sport che
praticano. Questo però vuol dire che queste forme di sostegno, oggi
lei ha citato la delibera, sono limitate ad alcuni atleti di
rilievo regionale che però sono anche conosciuti, in qualche modo
verrebbero meno. Le due cose quindi devono essere contemperate;
affinché vengano contemperate, anche per andare nella direzione che
ci siamo dati sul DEFR, noi abbiamo assegnato ai nostri due
dirigenti... l'anno scorso proprio con un obiettivo dirigenziale,
dal quale poi è emanato uno studio preciso, che ha evidenziato come
effettivamente questo tipo di sostegno non può essere fatto sulla
base di leggi e regolamenti e di fatto fatti sotto forma di
contributo.
Il tema quindi è all'ordine del giorno, lo è dal 2004, è un tema
di non facile soluzione sul quale abbiamo coinvolto - ripeto -
anche esperti di immagine di tutela dei diritti di immagine e dei
diritti di sponsorizzazione. Lo stiamo vedendo ma non è possibile
ovviamente nei termini che lei indica, perché tecnicamente questi
termini non sono fattibili, quindi non è possibile approvare
quest'ordine del giorno, ma in ogni caso, com'è scritto nel DEFR e
nel nostro programma, stiamo andando avanti con l'idea di arrivare
comunque a una soluzione che contemperi l'esigenza di sostegno di
atleti e dall'altra parte l'esigenza di visibilità per la Valle
d'Aosta utilizzando atleti di alto livello e di grosso calibro
internazionale e nazionale.
Presidente -
Ha chiesto la parola il consigliere Brunod,
ne ha facoltà.
Brunod (LEGA VDA) -
Grazie Assessore. Non siamo
pienamente soddisfatti di questa sua risposta perché più o meno, se
si ricorda bene, già un anno fa abbiamo proprio trattato questo
tema e, se non mi ricordo male, un anno o comunque ancora più di un
anno fa anche alcuni suoi colleghi di maggioranza avevano proprio
inerente al discorso delle sponsorizzazioni dei settori giovanili,
evidenziato che c'erano queste criticità, queste difficoltà,
soprattutto nel sostegno dei giovani in quanto - adesso riportiamo
a titolo esemplificativo l'importo è di 500 euro lordi ad atleta,
sempre che le risorse siano sufficienti - ritenevamo un po' tutti
che erano scarse.
È passato un anno e siamo sempre allo stesso punto, è un po'
questo che a noi dispiace, poi capiamo che magari in pochi mesi non
è che così semplice rivedere una normativa, però se andiamo
indietro di più di un anno, capiamo che siamo già come tempistiche
più di un anno. È questo che noi vogliamo mettere in evidenza e,
come lei ha ben detto, leggendo il comma 2 dell'articolo 19, che
recita: "per le finalità di cui al comma 1 la Regione attua
specifiche azioni e sponsorizzazioni riferite ad atleti e sportivi
praticanti le rispettive discipline sportive ai più alti livelli
tecnico-agonistici"... è un peccato che quello che c'è scritto qua
poi, come lei anche lei ha spiegato, con i fatti non si può fare
per ovvi motivi che la Regione non riesce a concorrere da quanto
viene fatto dai privati, però è un dispiacere che passano gli anni
e purtroppo non riusciamo a sfruttare al meglio le potenzialità che
potremmo avere attraverso diciamo delle formule tutte da studiare
dove sfruttare l'immagine di questi grandi campioni delle varie
discipline che la Valle d'Aosta possiede, anche se siamo piccoli,
abbiamo delle eccellenze nei vari settori, quindi anche se lei ha
detto che vi asterrete, noi lo votiamo lo stesso per mettere in
evidenza che su questo tema bisogna cercare di lavorare in fretta
per sfruttare al meglio le potenzialità che può avere questa parte
di sponsorizzazioni e soprattutto sfruttare le nostre eccellenze in
campo sportivo per veicolare al meglio la nostra Regione.
Presidente -
Non vedo altre richieste, metto in
votazione. La votazione è aperta. La votazione è chiusa.
Presenti: 35
Votanti: 17
Favorevoli: 17
Astenuti: 18 (Barmasse, Bertin, Bertschy, Caveri, Chatrian,
Cretier, Grosjacques, Guichardaz Jean-Pierre, Jordan, Lavevaz,
Malacrinò, Marguerettaz, Marzi, Padovani, Restano, Rosaire,
Sapinet, Testolin)
L'ordine del giorno non è approvato.
Passiamo all'ordine del giorno n. 4, sempre del gruppo della
Lega. Ha chiesto la parola il consigliere Aggravi, ne ha
facoltà.
Aggravi (LEGA VDA) -
L'ordine del giorno nasce in realtà
non soltanto dall'analisi di questi documenti di bilancio e
dall'importanza che i fondi che arrivano dall'Europa rivestono per
lo sviluppo delle progettualità legate al territorio, ma anche già
in parte dalla discussione, dal confronto che si era avuto legato
appunto al documento di economia e finanza.
Sappiamo tutti che la Valle d'Aosta, dopo le vicissitudini che
tutti conosciamo, ha trovato una realtà a cui è stata assegnata la
titolarità dei fondi del cosiddetto "bando borghi", sappiamo che
per l'appunto è il Comune di Arvier che si adopererà per sviluppare
il progetto denominato "Arvier agile e la cultura per il
cambiamento". Un progetto che sappiamo avere, come da descrizione,
tre filoni fondamentali di indirizzo: quello della ricerca e della
sperimentazione, quello del confronto di realtà, ci sono numerosi
partner che lo sponsorizzano e anche quello della divulgazione
scientifica con la realizzazione di un museo sul futuro alpino.
Nel corso dell'esame del documento di economia e finanza era
anche capitato... o quando si è parlato di ricerca, si è parlato
anche di potenziali iniziative che potevano nascere, o forse
dovevano anche nascere intorno a questa realtà, ne cito una fra
tutte... o, meglio, sono tante le progettualità di rafforzamento
della ricerca e di finanziamento a vario titolo delle attività di
ricerca.
Abbiamo letto a metà novembre scorso che c'erano ancora però
delle notizie riguardo a un'attesa rispetto al decollo di questo
progetto e la sua concretizzazione, per questo riteniamo che
potrebbe essere utile capire qual è lo stato di avanzamento della
concretizzazione di questo progetto e soprattutto eventualmente, a
fronte appunto di un confronto che può nascere, e noi abbiamo
proposto di coinvolgere le Commissioni competenti per audire
l'Assessore regionale competente e i referenti promotori, nonché
ogni altro soggetto che eventualmente è utile a questo tipo di
confronto e che è coinvolto nel progetto, di comprendere lo stato
di avanzamento della messa in opera del medesimo e - perché no? -
eventualmente anche valutare delle attività, delle iniziative,
collaterali che possono essere d'aiuto, di sostegno o anche
sfruttare l'impatto che una cifra come quella stanziata dal bando
borghi ha e può avere sull'area destinataria di questo
finanziamento. Pertanto l'impegnativa dell'ordine prevede: "impegna
i Presidenti delle competenti Commissioni consiliari in materia a
convocare in audizione l'Assessore regionale competente, i
referenti e i promotori del progetto "Arvier agile", nonché ogni
altro soggetto coinvolto a vario titolo nel progetto al fine di
comprenderne lo stato di avanzamento delle attività di messa in
opera dello stesso.
Presidente -
Per il Governo, ha chiesto la parola
l'assessore Jean-Pierre Guichardaz.
Guichardaz J. (FP-PD) -
Se permette, rispondo io e non i
Presidenti delle Commissioni. Ci siamo confrontati e per noi non vi
è assolutamente alcun problema, anzi, è un modo anche per mettere a
punto questo processo, che sappiamo essere un processo non facile
perché coinvolge una piccola comunità con delle organizzazioni che
vanno strutturate con delle professionalità e con una serie di
operatività che effettivamente richiedono un'attenzione
particolare. Per noi quindi non è un problema approvare
quest'ordine del giorno e poi sarà compito dei Presidenti delle
Commissioni, adesso non so quali saranno le Commissioni competenti,
lo verificherete voi anche in base alle ricadute, ma non è un
problema per noi votare favorevolmente.
Presidente -
Posso mettere in votazione? Metto in
votazione, la votazione è aperta. La votazione è chiusa.
Presenti, votanti e favorevoli: 35
L'ordine del giorno è approvato all'unanimità.
L'ordine seguente è il n. 5 sempre della Lega. Consigliere
Brunod a lei la parola.
Brunod (LEGA VDA) -
Preso atto dei contenuti riportati
nei disegni di legge n. 82 e n. 83 e nel documento di economia e
finanza 2023-2025, rileviamo che l'articolo 23 del Capo V
"Interventi in materia di sviluppo economico" del disegno di legge
n. 82 si occupa dei programmi d'investimento oggetto di
cofinanziamento europeo e statale. La mozione presentata nella
seduta del Consiglio regionale del 21 aprile 2021 aveva come
oggetto l'impegno a modificare l'attuale percorso previsto dal
progetto "Bassa Via della Valle d'Aosta" al fine di inserire i
comuni di Pontey e Champdepraz nell'itinerario del progetto,
ricordiamo che il testo dell'impegnativa della mozione era il
seguente: "il Consiglio regionale impegna il Governo regionale a
portare avanti in tempi brevi le iniziative necessarie per prendere
in considerazione la problematica sopra esposta e quindi
nell'ottica di una migliore e più completa promozione e
valorizzazione di tutte le località a media e bassa quota
dell'Adret e dell'Envers della Valle d'Aosta, procede attraverso le
azioni più idonee a inserire nel percorso anche i comuni di Pontey
e Champdepraz, unici due comuni del Fondovalle della Regione Valle
d'Aosta non rientranti nell'itinerario del progetto "Bassa Via
della Valle d'Aosta" attraverso una modifica dell'attuale percorso
con le varianti proposte dai Comuni interessati per valorizzare al
meglio le loro peculiarità, itinerario che ad oggi non è ancora
stato ultimato nell'esecuzione dei lavori in maniera definitiva e,
di conseguenza, andando anche a rielaborare tutte le integrazioni e
variazioni necessarie che si riferiscono all'aspetto della
promozione del prodotto turistico "Bassa Via della Valle d'Aosta"
nella sua totalità". Rimarchiamo che l'Assessore competente nella
sua risposta affermò che i principi e i contenuti espressi nella
mozione erano più che condivisibili ma che la maggioranza avrebbe
espresso un voto di astensione per una questione legata alle
tempistiche del progetto in fase ormai di ultimazione e per
questioni legate alle procedure relative al cofinanziamento dal
programma operativo regionale investimenti per la crescita, FESR
2014-2020.
Ricordiamo che in data 25 giugno 2021 presentammo anche
un'interpellanza per chiedere se all'interno dei vari filoni
progettuali del piano integrato Pa.C.E. vi era la possibilità e
l'intenzione di prendere in considerazione l'impegnativa della
mozione citata sopra.
Tenuto conto che il 12 settembre 2022 è stato approvato dalla
Commissione europea il programma regionale FESR 2021-2027 della
Regione autonoma Valle d'Aosta per un valore complessivo di
92.489.293 euro, abbiamo appreso che tale programma 2021-2027 del
FESR prevede di sostenere nel prossimo settennio i seguenti tre
obiettivi strategici: OP1, "Un'Europa più competitiva e
intelligente", OP2, "Un'Europa resiliente, più verde e a bassa
emissione di carbonio", OP4, "Un'Europa più sociale, rafforzare il
ruolo della cultura e del turismo sostenibile nello sviluppo
economico, nell'inclusione sociale e nell'innovazione sociale".
Prendendo atto che la Giunta regionale, con delibera di Giunta
1211 del 17 ottobre 2022 ha preso atto della decisione di
esecuzione della Commissione europea che approva il programma FESR
2021-2027, riteniamo che, in riferimento ai nuovi finanziamenti
legati al FESR 2021-2027, sarebbe molto importante valutare la
possibilità di poter prendere nuovamente in considerazione i
contenuti espressi nel testo della mozione con l'obiettivo di
ottenere una più ampia e completa promozione e valorizzazione delle
peculiarità del nostro territorio che si trovano nelle vicinanze
dell'attuale percorso del "Cammino Balteo" e che ben si
presterebbero per essere integrate nell'itinerario.
Il Consiglio regionale impegna il Governo regionale a valutare
la possibilità di poter prendere nuovamente in considerazione i
contenuti espressi nella mozione, oggetto n. 495, citato nelle
premesse e verificare se essa possa rientrare all'interno
dell'obiettivo strategico OP4, "Un'Europa più sociale, rafforzare
il ruolo della cultura e del turismo sostenibile nello sviluppo
economico, nell'inclusione sociale e nell'innovazione sociale" del
programma FESR 2021-2027.
Presidente -
Per il Governo, ha chiesto la parola
l'assessore Sapinet.
Sapinet (UV) -
Le risposi io nel 2021, le rispondo io
anche oggi, ma confesso che, per quello che riguarda i fondi FESR,
mi sono confrontato con il collega Caveri che ringrazio. Gli
interventi proposti sono molto localizzati, sono molto puntuali e
non si prestano particolarmente a essere inseriti in un fondo di
ampio respiro come il FESR; tra l'altro, i fondi per questa
programmazione sono già destinati e quindi difficilmente si
troverebbe in quella programmazione una possibilità e
un'opportunità di finanziamento.
Il complessivo intervento sul "Cammino Balteo" trovò il
finanziamento con tali fondi, ma era un intervento ovviamente di un
certo spessore, con un ritorno anche culturale per via del
collegamento dei vari castelli. Io ricordo all'epoca da Sindaco ci
fu un coinvolgimento di tutti i Comuni coinvolti ma di tutti i
Comuni in generale, perché poi se ne parlò anche al Celva, un
confronto che permise ai vari Comuni di proporre delle varianti,
degli interventi che andavano magari a offrire al territorio che
magari inizialmente non erano stati tenuti in considerazione.
Comunque tutte le possibilità, perché poi l'oggetto dell'iniziativa
è oggetto anche di confronto con i Sindaci coinvolti, sono allo
studio dell'Assessorato e delle Amministrazioni con le quali ci
siamo coinvolti anche grazie alle sue iniziative. In tal senso
forse il FEASR a cui fa capo il PSR, i fondi
leader
, ad
esempio, saranno sicuramente più adatti. Tale programmazione è in
via di definizione, sarà definita più avanti, anche attraverso il
GAL, come, ad esempio - un esempio l'abbiamo dal passato bando -,
con la misura 7.5 che era destinata alla sentieristica comunale.
Sicuramente quindi si faranno dei ragionamenti insieme ai Comuni
tenendo conto di tutto ciò. Per il momento io chiederei il ritiro
dell'ordine del giorno, in alternativa ci sarà l'astensione da
parte della maggioranza.
Presidente -
Ha chiesto la parola il consigliere Brunod,
ne ha facoltà.
Brunod (LEGA VDA) -
Ringrazio l'Assessore, volevo solo
fare una piccola precisazione sul pezzo che ho riportato dove
dicevo: "l'Assessore competente mi ha risposto", era l'assessore
Guichardaz, non lei, però ovviamente so che anche lei si occupa
molto di questa parte ed è sempre molto collaborativo e disponibile
in questa direzione, quindi apprezzo molto la sua risposta,
ovviamente avete maggiori strumenti rispetto a quelli che abbiamo
noi in merito, quindi capisco che probabilmente quell'asse non è
quello ottimale, dall'altra parte mi fa molto piacere che comunque
dei suggerimenti che abbiamo evidenziato voi ne terrete conto
attraverso le prossime iniziative, strumenti, bandi, come lei ha
detto che ci saranno in futuro, quindi da parte mia, come ho già
fatto altre volte, ritiro l'ordine del giorno e monitoreremo
l'evoluzione della cosa in quanto penso che questo sia un progetto
molto importante (il Cammino Balteo) e se tra tutti riusciamo a
renderlo più performante ancora, secondo me, sarebbe un grande
risultato per la Valle d'Aosta intera.
Presidente -
L'ordine del giorno è pertanto ritirato.
Il Consiglio prende atto del ritiro.
Presidente -
Ordine del giorno n. 6. Consigliere Aggravi,
a lei la parola.
Aggravi (LEGA VDA) -
L'ordine del giorno n. 6 è uno di
quegli ordini del giorno che è stato presentato con riferimento
all'articolo 3 della legge 21, un ordine del giorno che, come
quello presentato da altri colleghi, impegnava il Governo
regionale, nell'ambito di un prossimo provvedimento di variazione
al bilancio, a stanziare le risorse necessarie a coprire tutte le
richieste consegnate entro i termini previsti e che risponde alle
disposizioni di legge. Di fatto avete presentato un emendamento che
prioritizza l'applicazione dell'avanzo, in realtà quest'ordine del
giorno aggiunge anche un altro pezzo, ovvero la richiesta, una
volta terminate le procedure di impegno delle risorse, a fornire
alle Commissioni consiliari competenti in materia un quadro di
dettaglio sulle tipologie di investimenti che hanno beneficiato del
contributo, ovvero dei beneficiari aventi diritto.
Ora, non so se è l'assessore Bertschy che mi risponde, io non
voglio farla arrabbiare perché nella replica che lei ha fatto mi è
sembrato particolarmente arrabbiato su quest'aspetto, ma nessuno ha
criticato la volontà della prioritizzazione dell'avanzo che
sinceramente poteva arrivare prima e non dico prima della
presentazione del bilancio, ma prima della giornata odierna.
Detto questo, io mi rimetto ad ascoltare la posizione del
Governo, mi sento soltanto di fare due osservazioni su questa
richiesta: da un lato, c'è un'impegnativa che sostanzialmente va
nella direzione di chi ha presentato quell'emendamento, e la
compagine di maggioranza conferma; dall'altro, però, c'è un pezzo
in più, il pezzo chiamiamolo di una sorta di valutazione e di
approfondimento che le Commissioni competenti possono fare a
seguito del completamento delle richieste, per capire anche qual è
stata l'applicazione della legge e - perché no? - la valutazione
futura. Prima di esprimermi, quindi mi rimetto a quello che ci dirà
il Governo.
Presidente -
Per il Governo, ha chiesto la parola
l'assessore Bertschy.
Bertschy (AV-VdA Unie) -
Grazie collega Aggravi. Non ero
arrabbiato, e poi ci sono a volte anche fattori esterni che
coincidono al momento prima o al momento dopo degli interventi,
anzi, mi sembra di aver anche giustamente osservato nella maniera
più positiva possibile il modo anche di lavorare che si propone su
tanti provvedimenti. Rispetto a questo, avrà modo il collega
Testolin di presentare l'emendamento e anche di spiegare la
motivazione di un provvedimento più forte di un ordine del giorno,
che evidentemente è nato dalla maggioranza ma speriamo che venga
confermato da tutti.
Rispetto all'ordine del giorno, noi vi chiederemmo, se fosse
possibile, di ritirarlo con l'impegno di aggiornarvi puntualmente
sull'evoluzione della misura. Oggi abbiamo dei primi dati che
potremmo già confermare, probabilmente rispetto a qualche
struttura, sugli impegni dei primi 12 milioni. Mano a mano che
avremo delle informazioni ve le renderemo, come stiamo facendo in
maniera un po' più informale alle Commissioni, direi la IV e la II,
anche perché lo studio e l'analisi di come sono state utilizzate
queste risorse che erano differenziate nella percentuale interessa
tutti perché, com'è stato detto, e l'avete precisato, mano a mano
dovremo cercare di andare sempre più a migliorare questi
provvedimenti, che, se renderemo strutturali, dovranno essere
ancora migliori di come li stiamo mettendo in campo oggi, per
cercare di raggiungere gli obiettivi per i quali riteniamo che
vadano sostenute le imprese in un momento difficile, dove sappiamo
che non possiamo entrare in merito a provvedimenti a sostegno della
liquidità rispetto ai costi delle materie prime o dell'energia,
cerchiamo di fare provvedimenti che rendano un aiuto quanto meno
per la competitività dei nostri settori di impresa ma proprio per
questo dobbiamo misurarli.
Io quindi vi chiederei di ritirarlo, con l'impegno di mantenere
un'informazione puntuale alle Commissioni mano a mano che abbiamo
delle informazioni da darvi e possiamo renderle sempre più
dettagliate, proprio perché, fatti gli impegni, possiamo cominciare
a dire: quanti sono gli interventi al 35, al 45 o qual è la
tipologia di interventi come macroarea sulle quali abbiamo dato la
prima parte dei contributi e poi inizierà l'istruttoria della
seconda parte, quella che non è finanziata, e anche su questo si
potrà fare.
Presidente -
Ha chiesto la parola il consigliere Aggravi,
ne ha facoltà.
Aggravi (LEGA VDA) -
Assessore, lo ritiro, nel senso che
mi fido della parola, anche perché alla fine, se così non dovesse
essere, lei mi ha già sostanzialmente creato del lavoro e quindi le
interpellanze poi arriveranno, quindi sostanzialmente va bene
quest'impegnativa e va benissimo l'aggiornamento
in itinere
,
diciamo così, dei vari impegni, quindi ritiriamo l'ordine del
giorno.
Presidente -
L'ordine del giorno è ritirato.
Il Consiglio prende atto del ritiro.
Presidente -
Passiamo al successivo ordine del giorno, il
n. 7. Consigliere Brunod, a lei la parola.
Brunod (LEGA VDA) -
Abbiamo letto i disegni di legge n.
82 e n. 83 e ovviamente, come già detto prima, il DEFR 2023-2025,
tenuto conto che l'articolo 39 del Capo VIII, "Disposizioni in
materia di sport e turismo" del disegno di legge regionale n. 82
prevede la proroga del progetto "Scivolare a scuola" fino all'anno
2025 dove l'onere derivante dall'applicazione del presente articolo
è determinato, per l'anno 2025, in euro 35 mila.
Nel corso di questa legislatura in alcune occasioni abbiamo
presentato iniziative che valorizzavano positivamente l'attuale
progetto "Scivolare a scuola" ma al tempo stesso si chiedeva di
valutare la possibilità di ampliare maggiormente il numero di
discipline da poter praticare o provare per i ragazzi o almeno
poter effettuare da parte dei professionisti dei vari settori delle
dimostrazioni pratiche sul campo e soprattutto valutare la
fattibilità di poter aumentare la programmazione e i relativi
contenuti di queste giornate in modo da renderle ancora più
interessanti e attraenti per i ragazzi andando a trattare ulteriori
temi legati alla montagna, allo sport, alle regole e ai relativi
valori. Abbiamo appreso che anche in altre Regioni - vedi il
progetto scuola "Scivolare a scuola" portato avanti dal Comitato
regionale Alpi centrali - stanno portando avanti con grande
successo questo importante progetto dove inoltre vengono affrontate
a 360 gradi maggiori tematiche sia durante la parte degli incontri
nelle scuole che durante la Giornata sulla neve.
Volevo citare alcuni passaggi di questo progetto che viene
portato avanti nelle Alpi centrali dove l'obiettivo principale di
"Scivolare" è la promozione dello sport nelle scuole del
territorio, attraverso la pratica delle discipline invernali e
contemplate dalla Federazione Italiana Sport Invernali con
l'obiettivo generale di favorire la promozione dello sport come
stile di vita corretto, promuovere il concetto di sport di tutti e
per tutti, dai giovani agli anziani, dalle persone normodotate a
quelle con diverse abilità, incentivare il concetto di lealtà,
educazione,
fair play
, aggregazione, spirito di sacrificio e
di correttezza sportiva, educare al concetto sport come strumento
per il benessere e la crescita personale, sviluppare il concetto di
terre alte e la valorizzazione dei territori montani, promuovere il
concetto di sport come strumento di crescita emotiva e come
strumento per superare le difficoltà della vita, diffondere il
concetto di cultura sportiva attraverso la pratica degli sport
invernali.
Il Progetto Scuola, promosso dal Comitato Alpi Centrali, si
avvale della preziosa collaborazione della Regione Lombardia, CONI
Lombardia, Piemonte, Emilia Romagna, Enti di promozione sportiva,
inoltre si avvale del supporto dei Comuni del territorio, i gestori
degli impianti di risalita, i maestri della Scuola Italiana Maestri
di Sci, Comitati FISI provinciali, Sci Club del territorio.
L'obiettivo del progetto è coinvolgere il maggior numero di scuole
primarie e secondarie del territorio, favorire la pratica degli
sport invernali nel contesto montano, che, di per sé, consente di
praticare lo sport all'aria aperta, migliorare il proprio stile di
vita a contatto con la natura, incentivare il rispetto alla natura
e all'ambiente montano, implementare le conoscenze sull'ambiente di
montagna. Negli incontri nelle scuole è previsto un incontro con un
campione del panorama degli sport invernali con studenti e scuole,
per favorire la conoscenza delle diverse discipline sportive e per
rendere edotti gli studenti del significato di sportivo agonista e
dell'impegno profuso nel raggiungimento dei risultati.
Presentazione della Federazione Sport Invernali, proiezione di
videoclip
di presentazione altamente coinvolgenti delle
discipline invernali, nozioni di base su regole di comportamento in
montagna e sulle piste di sci, nel corso dei vari incontri
promozione del dibattito fra ospiti e studenti, realizzazione da
parte degli studenti di elaborati nel giorno stesso o nei
successivi dedicati all'incontro. Poi sempre nel Progetto Scuola vi
sono le giornate sulla neve come vengono effettuate anche da noi e,
per quanto riguarda queste giornate, il programma prevede la
partenza in bus dalla scuola in orario, arrivo alla stazione
invernale prescelta, assegnazione dell'equipaggiamento in base alle
discipline scelte, due ore di lezione di sci alpino, sci di fondo o
altre attività, pranzo al sacco in locali riscaldati o in
ristoranti convenzionati e poi vi è, ove possibile, visitare
strutture dove vengono illustrati aspetti della vita di montagna,
fattorie, alpeggi, musei e poi avviene il rientro. Ci tenevo a
illustrare un po' le modalità con le quali viene svolto questo
progetto in altre Regioni per cercare di creare qualcosa di più
ampio come ho detto nelle premesse.
Riteniamo che, in vista del prossimo progetto "Scivolare a
scuola", stagione invernale 2023/2024, sarebbe molto interessante
poter prevedere una più ampia programmazione e gestione dei
contenuti da trattare durante le diverse giornate sia in aula che
sulla neve, in modo tale che tutti i ragazzi possano usufruire di
questo progetto come una grande opportunità per scoprire ancor
meglio alcune tematiche sulla montagna in generale, sul mondo
sportivo, sulle sue regole e i relativi valori.
Termino dicendo che il Consiglio regionale impegna il Governo
regionale a prendere in considerazione le riflessioni contenute
espresse nelle premesse dell'ordine del giorno affinché il prossimo
progetto "Scivolare a scuola" nella stagione invernale 2023-2024
possa essere integrato con l'aggiunta di ulteriori discipline
sportive a livello sperimentale e con una più ampia programmazione
dei contenuti sia per quanto riguarda le giornate da svolgersi in
aula che per quanto riguarda quelle sulla neve.
Presidente -
Per il Governo, ha chiesto la parola
l'assessore Bertschy.
Bertschy (AV-VdA Unie) -
Rispondo a nome anche
dell'assessore Caveri e dell'assessore Guichardaz con i quali
abbiamo concordato la risposta.
L'iniziativa sia nelle premesse che nell'esposizione ci trova
completamente in accordo sia per gli obiettivi che vuole
raggiungere che per le considerazioni che vengono fatte. Quando
abbiamo attivato e avviato il nostro progetto "Scivolare a scuola",
lo abbiamo attivato anche con l'obiettivo, da un lato, di creare
quelle condizioni per i ragazzi migliori di quelle attuali, il 50
euro di Skipass è andato con "Scivolare a scuola" e poi per
riportare in montagna, fare dello sport, dello sport invernale, a
conoscere le nostre montagne le nostre famiglie e i nostri ragazzi,
per far capire loro, al di là dello sport, tutto quello che
comporta lo stare in montagna. Speriamo quindi che queste
esperienze possano dare ai ragazzi degli stimoli per, da un lato,
continuare nello sport ma, dall'altro, anche diventare dei
professionisti in più campi, compresi quelli che riguardano gli
impianti, la ricettività e tutto quello che appunto rappresenta
quel mondo.
Ci prendiamo l'impegno di organizzare già dal mese di gennaio
una riunione con tutti gli attori dell'attuale progetto, insieme a
lei, con il piacere di farla partecipare per spiegare dove siamo
arrivati, la complessità del tenere insieme all'Amministrazione
regionale strutture che non dipendono direttamente da noi e che
stanno offrendo un grande contributo: per esempio, i maestri di
sci, per capire come possa essere implementato senza andare a
limitare invece quello che stiamo già facendo.
L'assessore Caveri ricordava prima che nell'ambito dei percorsi
di istruzione ci sono anche altre iniziative che riguardano la
conoscenza della montagna, dobbiamo capire quale spazio ha la
scuola per accogliere progetti ulteriori perché dobbiamo creare le
condizioni perché la scuola possa accogliere quello che esprime con
quest'ordine al giorno. Ci prendiamo quindi l'impegno di
organizzare una riunione nel più breve tempo possibile per fare il
punto intanto della situazione del progetto attuale, abbiamo
qualche mese davanti per ragionare sulla stagione 2023-2024 e poi
per allargare il tavolo ad altri soggetti, perché, come lei ha
sottolineato, per esempio, lo SkiAlp avrebbe bisogno di altri
professionisti, piuttosto che altre attenzioni. Questo è l'impegno
che, a nome del Governo, ci prendiamo, sottolineando che siamo
tutti concordi che abbiamo bisogno di portare i nostri ragazzi in
montagna per far fare loro dello sport e far loro conoscere
soprattutto un mondo che rappresenta anche un volano importante
della nostra economia.
Presidente -
Ha chiesto la parola il consigliere Brunod,
ne ha facoltà.
Brunod (LEGA VDA) -
Ringrazio l'Assessore e anche gli
Assessori competenti in materia per aver capito perfettamente
l'obiettivo che aveva quest'ordine del giorno. Capiamo
perfettamente che essendo un progetto che coinvolge diversi
settori, non è così semplice da coordinare, quindi da parte nostra
c'è la disponibilità ovviamente di ritirare quest'ordine del giorno
perché comunque abbiamo capito che c'è interesse e attenzione sul
tema e cercare di lavorarci per trovare delle possibilità di
ampliare e dare attenzione anche ad altri aspetti, ovviamente con i
dovuti modi, i dovuti tempi giusti per cercare di fare sinergia con
gli esperti della materia e con i vari settori che dovranno essere
coinvolti. Da parte nostra quindi ritiriamo l'ordine al giorno e vi
ringraziamo per la collaborazione.
Presidente -
L'ordine del giorno n. 7 è ritirato.
Il Consiglio prende atto del ritiro.
Presidente -
Passiamo all'ordine del giorno n. 8. Ha
chiesto la parola il consigliere Planaz, ne ha facoltà.
Planaz (LEGA VDA) -
Quest'ordine del giorno ha come
obiettivo i consorzi di miglioramento fondiari che nella nostra
regione sono 176 e questo numero fa molto riflettere. Dal punto di
vista organizzativo questi consorzi hanno la particolarità della
loro concentrazione sul territorio, inseriti nel contesto, nella
sua piccolezza, vanno a controllare e hanno una visione più attenta
del territorio, perché, essendo piccoli e concentrati nelle vallate
e nei comprensori, hanno una visione più accurata di quello di cui
necessita, dall'altra parte vediamo che, dal punto di vista
organizzativo, soprattutto se guardiamo fuori dal nostro contesto
regionale, ci sono consorzi di grande portata con dei comprensori
molto vasti che, se devono accedere a delle risorse nazionali o
anche a dei fondi europei, sono organizzati in un modo un po' più
costruttivo e di più facile accesso e in sempre più occasioni
vediamo che queste risorse sono di grande entità.
Quest'ordine il giorno non ha l'obiettivo di andare a fondere
dei consorzi, com'è già citato nella legge del 2001: la legge
dell'8 gennaio, la n. 3/2001, che andava nell'ottica di fusione di
comprensori di consorzi di miglioramento fondiario ma guarda oltre.
Lasciamo i piccoli consorzi a vigilare, a lavorare sul territorio,
a capire quali sono le necessità più importanti del territorio, ma
nell'ottica di andare a costruire dei consorzi di secondo livello o
secondo grado, come si preferisce chiamarli, che vadano a essere
più corposi e più forti nel caso in cui si debba affrontare delle
pratiche importanti, come a volte vediamo... sovente ci sono
risorse a disposizione ma poi l'ente o il consorzio di piccole
dimensioni non ha la forza, anche in termini economici, magari di
accedere a una piccola parte di questi finanziamenti. È per questo
che l'ordine del giorno chiede al Governo competente, all'Assessore
competente una procedura per la creazione di uno o più consorzi di
secondo livello che abbia la possibilità di poter aderire o anche
presentarsi a livello nazionale con maggiore forza.
Presidente -
Per il Governo, la parola all'assessore
Sapinet.
Sapinet (UV) -
Grazie collega Planaz. 176 consorzi di
miglioramento fondiario sono effettivamente un numero importante e
qualche ragionamento su una riorganizzazione guardando il
territorio sicuramente in corso andrà fatta su vari livelli.
La procedura di cui si parla nell'ordine del giorno, la
procedura in questione non prevede solo una revisione della norma,
che è la 3/2001, ma un profondo processo di revisione di tutta
l'organizzazione dei consorzi di miglioramento fondiario, che
certamente hanno in Valle d'Aosta alcune caratteristiche, tra le
quali una notevole frammentazione territoriale, che è specchio di
una gestione del territorio fatta di piccoli comprensori e piccole
comunità; una gestione puntuale, accurata e sostenibile della
nostra superficie agricola produttiva, una gestione che è anche
oggetto spesso di confronto con i consorzi stessi ma anche con gli
amministratori comunali, non ultima oggi una riunione nella pausa
al Celva proprio che siano anche i Comuni di sostegno di un
supporto a questi consorzi per generare e garantire un ricambio
generazionale che non sempre c'è, e qui torniamo sullo spopolamento
della montagna, ma su questo i nostri Comuni stanno lavorando.
Il consorzio di secondo livello non è la soluzione a tutti i
problemi, è una soluzione sicuramente, può essere un elemento utile
nei processi di gestione dei consorzi ma anche con delle criticità
non da poco che stiamo proprio approfondendo nell'ambito delle
attività, dell'ufficio e dei tecnici che sono a disposizione. Ha
infatti una personalità giuridica di diritto pubblico con tutto
quello che comporta a livello di obblighi di pubblicità,
trasparenza, personale, eccetera. C'è un rischio: quello di
caricare i nostri consorzi di miglioramento fondiario di incombenze
ulteriori e di costi importanti. Questa comunque, come dicevo, o
altre soluzioni organizzative sono allo studio, anche in un
confronto con il territorio e con gli uffici proprio per trovare lo
strumento migliore che possa far beneficiare i nostri consorzi di
finanziamenti che ci sono e sono anche importanti. È un aspetto da
valutare, così come gli accordi di programma tra consorzi o le
convenzioni, strumenti che sono già in uso, più immediati e
leggeri, che già ora stanno permettendo a diversi consorzi di
miglioramento fondiario di presentare progettazioni su bandi
nazionali. Come dicevo, stiamo lavorando su queste ipotesi, quindi
su questi tre e più percorsi, grazie anche e soprattutto al lavoro
di chi segue l'ufficio regionale in Assessorato dei consorzi che
colgo l'occasione per ringraziare. Alla luce di tutto questo,
quindi proporrei di ritirare l'ordine del giorno, in alternativa ci
sarà l'astensione.
Presidente -
Ha chiesto la parola il consigliere Planaz,
ne ha facoltà.
Planaz (LEGA VDA) -
Assessore, condivido in parte la sua
risposta e in parte no, mi perdoni; è bene che ci sia il
coinvolgimento dei Comuni e quant'altro a supporto di questi
consorzi. Io oggi penso che tutti abbiamo potuto appurare che tutti
hanno sensibilità verso i consorzi e la loro importanza. Le risorse
che sono state messe in campo per i consorzi in questo periodo,
anche se aumentate di un pochettino, sono risorse che servono al
mantenimento ordinario degli stessi e non guardano a investimenti
che per anni erano importanti nei bilanci della Regione, e sono
stati fatti dei lavori importanti su tutto il territorio. È per
questo motivo che la costituzione dei gruppi consorziati, che non
vanno a eliminare i consorzi attuali, che sono importantissimi,
questo nessuno lo mette in dubbio... ma non condivido neanche la
sua risposta laddove dice che aumenterebbe i costi di gestione dei
consorzi, perché non è vero, perché se noi aggreghiamo più enti e
le spese di gestione possono anche essere raggruppate: ad esempio,
un presidente o più presidenti, o più consiglieri, secondo me, c'è
un vantaggio dal punto di vista della gestione di questi consorzi,
ma questo non sarebbe l'obiettivo di quest'ordine del giorno... è
proprio per avere dei consorzi, l'hanno fatto in molte altre
Regioni e anche qui questa mattina si è parlato delle richieste
delle associazioni di categoria... ma non è molto attento,
Assessore, perché sono richieste che sono fatte anche da
associazioni di categoria importanti che hanno anche degli uffici
in altre Regioni dove questi consorzi si sono attivati e hanno
avuto dei successi soprattutto per quanto concerne il recupero di
risorse per andare a investire sul territorio e sul comprensorio
dei consorzi e dare delle risposte sugli investimenti, perché con 1
milione e 700 daremo solo delle risposte di manutenzione ordinaria,
di gestione ordinaria dei consorzi, ma non delle risposte
soprattutto in questo periodo con queste crisi climatiche in corso
avremmo bisogno di risorse importantissime per andare a dare delle
risposte ai territori. Mi dispiace che non accetta anche di
modificare questa parte dell'ordine del giorno, però noi lo
portiamo in votazione perché ci crediamo.
Presidente -
Non vedo altre richieste, metto in
votazione. La votazione è aperta. La votazione è chiusa.
Presenti: 35
Votanti: 17
Favorevoli: 17
Astenuti: 18 (Barmasse, Bertin, Bertschy, Caveri, Chatrian,
Cretier, Grosjacques, Guichardaz Jean-Pierre, Jordan, Lavevaz,
Malacrinò, Marguerettaz, Marzi, Padovani, Restano, Rosaire,
Sapinet, Testolin)
L'ordine del giorno non è approvato.
L'ordine seguente è il n. 9. Si è prenotato il consigliere Ganis
a cui passo la parola.
Ganis (LEGA VDA) -
Nei primi mesi del 2022 sono stati
registrati circa 254 fenomeni meteorologici estremi nella nostra
penisola, il 27 percento in più rispetto al 2021, questo a
dimostrazione del fatto che il clima sta cambiando o forse è già
cambiato.
Nella lotta alla crisi climatica il nostro Paese è in ritardo,
manca una vera strategia di prevenzione e si continua a rincorrere
le situazioni di emergenza avverse, tant'è che alcune di queste le
abbiamo riscontrate anche nella nostra regione. Situazioni estreme,
come l'alluvione del 2000, che molti ricorderanno, e che ha causato
morte e distruzione mettendo in ginocchio un'intera regione.
Fortunatamente grazie alla volontà dei nostri cittadini, ai
volontari, agli amministratori locali, agli uomini della Protezione
civile, la Valle d'Aosta ebbe la forza di rialzarsi da quel tragico
evento. Questo segnò un punto di partenza, numerosi interventi,
studi, programmazione e monitoraggi divennero utili per ridurre i
rischi idrogeologici, non solo, quest'evento calamitoso portò
all'adozione da parte della Giunta regionale della legge del 18
gennaio 2001, la n. 5, avente come oggetto l'organizzazione delle
attività di protezione civile.
Da quello che si evince dalla summenzionata legge, il Comitato
regionale per la Protezione civile, composto dal Presidente della
Giunta o da un Assessore delegato, dai dirigenti delle strutture
regionali, dai rappresentanti degli Enti, dalle Istituzioni locali
e regionali, compresi i rappresentanti delle Associazioni di
volontariato, adotta i piani di emergenza. Nella nostra Regione,
sempre facendo riferimento alla legge, l'articolo 12 attribuisce al
Presidente della Giunta le competenze di protezione civile,
presiede il Comitato regionale per la protezione civile e dirige
direttamente il Centro di coordinamento dei soccorsi. Inoltre
vorrei ricordare a tutta l'Aula che c'era una direttiva
ministeriale, quella del 30 aprile 221, avente come oggetto:
"Indirizzi di predisposizione dei piani di protezione civile",
nella quale nel punto 1.2 si menziona che "le Regioni provvedono
all'adozione e all'attuazione del piano regionale di protezione
civile, il quale prevede criteri e modalità di intervento da
seguire in caso di emergenza".
Ma qual è l'importanza di avere un piano regionale di protezione
civile? È quello di avere uno strumento utile di supporto alle
decisioni di emergenza, nel quale vengono individuati degli
obiettivi da conseguire per organizzare una risposta adeguata e
immediata al verificarsi dell'evento e allo stesso tempo
programmare le più adeguate politiche di mitigazione del rischio di
sviluppo e di gestione del territorio. Ma non è tutto, perché un
piano di emergenza deve predisporre anche di uomini e mezzi,
preparati ad affrontare un lavoro di grande responsabilità per la
comunità. Proprio per questi motivi, anche la nostra Regione è
dotata di un piano regionale di protezione civile, che mette in
evidenza gli interventi operativi per affrontare le possibili
situazioni di emergenza individuate e i diversi piani di dettaglio.
Tenuto conto a questo punto dell'importanza della pianificazione
dell'emergenza e del piano di protezione civile regionale, vorremmo
segnalare che tale documento è stato adottato dal Comitato
regionale per la protezione civile in data 12 dicembre 2016.
In base a queste considerazioni, l'ordine del giorno impegna il
Presidente della Regione ad aggiornare il piano regionale
dell'emergenza protezione civile al fine di poter gestire al meglio
le emergenze, l'allertamento e l'analisi dei rischi in caso di
grandi eventi calamitosi.
Presidente -
Ha chiesto la parola il Presidente della
Regione, ne ha facoltà.
Lavevaz (UV) -
Chiaramente non si possono che condividere
le considerazioni con le quali il Consigliere ha presentato
l'ordine del giorno, in particolare il fatto che gli strumenti di
protezione civile in senso ampio debbano essere sempre e
costantemente aggiornati. Come ha ricordato lei, il piano vigente
prevede proprio che il Comitato regionale per la protezione civile
sia l'organismo che dà l'impulso, perché poi i relativi
aggiornamenti del piano siano attuati laddove il Comitato stesso lo
ritenga necessario.
Voglio rassicurare questo Consiglio che la Presidenza della
Regione porta costantemente all'attenzione del Capo della
Protezione civile, che peraltro ha il ruolo di assicurare il
funzionamento e il seguito delle direttive e delle decisioni che il
Comitato regionale della protezione civile assume, le esigenze di
verifica e di aggiornamento degli strumenti pianificatori regionali
anche sulla base di quanto sollecitato dal Dipartimento nazionale
di protezione civile quando questo è necessario. In ultimo, solo
per fare un esempio, nel corso del mese di novembre la Presidenza
ha trasmesso al Capo della Protezione civile delle nuove
raccomandazioni operative per prevedere, prevenire e fronteggiare
eventuali situazioni di emergenza connesse a fenomeni di frana o di
alluvione durante la stagione autunnale e invernale in corso.
Spetta poi al Capo della Protezione civile, come dicevo prima,
farsi da garante e monitorare costantemente l'adeguatezza e
l'attualità delle pianificazioni regionali che, ricordo, non si
esauriscono nel piano regionale di protezione civile, ci sono tutta
una serie di pianificazioni di dettaglio, che hanno delle procedure
applicative poi corrispondenti, per citarne solo qualcuna: il piano
di emergenza dighe, il piano regionale di gestione di rischio
idraulico, il piano regionale di emergenza e viabilità, che è stato
attivato ancora stamani mattina e numerosi altri.
Ad oggi quindi non si ritiene di approvare l'ordine del giorno
ma se ne recepiscono sicuramente le intenzioni, che sono quelle di
sollecitare un'attività che la Presidenza compie giornalmente con
il Capo della Protezione civile. Per questo chiediamo di ritirare
l'ordine del giorno oppure ci asterremo.
Presidente -
Ha chiesto la parola il consigliere Ganis,
ne ha facoltà.
Ganis (LEGA VDA) -
Grazie Presidente per le risposte,
ovviamente non mi convincono, nel senso che io qui ho un piano
regionale di protezione civile adottato dal Comitato regionale dove
lei praticamente lo presiede ed è stato appunto adottato il 12
dicembre 2016. Dal 2016 ad oggi tante cose sono cambiate, c'è stata
anche una pandemia, con quello che è successo e, tra l'altro, con
tutti i volontari che sono intervenuti in soccorso, come minimo,
oggi come oggi, andrebbe aggiornato, ma non solo perché c'è stata
la pandemia, ma c'è stata anche un'evoluzione morfologica del
territorio, è cambiata anche la carica antropica, sono cambiati
anche gli insediamenti urbani e commerciali. Ci sono tante cose che
vanno considerate all'interno di un piano di protezione civile. Le
dico solo che la Regione Lombardia l'ha aggiornato un mese fa, noi
siamo indietro di qualche anno e forse sarebbe opportuno
aggiornarlo. Lei è il responsabile del piano regionale di
protezione civile, veda lei.
Presidente -
Un minuto ancora.
Ganis (LEGA VDA) -
Ovviamente andremo al voto,
grazie.
Presidente -
Non vedo altre richieste di intervento,
metto in votazione l'ordine del giorno. La votazione è aperta. La
votazione è chiusa.
Presenti: 35
Votanti: 17
Favorevoli: 17
Astenuti: 18 (Barmasse, Bertin, Bertschy, Caveri, Chatrian,
Cretier, Grosjacques, Guichardaz Jean-Pierre, Jordan, Lavevaz,
Malacrinò, Marguerettaz, Marzi, Padovani, Restano, Rosaire,
Sapinet, Testolin)
L'ordine del giorno non è approvato.
Passiamo all'ordine del giorno n. 10. Si è prenotato il collega
Segretario Distort, ne ha facoltà.
Distort (LEGA VDA) -
Quest'ordine del giorno porta come
titolo: "Revisione delle misure di sostegno per interventi nel
settore dell'edilizia residenziale di prima abitazione in località
montane o economicamente svantaggiate". Con quest'ordine giorno noi
intendiamo suggerire al Governo l'avvio di un percorso di revisione
dell'attuale
corpus
normativo che regola le disposizioni
applicative per la concessione di mutui agevolati nel settore
dell'edilizia residenziale per la prima abitazione, in particolare
per quelle zone di territorio che si ritrovano svantaggiate
economicamente e demograficamente per altitudine o per
caratteristiche territoriali. Riteniamo quindi necessario che un
sano governo del territorio consideri tutte le azioni necessarie a
favorire i processi di ripopolamento e di crescita economica nei
territori di montagna, che accusano depressione demografica ed
economica; ovviamente siamo perfettamente consapevoli che le
dinamiche di popolamento, di spopolamento e di ripopolamento,
nell'ambito delle varie parti dei territori dipendono da vari
fattori e quindi da varie iniziative che si potrebbero mettere in
atto, a partire chiaramente da un innesco di dinamiche generali di
economia, creare quindi le condizioni economiche. Si tratta di
creare le condizioni di appetibilità per insediamento nel
territorio, quindi lavorare sui servizi primari, secondari; si
tratta, tra l'altro, a proposito di servizi, anche di lavorare
sulla digitalizzazione. Favorire sia gli elementi, quindi le
dinamiche di insediamento, ma soprattutto le dinamiche
economiche.
Noi quindi siamo perfettamente consapevoli che il nostro ordine
del giorno non è la panacea, il nostro ordine del giorno vuole
essere un avvio, vuole essere un primo passo che lavora su qualcosa
che, in realtà, non incide in modo così determinante sulla finanza
pubblica, ma lavora sui processi, sui metodi, sulle graduatorie,
sull'applicazione di parametri compensativi rispetto alle
situazioni svantaggiate che va ad avvantaggiare le situazioni
svantaggiate. È chiaro che una maggior disposizione delle finanze è
considerata, è necessaria e opportuna, però fondamentalmente si
tratta di partire con questo primo approccio che va a lavorare su
tutto il
corpus
disciplinatorio sia delle erogazioni di
contributi e di finanziamenti, sia anche a livello normativo della
disciplina edilizia, creando quindi incentivazioni all'attività
edilizia residenziale, così come relative al recupero del
patrimonio privato esistente, sapendo che queste iniziative
costituiscono automaticamente una leva determinante anche in
secondo ordine per favorire i meccanismi demografici ed economici
delle varie aree. Sono questi temi che appartengono alla disciplina
della sociologia urbana e rurale che appartiene al piano di studi
di varie competenze, noi architetti - siamo in tre in quest'aula -
l'abbiamo nel piano di studi, ricordiamo un esame che, se fatto
bene, va a inquadrare perfettamente il legame tra la formazione
dell'architetto e il ruolo dell'amministratore nell'esame di
sociologia urbana e rurale, dove si parla di fenomeni di
urbanizzazione e fenomeni di ruralizzazione, con rispettive
dinamiche, e si capisce cos'è che va a generare, a spingere verso
l'urbanizzazione piuttosto che spingere verso la ruralizzazione,
cioè la ripopolazione dei territori montani.
Noi, di conseguenza, siamo perfettamente consapevoli che il
ruolo della disciplina dell'abitare e dell'incentivazione
dell'attività edilizia non si colloca come Cenerentola nelle
dinamiche che vanno a incentivare i fenomeni di ripopolamento e
soprattutto di compensazione economica all'interno delle aree
svantaggiate. Richiamiamo quindi tutto l'assetto legislativo e
normativo, che non sto a elencare, ma si tratterebbe, sulla base
del nostro ordinamento, del nostro assetto legislativo regionale
vigente, di avviare gli approfondimenti e le riflessioni necessarie
per andare a verificare la possibilità di modificare questo assetto
in modo tale da mettere in atto, come ho detto e ripeto, misure
compensative che vadano a generare vantaggio in territori che, di
fatto, sono svantaggiati. Siamo perfettamente consapevoli che, nel
caso in cui il Governo intenda allinearsi e accettare questa
provocazione, o comunque questo suggerimento, queste modifiche
saranno sicuramente oggetto di studio da parte degli uffici che
hanno la competenza specifica in quest'ambito, per cui noi con
quest'ordine del giorno non andiamo a declinare le misure e i
dettagli. Noi spingiamo, sottolineiamo, suggeriamo l'adozione di un
percorso di approfondimento in modo tale che ci sia una diversa
modulazione delle disposizioni di assegnazione dei mutui attraverso
particolari criteri di accesso o con particolari percentuali di
erogazione, parallelamente a una disciplina edilizia premiante.
Sono tutti questi fattori che possono essere i meccanismi che
potranno generare quell'innesco virtuoso di un'economia
territoriale dedicata alla montagna e alle zone economicamente
depresse in inversione delle attuali dinamiche.
Detto questo, noi esplicitiamo l'impegnativa specifica con cui
chiediamo che il Consiglio regionale impegni il Governo della
Regione ad avviare - sottolineo "avviare" - un percorso di
revisione della vigente disciplina regionale relativa ai
finanziamenti agevolati e alle misure di sostegno per interventi
nel settore dell'edilizia residenziale di prima abitazione,
modulando specifiche misure di incentivazione a beneficio dei beni
posti in località montane o economicamente svantaggiate, ovviamente
preventivamente mappate - ovviamente mappate le zone non i beni -
nell'ottica di favorire idonee politiche abitative e innescare,
conseguentemente, dinamiche economiche di valorizzazione in ambito
di tali parti del territorio regionale. Grazie per
l'attenzione.
Presidente -
Per il Governo, ha chiesto la parola
l'assessore Marzi.
Marzi (SA) -
Comincio con il dire che l'iniziativa di
riferimento da parte del collega Distort non solo interviene in
maniera puntuale rispetto a un tema sul quale sicuramente tutto
quanto il Consiglio è sensibile, andando di fatto anche a lambire
alcune delle interlocuzioni che ci sono state durante la fase di
predisposizione del bilancio regionale avvenute in II Commissione
da parte di alcuni portatori di interessi territoriali, che hanno
comunque rilevato alcune valutazioni da compiere rispetto a questo
tema, in particolar modo da parte di ADAVA.
Ritengo anche che la presentazione dell'iniziativa del collega
Distort, quindi non soltanto l'iniziativa stessa, ma anche la
presentazione che è stata posta in essere rileva come, pur essendo
assolutamente centrato lo spirito dell'iniziativa stessa, in realtà
lambisce tutta una serie di ambiti molto ampi, nel senso che, come
da lui giustamente richiamato, non c'è soltanto l'aspetto di
intervento economico-finanziario in capo attualmente a una legge
dedicata, che è la 3/2013, il sostegno alla casa principale, ma
sicuramente ci sono anche tutta una serie di aspetti di natura
urbanistica che vanno presi in considerazione, non ultimo aggiungo
io anche quelli di matrice patrimoniale in capo alla 68/1994,
perché in alcuni casi ci sono una serie di stabili che fanno parte
del piano alienazioni e valorizzazioni che comunque possono essere
ceduti ai Comuni ma non possono garantire, se non per finalità di
natura istituzionale, un passaggio gratuito.
Detto tutto questo e prendendo anche in considerazione che ci
sono alcuni colleghi in Consiglio, come da lei richiamato,
sicuramente alcuni colleghi Presidenti di Commissioni, che sono,
anche per il loro passato da Sindaco, particolarmente attenti a
questo tema, le chiederemmo, cogliendo lo spirito appieno, di
ritirare l'iniziativa prendendoci noi l'impegno, come Governo, di
portare il tema nelle Commissioni deputate per essere trattato in
maniera ampia su tutti gli aspetti politico-amministrativi del
caso.
Presidente -
Ha chiesto la parola il consigliere
Grosjacques.
Grosjacques (UV) -
Solo per aggiungere alcune
considerazioni rispetto a quelle che ha fatto l'Assessore, intanto
non solo la sua iniziativa non è una provocazione, ma è un atto che
dobbiamo tenere in giusta considerazione, anche perché lei ha posto
l'accento su un problema che, come ribadito dall'Assessore, è stato
portato in audizione in fase di discussione del bilancio e che va
allargato rispetto alle premesse e all'impegnativa non solo alla
prima abitazione, ma anche in riferimento a quello che era stato
sottolineato dalle associazioni anche nelle zone, quindi non
particolarmente svantaggiate ma, al contrario, anche nelle zone
dove, per effetto di un turismo accentuato, abbiamo la difficoltà
di reperire del personale proprio perché non ci sono abitazioni da
mettere a disposizione di questa categoria di lavoratori.
Oltretutto, in quanto conoscitore della problematica, avendo
fatto il Sindaco in un Comune di montagna a vocazione turistica
anche se non di prima fascia, comunque il problema era sentito
anche per le giovani coppie, che, non avendo alle spalle famiglie
nella condizione di garantire a loro delle abitazioni, si trovavano
spesso costrette ad andare a formare la loro famiglia in Comuni
dove il costo degli affitti era decisamente inferiore rispetto alla
loro disponibilità finanziaria.
Il lavoro che ci propone il collega Distort quindi è sicuramente
da prendere in considerazione, quindi, come Presidente della IV
Commissione, raccolgo volentieri l'invito che sarà esteso a una
pianificazione più ampia che dovrà rivedere ovviamente gli
strumenti urbanistici dei vari Comuni e anche le norme che
finanziano questi tipi di interventi.
Come l'Assessore ha ricordato, abbiamo l'articolo 9 della legge
n. 3/2013 che finanzia già l'edilizia convenzionata, quindi
recuperi o nuove costruzioni con il vincolo ovviamente di mettere
sul mercato queste abitazioni a canone agevolato. L'ordine del
giorno pertanto è sicuramente interessante e dà l'avvio all'esame
di una problematica che, insieme al collega Chatrian, che credo
dirà qualche cosa sulla questione, ci impegniamo a prendere in
carico fin dalle prossime settimane. Le rinnovo l'invito
dell'Assessore al ritiro dell'ordine di giorno, ovviamente con
l'impegno di costituire un gruppo di lavoro che vada a esaminare la
problematica in tutte le sue sfaccettature.
Presidente -
La parola al consigliere Chatrian.
Chatrian (AV-VdA Unie) -
Nel confermare comunque la mia e
la nostra disponibilità, insieme al collega Grosjacques, su come
affrontare non solo la proposta che lei ha messo nero su bianco in
quest'ordine del giorno, ma, da un punto di vista più generale, io
penso anche come Commissioni, proprio la III e la IV, toccando due
aspetti: quello pianificatorio, quindi urbanistico-territoriale,
dei Comuni a vocazione turistica di media e alta montagna, legati
principalmente alle richieste che il presidente Fosson di ADAVA ci
ha fatto in Commissione, e dall'altra, riuscire a dare anche una
risposta invece all'altra esigenza che lei invece ha inserito
all'interno di quest'ordine del giorno cercando di calmierare i
costi soprattutto nei Comuni a vocazione turistica chiamiamola di
primo ordine dove sono quasi inarrivabili, in modo che ci sia sul
piano invece più politico e amministrativo, quindi regionale, un
accompagnamento con già le leggi esistenti, ma non solo esistenti,
magari andando ad arricchirle e trovare dei migliori elementi e
soluzioni per accompagnare, comunque trovare le soluzioni alle
criticità che lei ha messo in evidenza e che il collega Grosjacques
ha ampliato conoscendo bene quali sono le criticità. Penso che
l'obiettivo sia invece trovare, oltre alle criticità che ben
conosciamo, delle soluzioni nei prossimi mesi dando la
disponibilità da parte nostra, come Presidente di Commissione,
nell'iniziare un percorso per poi cercare di raggiungere invece
l'obiettivo, cioè -perché no? - un nuovo disegno di legge, una
nuova legge, di conseguenza un accompagnamento anche da un punto di
vista economico-finanziario. La inviterei quindi a ritirare
quest'ordine giorno ma con questo nostro impegno nel non solo
proseguire ma ampliare per trovare la miglior soluzione.
Presidente -
Ha chiesto la parola il consigliere Distort,
ne ha facoltà.
Distort (LEGA VDA) -
Grazie Assessore, grazie ai
Presidenti delle Commissioni IV e III. È proprio vera la frase
"
pulsate et aperietur vobis
", bussate e vi sarà aperto.
Allora senza voler enfatizzare troppo la dinamica in atto in questo
momento su quest'ordine del giorno, però comunque effettivamente
l'obiettivo era questo. Preciso innanzitutto che "provocare" non
voleva minimamente essere inteso nel senso di un'incitazione
aggressiva, ma un'incitazione all'azione, provocare, cioè proprio
chiamare a un determinato obiettivo in senso etimologico, tant'è
che il dibattito è diventato particolarmente interessante.
Quello che si intendeva e si intende in quest'impegnativa è
avviare un percorso e un percorso, per quanto lungo sia, inizia
sempre con il primo passo. Il primo passo aveva come strumento il
voto di quest'ordine del giorno, primo passo è anche l'impegno
assunto davanti ai microfoni, e quindi registrato, dei Presidenti
delle Commissioni III e IV, per assumere lo studio e
l'approfondimento del settore. Il fatto che ci sia
quest'intendimento è segnale assolutamente positivo e, di
conseguenza, l'obiettivo di quest'ordine giorno si intenderebbe
così raggiunto. Pertanto ritiro l'ordine del giorno, mi sono
confrontato con i miei colleghi e siamo d'accordo. Chiaramente
vigileremo sul mantenimento di questa promessa, ricordandovi che
c'è una fiducia alla base di questa posizione, di questo ritiro,
non deludete questa fiducia.
Presidente -
L'ordine del giorno n. 10 è ritirato.
Il Consiglio prende atto del ritiro.
Presidente -
Passiamo al seguente: all'ordine del giorno
n. 11. La parola al consigliere Ganis.
Ganis (LEGA VDA) -
Quest'ordine del giorno riprende una
problematica già più volte evidenziata in questo Consiglio
regionale: quella relativa ai manufatti contenenti amianto nel
nostro territorio. In risposta a una nostra interpellanza,
l'Assessore competente, in questo caso lei, Presidente, precisava
che nel 2019 si era provveduto a smaltire e a bonificare una
superficie di tetti contenenti amianto pari a 278 mila metri
quadri, cifre importanti, ma quelle che emergono da una nostra
ricerca sono forse più allarmanti e preoccupanti, tant'è che il
solo Comune di Allein conta circa 780 metri quadrati di superfici
contenenti amianto, perché se le strutture regionali censite sono
solo 25 per un totale di 7.700 metri quadrati, quante sono a questo
punto le strutture private e pubbliche contenenti amianto? Qualche
dubbio e qualche preoccupazione ci assale.
Tra l'altro, gli edifici contenenti amianto risultano essere,
oltre che numerosi, anche di diversa tipologia: residenziali,
agricoli, caserme, scuole, turistiche, privati, tutti documentati
nella tabella degli immobili censiti. È palese, non tutti gli
immobili e manufatti contenenti amianto e censiti devono essere
bonificati o sottoposti a intervento nell'immediato, perché torno a
ribadire che l'amianto diventa pericoloso e nocivo per la salute
quando si deteriora, ma molti di questi manufatti meritano tutte le
attenzioni del caso. Inoltre molti immobili oggi non rappresentano
un problema, questo è vero, ma tra 20 anni? Cerchiamo di essere un
po' lungimiranti e pensare anche al futuro dei nostri figli.
Vorrei evidenziare che esistono delle misure dirette da parte
dell'Amministrazione regionale per smaltire e bonificare i
manufatti in amianto, peccato che non sono bandi nostri, perché
provengono da altre Regioni come la Lombardia e il Piemonte; bandi
aventi una sola finalità: quella di rimuovere e bonificare gli
edifici che contengono appunto amianto.
A questo punto, evidenziata ancora una volta in questo Consiglio
regionale la pericolosità dell'amianto, il sottoscritto impegna
l'Assessore competente a valutare la possibilità di definire una
misura di sostegno per la rimozione e/o relativa messa in sicurezza
delle coperture e dei manufatti in amianto censiti sul territorio
regionale, dandone adeguata informativa alla Commissione consiliare
competente in materia entro sei mesi dall'approvazione del presente
ordine del giorno.
Presidente -
Risponde il Presidente della Regione.
Lavevaz (UV) -
Siamo ripartiti con il
benchmarking
sul Piemonte e la Lombardia, mi fa piacere. Ho fatto una rapida
verifica, in realtà il Piemonte, da quanto mi risulta, finanzia
soltanto i Comuni per interventi su privati, nel senso che, laddove
i privati siano inadempienti rispetto a questioni di rilevato
pericolo, i Comuni intervengono, quindi il finanziamento del
Piemonte è sui Comuni per interventi marginali. La Lombardia
invece, da quello che mi risulta, finanzia soltanto la rimozione di
edifici pubblici, l'amianto su edifici pubblici, questo è quello
che risulta da una rapida verifica. Comunque ha richiamato in
maniera quasi completa la mia risposta all'interpellanza dove
facevo presente che appunto dal censimento fatto dall'Arpa
risultano ancora ad oggi circa 7 mila metri quadrati, probabilmente
non sono tutti censiti, su questo sono d'accordo anch'io, ci
saranno alcune superfici che sfuggono, ma credo che la maggior
parte del materiale ancora da smaltire sia lì. Io credo che abbia
senso agire nella rimozione dei tetti di amianto laddove questi
siano pericolosi, abbiano delle condizioni di pericolo tali per le
quali sia necessario rimuoverli. Negli anni, negli ultimi 10-15
anni i Comuni in particolare si sono fatti promotori di iniziative
di questo senso, anche con i privati, facendo anche ordinanze
importanti. Io sono abbastanza certo che di enti di proprietà
comunali, adesso io non ho i dati censiti, sicuramente non scuole
come ha detto lei, ma anche altre strutture che presentano tetti in
amianto in Valle d'Aosta oggi credo che non ci siano più, però
posso sbagliarmi, poi se avrò i dati, li potremo tranquillamente
guardare. Quello che però non credo abbia troppo senso oggi,
proprio venendo anche ai ragionamenti che lei ha fatto, cioè che
negli ultimi anni sono stati smaltiti centinaia di migliaia di
metri quadrati di tetto in amianto, intervenire oggi dove rimane
una parte residuale di interventi da fare, è come dire chi è stato
lungimirante o comunque attento, o comunque ha voluto in qualche
modo intervenire per mettere in sicurezza o comunque fare degli
interventi, in casa sua l'ha fatto a sue spese, e oggi che ne
rimangono... quelli meno attenti, i residuali, interveniamo con un
aiuto. Questo oggettivamente non credo che abbia troppo senso dal
mio punto di vista, considerando anche che ci sono tutta una serie
di aiuti, dipende dal tipo di fabbricato, per il recupero di
fabbricati laddove si va a migliorare l'efficienza energetica,
piuttosto che altri interventi, che vanno a coprire il lavoro di
ripristino o comunque di miglioramento energetico.
Per questi motivi, pur condividendo la finalità, che è quella di
una bonifica complessiva dell'amianto nella nostra regione, diventa
difficile farlo in questi termini. Riteniamo quindi di non votare
quest'ordine del giorno.
Presidente -
Ha chiesto la parola il consigliere Ganis,
ne ha facoltà.
Ganis (LEGA VDA) -
Grazie Presidente per la risposta.
Concordo con lei per quanto riguarda il bando del Piemonte, infatti
la rimozione di coperture in cemento amianto su edifici privati a
seguito di inottemperanza alle ordinanze di bonifica è vero.
Per quanto riguarda invece la Regione della Lombardia, c'è
proprio un bando di rimozione da edifici privati, quindi che
riguarda proprio gli edifici privati, ce l'ho qua, poi dopo glielo
faccio avere. Io ho fatto una richiesta di accesso agli atti e devo
dire che la situazione, a mio avviso, poi le farò avere la
documentazione, mi sembra alquanto critica, nel senso che qui si
parla per Comune, io mi sono fermato dopo Aosta perché mi sono
veramente preoccupato. Le dico che c'è amianto in edifici
residenziali, in caserme, c'era comunque anche la scuola, forse la
scuola di Verrès, adesso non mi ricordo più, edifici agricoli sui
tetti, ma qua parla di superficie totale, io non so se tetti o non
tetti, comunque qua sono tutti immobili che contengono amianto e le
farò avere anche questo.
Personalmente che le posso dire? È una storia che portiamo
avanti da troppo tempo, credo che questa problematica oggi incuta
ancora molta paura tra i cittadini e molti ne pagano ancora le
conseguenze. Credo sia arrivato il momento di chiudere veramente
questa triste pagina relativa alla pericolosità di manufatti
contenenti amianto, fossi io, interverrei nell'immediato.
Presidente -
Metto in votazione. La votazione è aperta.
La votazione è chiusa.
Presenti: 35
Votanti: 17
Favorevoli: 17
Astenuti: 18 (Barmasse, Bertin, Bertschy, Caveri, Chatrian,
Cretier, Grosjacques, Guichardaz Jean-Pierre, Jordan, Lavevaz,
Malacrinò, Marguerettaz, Marzi, Padovani, Restano, Rosaire,
Sapinet, Testolin)
L'ordine del giorno non è approvato.
Passiamo al successivo ordine del giorno: il n. 12, per
l'illustrazione, ha chiesto la parola il consigliere Lavy, ne ha
facoltà.
Lavy (LEGA VDA) -
Era credo l'inizio della legislatura di
questi cinque anni, nel 2020, e una delle prime iniziative che
portavo in questo Consiglio riguardava appunto la sede del Centre
d'études francoprovençales, ed era una cosa abbastanza normale
perché, essendo di Saint-Nicolas, avevo portato una questione
riguardante appunto il mio Comune, una questione annosa, perché la
sede del Centre d'études, che è di un edificio regionale, è chiusa
da tantissimo tempo per una questione normativa, perché appunto non
è accessibile al pubblico e quant'altro, non sto qui a soffermarmi
sugli aspetti tecnici.
In quella prima interpellanza ciò che era uscito era che doveva
essere fatto un po' il ragionamento complessivo anche per quanto
riguarda le varie sedi di questi centri culturali, di questi centri
portatori appunto di interessi sul territorio perché, oltre al
Centre, ci sono vari altri centri: il Centre Abbé Trèves, la Maison
de Mosse e quant'altro, e sono totalmente d'accordo sul fatto che
si debba fare un ragionamento anche complessivo per quanto riguarda
questi centri sul territorio valdostano, alcuni di questi possono
essere sicuramente... magari non dico accorpati ma centralizzati in
un unico edificio, magari ad Aosta o in un comune della
Plaine
, altri no proprio perché hanno un
atout
molto
specifico in territori e in comuni importanti o, meglio, che danno
importanza a questi comuni, e il Centre d'études francoprovençales
è uno di questi proprio perché al Comune di Saint-Nicolas dà un
sacco di importanza. I lavori del Centre li conosciamo bene o male
tutti, al di là di occuparsi anche in parte del "Concours
Cerlogne": le pubblicazioni sulla lingua francoprovenzale, sulla
cultura valdostana, e non solo, ha anche dei rapporti importanti
con varie Università in giro per l'Europa, ha appunto un carattere
internazionale, ma un Centre di questa portata, che ha una sede che
non è accessibile, è ovvio che porta a tutta una serie di
problematiche.
Per andare un pochino incontro a questa sorta di visione globale
che doveva essere fatta, avevamo già presentato due tipi di
iniziative: una già mi ricordo forse nell'aprile del 2021 l'avevo
presentata io per quanto riguarda la Maison de la culture
valdôtaine, si era parlato addirittura della Maison Bariller;
un'altra pochi mesi fa portata dal collega Aggravi, sempre bene o
male sullo stesso tema, per appunto ragionare sul fatto se sia
opportuno o meno concentrare almeno una parte di queste
associazioni in un edificio in maniera anche per portare un pochino
più vantaggio dal punto di vista del personale, dello scambio di
idee, di culture e quant'altro, però il problema sia nella mozione
del 2021, sia in quest'ultima era il fatto che, a quanto pare,
nessuna di queste attività culturali, nessuna di queste
associazioni culturali aveva l'intenzione di spostare la sede. È da
lì che si era portato anche avanti il discorso di fare una sorta
di... non dico censimento ma di una sorta di
pourparler
con
le varie associazioni per capire se ci fosse o meno l'intenzione di
accorparne alcune, anche per portare avanti tutta una serie di
questioni di risparmi di costi.
È ovvio che con quest'ordine del giorno si vuole un pochino
capire se questa sorta di
pourparler
con queste associazioni
sia stato fatto o meno e capire un pochino cosa si vuole fare,
perché sicuramente una parte di queste associazioni culturali
possono essere messe assieme, un'altra no perché sono degli
atouts
fondamentali del territorio valdostano: ecco perché
con quest'ordine del giorno si vuole impegnare la Giunta e il
Governo regionale, nella prossima variazione di bilancio - non c'è
proprio un termine in quanto a tempi stretti - di individuare un
ammontare corrispettivo per mettere a norma la sede del Centre
d'études francoprovençales, che appunto per il Comune di
Saint-Nicolas, ma non solo, per la Valle d'Aosta, è un Centre molto
importante.
Presidente -
Risponde per il Governo l'assessore
Jean-Pierre Guichardaz.
Guichardaz J. (FP-PD) -
Grazie collega. Intanto penso che
sia superata abbastanza la questione delle sedi uniche perché non
mi pare che le
sociétés
savantes
, le associazioni che
noi finanziamo direttamente, tra l'altro, apro una parentesi: il
Centre d'ètudes francoprovençales rientra nel novero delle
sociétés, lo finanziamo con una cifra piuttosto importante
annualmente, credo ci aggiriamo intorno ai 40 mila euro all'anno,
quindi noi continuiamo a ritenere che il Centre d'études
francoprovençales sia un valore culturale importante e quindi che
vada incentivato e continuare a finanziarlo da parte nostra e a
valorizzarlo credo sia qualcosa di estremamente importante.
I lavori del Centre d'études poi si affiancano, tra l'altro, ai
lavori del BREL, producono documentazione, che è fondamentale per
preservare il patrimonio linguistico e culturale della nostra
Regione. Vi è quindi tutto l'interesse in questa premessa per
questa
société
e per l'importante ruolo che ha. La questione
della sede è una questione che abbiamo dibattuto variamente, è una
sede che, come lei sa, ha delle problematiche di carattere
strutturale e anche di adattamento alla normativa proprio specifica
per i diversamente abili, quindi lei la conosce meglio di me. Io
dopo le sue iniziative ho avuto modo di vederla due volte, quindi
mi ci sono recato, è una sede molto bella ma effettivamente di
difficile adattamento sotto quel profilo, però è un valore, come
diceva lei, importantissimo per il territorio, non solo il
mantenimento del Centre d'études nel territorio di Saint-Nicolas
perché indissolubilmente legato, ma è importante, a nostro parere,
anche mantenere quella sede che è simbolica e rappresenta anche per
la comunità credo un valore importante perché lì è nato il Centre
d'études ed è una sede prestigiosa anche per la sua storia.
Ci sono interlocuzioni in corso direttamente con il Comune,
nelle prossime settimane faremo degli incontri per capire quanto
possa essere fatto in sinergia con il Comune. Non è escluso - forse
la Sindaca glielo avrà riferito - che il Comune si prenderà carico
proprio dell'acquisizione, attraverso, tra l'altro, la cessione di
un altro bene, della sede di questa struttura; stiamo cercando di
capire proprio insieme quale direzione assumere, perché, come lei
sa, è nel piano di alienazione questa struttura, per cercare di
favorire questa presa in carico da parte del Comune di Aosta e poi
per ragionare anche sulla portata degli interventi da mettere in
opera per un ente, che, come le dicevo, ha un'importanza non solo
regionale ma anche internazionale.
A fronte di quest'impegno a valutare, insieme al Comune, proprio
perché il Comune ha espresso la volontà in qualche modo di farsene
carico, fermo restando gli aspetti finanziari, normativi, eccetera,
le chiedo di ritirare l'ordine del giorno a fronte di questo, poi
lei potrà sicuramente continuare a tenersi in aggiornamento sia con
me, sia con la Sindaca di Saint-Nicolas per capire, anche questo è
un tema che credo non sia da mettere all'interno della polemica
politica, perché è interesse credo non solo suo che arriva
direttamente dal territorio ma della politica tutta e della
comunità valdostana trovare finalmente una soluzione, ripeto:
compatibilmente con i costi e compatibilmente con la fattibilità
tecnico-operativa, però comunque stiamo lavorando su questo.
Presidente -
La parola al
consigliere Lavy.
Lavy (LEGA VDA) -
Grazie Assessore. Apprezzo la sua buona
fede assolutamente, so benissimo delle difficoltà perché quella
sede si trova in un edificio documento, quindi so benissimo anche
le difficoltà di messa a norma. Il dubbio che mi viene però è non è
che se il Comune acquisisce l'immobile, questi problemi spariscono,
rimane non a norma l'edificio, e il Comune con che soldi lo mette a
norma? Perché il problema sta lì, non è che il Comune ha 300 mila
euro in bilancio da destinare
tout court
a mettere a posto
la sede del Centre d'études, il dubbio mi viene.
Va bene, ci sono queste interlocuzioni e tutto,
okay
,
però appunto la questione riguardo ai soldi rimane. Non so se in
qualche maniera si può trovare un emendamento all'impegnativa,
cercando di inserire anche, valutando un'interlocuzione con il
Comune, però la Regione comunque deve avere un occhio molto attento
perché successivamente poi il Comune di Saint-Nicolas verrà a
bussare alla porta dicendo: "avremo bisogno dei soldi per mettere a
posto la sede". Il problema quindi torna, non so se, Assessore, in
qualche maniera si può cercare di emendare quest'ordine del giorno,
altrimenti io lo porterei al voto comunque.
Presidente -
La parola all'assessore Jean-Pierre
Guichardaz.
Guichardaz J. (FP-PD) -
Apprezzo il tono del collega Lavy
proprio nella direzione di evitare che questo tema entri dentro il
tritacarne della discussione politica che non porta a risultato. Le
interlocuzioni vanno proprio in quella direzione, cioè di cercare
di capire se a fronte di una presa in carico del Comune, il quale
Comune comunque è interessato a prendersene carico, quindi
diversamente da altre situazioni dove alcune Amministrazioni
chiedono che se ne faccia totalmente carico la Regione, che finanzi
magari anche l'Associazione, ci sono situazioni multiple con le
quali io mi confronto abbastanza spesso, in questo caso invece c'è
questa volontà, poi gli strumenti io non glieli so dire perché non
mi competono direttamente, rientra nel patrimonio e quindi è di
competenza di altri, però l'impegno c'è, glielo posso
garantire.
Presidente -
La parola al consigliere Lavy.
Lavy (LEGA VDA) -
Grazie Assessore. Allora ritiro
l'ordine del giorno e porterò, nel caso, altre iniziative se le
questioni non avessero un'evoluzione come sperata.
Il Consiglio prende atto del ritiro.
Presidente -
Considerata l'ora, proporrei di terminare
oggi i lavori del Consiglio convocando per domani alle ore 8:45 la
Conferenza dei Capigruppo. Buona serata.
---
La seduta termina alle ore 19:55.
