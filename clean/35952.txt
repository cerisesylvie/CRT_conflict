Classificazione
ASSISTENZA SANITARIA E OSPEDALIERA



Oggetto del Consiglio n. 262 del 26 novembre 2013 - Resoconto
OGGETTO N. 262/XIV - Interpellanza: "Situazione dell'attività
svolta in regime di intramoenia all'interno delle strutture
sanitarie dell'Azienda USL della Valle d'Aosta".
Président -
Pour l'illustration, la parole au collègue
Ferrero.
Ferrero (M5S)
- Grazie Presidente.
L'illustrazione è molto rapida, eravamo già andati a parlare di
quest'argomento precedentemente, adesso a noi ciò che
interesserebbe è sgombrare il dubbio nella mente di molti
valdostani sul fatto che l'attività svolta all'interno delle
strutture dell'USL e - tra virgolette - "in privato" dai medici non
sia stato un
escamotage
per fare ingrassare qualcuno e fare
ingrassare anche le liste d'attesa e, conseguentemente, penalizzare
ulteriormente i cittadini. Noi quindi, per riuscire a capire
questo, abbiamo bisogno...e abbiamo richiesto semplicemente dei
dati all'Assessore, in maniera tale che sia fatta chiarezza e
soprattutto che l'opinione pubblica in questo periodo in cui si
parla di ticket, si parla comunque di liste d'attesa che si
allungano ancora nonostante le iniziative che sono state messe in
campo dalla Giunta regionale, anche su sollecitazione della
minoranza...ecco, che si abbia un chiaro quadro della situazione
per poter dipanare i dubbi.
Président
- Pour la réponse, la parole à l'Assesseur
Fosson.
Fosson (UV
) - Sì, grazie Presidente.
Il nostro interesse è di fare chiarezza e trasparenza su
quest'argomento e quindi rispondiamo volentieri a questa sua
interpellanza, anche perché giustamente, se c'è qualcuno che non si
comporta bene, egli avrà una responsabilità personale su questo e
più lo indichiamo insieme e meglio è. Lei mi chiede:
"quanti
sono i medici che operano in regime di intramoenia..."
,
l'
intramoenia
è una libera professione intramurale, che non
c'entra con l'LPA di cui abbiamo parlato l'altra volta. L'LPA è
un'attività privata svolta a favore dell'azienda, quindi richiesta
dall'azienda; questo, come ha detto correttamente lei, è un
rapporto tra un paziente o privato e l'operatore sanitario, svolta
in regime di
intramoenia
, cioè all'interno delle strutture
dell'azienda. I medici sono 221 su 358, di cui 347 sono a rapporto
esclusivo, ecco, cioè chi non ha un rapporto esclusivo con
l'azienda e fa libera professione all'esterno delle strutture
dell'azienda, come lo sa, è penalizzato dalla 95, nel senso che non
può accedere, per esempio, ad una dirigenza di secondo livello,
quindi sono 221 su 358.
"Quante visite in regime di libera professione sono state
effettuate nel 2012 suddivise per ogni settore
specialistico..."
, io non gliele leggerei in questa sede però
ho un elenco molto preciso di questo e, se lei crede, glielo farò
avere...glielo do anche subito. Devo dire che i numeri non sono
molto elevati, ecco, nel senso che noi ci aggiriamo sul 10 percento
di tutte le prestazioni fatte, per esempio, la chirurgia generale
ha 487 visite in tutto l'anno in libera professione, in 12 mesi del
2012; ecco, così anche le visite di chirurgia vascolare sono un po'
più alte: 1.029 nel 2012 e si alzano un po' di più nell'ambito
dell'ostetricia ginecologia, ma in quest'ultimo caso la libera
professione
intramoenia
permette proprio di realizzare un
rapporto diretto e personale col medico che poi seguirà il
paziente, quindi questo penso rientri nella logica proprio di tutta
la sanità italiana. La gastroenterologia, per esempio, ha 760
visite in un anno. Comunque, gli darò altri dati rispetto a quello
che lei ha richiesto.
"A quanto ammontano le entrate a favore dell'azienda..."
:
le entrate proprie aziendali, riferite all'esercizio 2012 per le
attività sopra descritte ammontano a 310.000 euro. Sulla predetta
quota l'azienda ha provveduto ad applicare le percentuali previste
dall'articolo 9 bis del vigente regolamento nazionale e tali
percentuali variano tra il 19 e il 39 percento, variano a seconda
della tecnologia utilizzata. Siccome la tecnologia costa sempre di
più, probabilmente andremo verso una revisione degli importi,
perché ci sono delle visite in cui si applicano e si utilizzano
molto le tecnologie che sono dell'ospedale.
Alcune considerazioni se mi permette. L'LPA è un diritto
chiaramente dei dirigenti sanitari, è previsto dalla 502 del 1992.
Solo per quei sanitari, come dicevo prima, che hanno un rapporto
esclusivo con l'azienda, ecco. È un vantaggio per l'azienda questo
è evidente, perché all'azienda permette così con quest'attività di
contrastare il privato vero, non il privato convenzionato e dà la
possibilità nella libertà al paziente di scegliere, di privilegiare
chi lo segue, di avere un rapporto diretto e di spendere lì i suoi
soldi. Da noi numericamente non sono significative, forse proprio
perché, la LPA è retribuita anche in modo superiore e probabilmente
il paziente veniva indirizzato di più verso questo settore. Ecco,
il suo collega era in Commissione sanità quando io e il dottor
Ardissone siamo venuti a dare contezza di tutti i numeri: negli
ultimi sei mesi l'LPA non è aumentata, e questo è un dato
significativo, che non è ancora quello finale, però comunque
l'andamento non è sicuramente aumentato, quindi è un segno anche di
buon funzionamento del sistema.
Termino dicendo, e sono d'accordo, che l'LPA deve essere gestita
e controllata. Intanto la legge prevede che quest'attività non sia
superiore all'attività istituzionale, questo per tutti è così. Lo
stesso primario deve svolgere un'attività istituzionale di
ambulatorio uguale all'attività che lui fa in libera professione
intramoenia
, cioè anche il dirigente di secondo livello deve
avere un'attività istituzionale ambulatoriale che è autorizzata
dall'USL. Io direi che proprio... è questa la nostra esigenza, che
deve essere gestita, ma deve essere anche più trasparente. Ecco, io
ho partecipato ai lavori della Commissione sanità col Ministro
Balduzzi, in cui proprio bisognava andare a normare la materia che
non era più stata normata da tanti anni. Se lei si ricorda, si
rinviava ogni anno la possibilità di svolgere quest'attività
all'interno di uno spazio istituzionale dell'azienda, quindi veniva
fatta in altri ambulatori, con la possibilità proprio di una fuga
di visite, ma soprattutto di una non trasparenza e anche di una
possibile evasione. Col Ministro si erano previste due situazioni,
quella di mettere in rete tutta l'attività libero-professionale
svolta al di fuori dell'
intramoenia
: qui l'azienda ha
preferito - ed è molto più logico e corretto - dare dal 1° gennaio
degli spazi proprio interni alla sua attività, dove la libera
professione verrà svolta in completo, quindi una maggior
trasparenza. Forse c'è ancora qualche specialista che al 1° gennaio
non potrà ancora entrare in questi spazi, per una questione di
attrezzatura...però, comunque, noi passiamo da una situazione che
non aveva un controllo preciso ad una situazione intramoenia
infrastrutturale che avrà tutto un altro tipo di controllo. La
ringrazio e ho qui quest'elenco che le fornisco ben volentieri.
Si dà atto che dalle ore 10,47assume la presidenza il
Vicepresidente André Lanièce.
Lanièce (Presidente)
- Grazie. Ha chiesto la parola il
Consigliere Ferrero per la replica, ne ha la facoltà.
Ferrero (M5S)
- Grazie Presidente.
Ringrazio l'Assessore e ovviamente verrò a ritirare i dati, in
qualche maniera, insomma, ne verrò poi in possesso. Sì, è utile
soprattutto che i cittadini sappiano e abbiano cognizione di queste
cose, in un futuro si potrebbe anche auspicare, dato che il sito
dell'USL comunque è un sito che funziona discretamente, una
pubblicazione periodica dei dati, in maniera tale che tutto quello
che è a disposizione non genera dei dubbi, non genera delle
perplessità, non genera poi dei pettegolezzi alle volte che sono
inutili e che colpiscono già una sanità che ha già di suo, insomma,
un sacco di problemi, se possiamo evitarlo, è decisamente meglio,
grazie.
Presidente
- Punto 11 all'ordine del giorno.
