Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2096 del 25 giugno 1986 - Resoconto
OGGETTO N. 2096/VIII - MANCATA REALIZZAZIONE DELLA STRADA DI
ALLACCIAMENTO ALLA FRAZIONE RIASSEU IN COMUNE DI LILLIANES.
(Interrogazione).
PRESIDENTE:
Do lettura dell'interrogazione presentata dal
Consigliere Pedrini:
INTERROGAZIONE
Vista la situazione inconcepibile e disastrosa in cui vive
l'intera popolazione della frazione di Riasseu nel Comune di
Lillianes situata a circa 1200 metri di altezza;
Preso atto
come la stessa non ha una cabina
telefonica.
Constatato
come i viveri e materiali di qualsivoglia
genere debbono essere portati a spalla dagli abitanti,
dall'impianto di una specie di teleferica alla frazione stessa con
un percorso a piedi di oltre mezz'ora;
Appreso
come la strada iniziata è giunta nell'attuale
momento alla fine del primo tronco e quindi necessita di un nuovo
intervento;
Tenuto conto
che la Regione ha affidato l'incarico del
progetto ad un professionista locale sin dal lontano 1984 ma che si
è proceduto a fare altri progetti e portare a termine lavori che,
vedi il caso, pur arrivati dopo sono già stati eseguiti in quanto
anche servizi personali;
il sottoscritto Consigliere regionale Liberale
Interroga
l'Assessore ai Lavori Pubblici per sapere qualcosa in proposito
e l'Assessore all'Agricoltura perchè ha avocato a sè detti lavori,
come mai questa strada è stata battezzata "pista forestale", come
mai l'Assessorato ai Lavori Pubblica ha passato la mano a quello
dell'Agricoltura, quali benefici finanziari hanno consigliato
questo passaggio, come mai dal 1984 si è atteso fino ad oggi per
picchettare il progetto di prosecuzione con grave nocumento per i
nostri valdostani residenti a Riasseu e frazioni circostanti e se
non è opportuno chiarire all'opinione pubblica fatti strani di
pratiche fermate e di quanto si è studiato di fare per risolvere
questa situazione che rimane veramente una delle pochissime da
sistemare se non si vuole favorire lo spopolamento della montagna
di cui spesso molti parlano (non l'Assessore) riempiendosi la
bocca, ma non facendo assolutamente nulla per risolvere la realtà
dei fatti come in questo caso. Il sottoscritto richiede altre si
copia dei progetti presentati all'Assessorato ed in che data sono
stati ricevuti.
PRESIDENTE:
Ha chiesto di parlare l'Assessore ai Lavori
Pubblici Fosson, ne ha facoltà.
FOSSON (D.C.):
Nella sua interrogazione il Consigliere
Pedrini chiede spiegazioni del fatto per il quale i lavori di
costruzione di una strada iniziata per conto dell'Assessorato dei
Lavori Pubblici in Comune di Lillianes siano stati sospesi e
successivamente ci sia stata la previsione di proseguire i lavori
stessi per conto dell'Assessorato all'Agricoltura.
Devo fare una precisazione di carattere generale che è questa:
per istituzione l'Assessorato ai Lavori Pubblici si occupa delle
strade di interesse regionale e delle strade comunali, quando
queste assumano importanza tale da superare le possibilità del
Comune o da diventare di interesse regionale. In genere sono strade
che collegano il capoluogo di un Comune - la strada regionale o la
strada di transito più importante - con i villaggi e i nuclei di
abitazione occupati tutto l'anno. Le altre strade, quelle che
raggiungono i villaggi abitati per motivi di agricoltura solo in
alcune stagioni dell'anno, o gli alpeggi, sono strade di competenza
dell'Assessorato all'Agricoltura.
Nel caso specifico, l'intervento dell'Assessorato ai Lavori
Pubblici si è fermato a valle del villaggio di Rive, proprio perchè
questo viene configurato tale da essere raggiunto da una strada di
interesse comunale, mentre la prosecuzione a monte del villaggio è
di competenza dell'Assessorato all'Agricoltura. Che i lavori si
siano fermati alcune centinaia di metri a valle del villaggio
stesso, dipende unicamente dal fatto che si doveva aspettare una
scelta definitiva sul tracciato che dal villaggio di Rive doveva
proseguire a monte. La scelta a questo punto è stata fatta e i
lavori da parte dell'Assessorato ai Lavori Pubblici verranno
completati nel più breve tempo possibile.
C'è un altro appunto che faceva il Consigliere Pedrini nelle
considerazioni generali; preso atto che lo stesso villaggio non ha
una cabina telefonica e non ha neppure la teleferica, mi sono
informato: la cabina telefonica è in corso di costruzione, la
teleferica è stata eliminata perchè non aveva i necessari permessi
e probabilmente era anche pericolosa.
PRESIDENTE:
Ha chiesto di parlare l'Assessore
all'Agricoltura, Foreste ed Ambiente Naturale Perrin, ne ha
facoltà.
PERRIN (U.V.):
L'achèvement de la liaison au village de
Riasseu avait été prévu comme piste forestière pour desservir la
foret autour du village et donc ce n'est pas étonnant qu'il y a eu
un passage de l'Assessorat aux Travaux Publics à celui de
l'Agriculture; en effet cette piste est l'une de celles prévues par
le plan contre les incendies des forêts. Or il n'y a aucune volonté
de retarder et donc il ne s'agit pas de "pratiche fermate", mais
simplement des temps nécessaires pour un juste projet.
Il s'agissait avant tout de connaître quel était le projet exact
jusqu'au village de Rive pour pouvoir continuer celui de la piste
forestière. Ce projet avait été présenté en grandes lignes à
l'Assessorat et le service compétent avait fait des observations au
point de vue forestier, au point de vue du tracé, au géomètre qui
avait été chargé et qui est maintenant en train de rédiger le
projet définitif. D'ailleurs, s'il est vrai que cette piste fait
partie du plan contre les incendies forestiers, la prévision de
réalisation de cette piste était pour l'année en cours ou l'année
prochaine, donc il n'y a pas de retard dans la réalisation.
Je crois que le projet sera terminé au cours de cet été et donc
nous pourrons déjà aller à l'appel d'offres cet automne.
PRESIDENTE:
Ha chiesto di parlare il Consigliere Pedrini,
ne ha facoltà.
PEDRINI (P.L.I.):
Devo fare una premessa Signor
presidente
:
ho stima nelle due persone che coprono
l'Assessorato ai Lavori Pubblici e quello all'Agricoltura, ma si dà
il caso che qua la cosa sia molto più complessa di quella che si
vuole fare apparire. Si ha la netta sensazione che si vogliano
nascondere certi fatti di cui adesso chiederò spiegazione, con
documenti alla mano. Infatti non si può assolutamente tollerare che
ad una interrogazione così precisa non si portino delle date e non
si dica perchè, per esempio, come primo obiettivo sia stato fatto
passare in quel di Lillianes un progetto che era stato ordinato ben
dopo di quello che riguardava la frazione di Riasseu. Abbiamo i
documenti in mano al riguardo, non è che si possa giocare sulle
falsità; sono abituato a dire le cose come stanno, anche se i
portavoce di queste notizie sono poi "concubini" con i comunisti,
ma vedremo come andrà a finire la vicenda e ci divertiremo tutti
quanti! Si dà il caso che quando prendo una certa posizione, la
mantengo fino alla fine e allora comincio a dire, Assessore Perrin,
che quando un'Amministrazione le scrive, Lei deve rispondere
all'Amministrazione e non far rispondere da un tecnico privato
dell'Amministrazione, a nome suo e a nome del Presidente che
probabilmente non ne sa niente. Questo per prima cosa, perchè qua
si scavalcano per cose personali addirittura le Amministrazioni
comunali. Non posso tollerare che un privato professionista (non
faccio "la coda" a questa persona altrimenti dovrei chiedere
l'uscita dei signori che ci sono in platea dovendo fare dei nomi)
si permetta di scrivere direttamente al Sindaco dando delle
risposte all'Amministrazione comunale che spettano di dovere
all'Assessore comunale; mai vista una cosa del genere!
Inoltre, addirittura un funzionario, e direi di primo livello e
che rispetto, si è permesso a voce di dire a questo professionista
che doveva fare prima un progetto anzichè l'altro e questa
indicazioni è stata eseguita, mentre voi non vi siete chiesto il
perché è stato richiesto questo spostamento; addirittura, è stato
detto di lasciare perdere la frazione Riasseu, dove vivono venti
famiglie, e di fare invece l'altro dove non vive nessuno. Non si è
chiesto l'Assessore perchè un progetto che va al Buru, fatto il
primo tratto, anzichè seguire la vecchia progettazione continua
andando per diritto, perchè lassù ci sono persone che hanno
interessi privati?
Visto che l'Assessore all'Agricoltura dissente da questa
impostazione, gli chiederò ufficialmente, così come l'Assessore ai
Lavori Pubblici, che mi faccia avere la documentazione di tutti i
lavori che sono stati affidati a questo professionista, il loro
importo. Vedremo allora una porcheria, perchè sono stati dati ad un
uomo solo miliardi di lavoro, quando ci sono geometri i quali non
hanno una lira di lavoro, e se parlo, so di poter parlare,
altrimenti me ne starei zitto come ho fatto per un lungo tempo qua
dentro!
Per un attimo solo mi rivolgo all'Assessore Fosson per poi
ritornare all'Assessore Perrin. Mi dice l'Assessore Fosson che a
lui va bene che si continui nel progetto: lo ringrazio di questo,
ma la battuta sulla cabina telefonica non me la doveva fare. Sono
passati anni da quando è stata fatta in quel villaggio la richiesta
per la cabina telefonica, ma ancora deve essere messa e
probabilmente sarà piazzata in questi giorni proprio perchè sarà
"messa" la grana, altrimenti passavano altri dieci anni e la cabina
non ci sarebbe stata. Per quanto riguarda poi la teleferica devo
smentire anche l'Assessore ai Lavori Pubblici, perchè è stata fatta
una riunione, la teleferica c'era, si dovevano fare soltanto
piccoli
"arrangements"
che non si era ritenuto opportuno
fare in quel momento, c'è ancora il filo e la teleferica sarà
fatta. Questa è stata la decisione che ha preso il Consorzio di
Riasseu.
Ritorniamo un momento al nostro Assessore all'Agricoltura. Per
il versante dell'"adret" dove è situata la frazione di Riasseu, era
stato dato l'incarico il 24.8.1984, signor Assessore; la data
dell'incarico di quello che Lei vuole difendere, a quanto mi pare,
è del 30.4.1985 con prot. n. 3060, così Lei evita di andarselo a
cercare. Mi pare che il fatto di aver abbandonato una frazione dove
vivono a 1200 mt. venti famiglie, che scarpinano per oltre mezz'ora
con in spalla i sacchi del mangiare e di tutto quello di cui ha
bisogno questo villaggio, sia una cosa disdicevole, quando poi si è
concesso di presentare altri permessi dove non si sere nessuno se
non un interesse strettamente privato di qualcuno che Lei conosce
bene e che fa parte de suo partito. Se Lei mi vuole smentire potrà
farlo come e quando vuole, ma con altrettante prove e non dando la
possibilità ad un funzionario, a voce, di dare determinati
ordini.
Desidero che sia chiarito chi ha dato l'ordine, perchè questa
frazione è stata dimenticata dal 1984 e si è passati a fare un
altro lavoro che non aveva alcun interesse pubblico se non quello
di strada tagliafuoco. Ripeto a tutti e due gli Assessori che
desidero avere documentazione di tutti i lavori che sono stati
affidati a questo professionista, con l'importo relativo e quanto è
stato pagato di percentuale. Infatti è ora che si smetta una buona
volta che i portavoce occulti anche del P.C.I. si facciano avanti
fregando anche l'Union Valdôtaine!
PRESIDENTE:
Consigliere Pedrini, mi corre l'obbligo di
ricordarLe che nelle sue parole in qualche modo si intravede una
ipotesi di reato e che quindi deve procedere a comunicarle alla
Procura della Repubblica, ai sensi dell'art. 3 del Codice di
Procedura Penale.
Il Consigliere Baldassarre interviene fuori microfono per
mozione d'ordine chiedendo di sospendere il Consiglio per convocare
la Commissione per il Regolamento per discutere della ipotesi di
cui sopra.
PRESIDENTE:
Non credo che ci siano gli elementi per
richiedere la convocazione della Commissione per il Regolamento, in
ogni caso non ritengo di dover sospendere il Consiglio. Siamo in
sede di interrogazioni e interpellanze, non siamo in sede di atti
amministrativi e di leggi.
