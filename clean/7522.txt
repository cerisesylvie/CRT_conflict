Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2045 del 29 maggio 1986 - Resoconto
OGGETTO N. 2045/VIII - PRESA D'ATTO DELLE DIMISSIONI DI UN
RAPPRESENTANTE DELLA REGIONE IN SENO AL CONSIGLIO DI
AMMINISTRAZIONE DELLA SOCIETÀ RACCORDI AUTOSTRADALI VALDOSTANI -
R.A.V. S.p.A. E SUA SOSTITUZIONE.
PRESIDENTE:
Do lettura della lettera che è pervenuta a
questo Consiglio da parte del P.S.I., sottoscritta dal Consigliere
Torrione:
"Il sottoscritto Consigliere regionale Gianni TORRIONE rassegna,
in conformità agli impegni assunti in sede consiliare circa la
temporaneità del mandato ricevuto, le proprie dimissioni dalla
carica di Consigliere d'Amministrazione della Società Raccordi
Autostradali Valdostani.
Nel ringraziare la Giunta ed il Consiglio regionale per la
fiducia, a suo tempo accordatagli, porge doverosi e distinti
saluti".
Ha chiesto di parlare il Presidente della Giunta, ne ha
facoltà.
ROLLANDIN - (U.V.):
Je crois que du problème on a déjà
discuté hier. Pour les raisons que nous avons expliquées dès
l'instant qu'on avait prévu qu'il y ait un représentant des forces
régionales, donc je demande si on a décidé à cet égard pour la
substitution de Monsieur Torrione qui va quitter sa place à
l'intérieur du Conseil d'Administration de la R.A.V.
Au nom du Conseil je veux remercier Monsieur Torrione pour son
travail, parce qu'il a su interpréter la tâche de travailler à
l'intérieur du Conseil d'Administration régional, qui est présente
à l'intérieur d'un Conseil d'Administration vis
-
à-vis de
certains problèmes du milieu et de l'environnement.
PRESIDENTE:
Ha chiesto di parlare il Consigliere Marcoz,
ne ha facoltà.
MARCOZ - (U.V.):
Solo per associarmi alle parole del
Presidente della Giunta ed anche a nome del collega Chabod, per
ringraziare la fattiva collaborazione del Consigliere Torrione in
seno alla R.A.V..
PRESIDENTE:
Prima di passare alla votazione, bisogna che
il Consiglio prenda atto delle dimissioni del Consigliere Torrione,
a cui rivolgiamo gli auguri per il prosieguo del suo lavoro, e per
ringraziarlo per quanto ha fatto nella società R.A.V.
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE:
Si passa ora alla sostituzione del
Consigliere Torrione nel Consiglio di Amministrazione della Società
R.A.V..
Ha chiesto di parlare il Consigliere Torrione, ne ha
facoltà.
TORRIONE - (P.S.I.):
Il Partito Socialista propone, in
sostituzione del sottoscritto, il Sig. Beniamino De Lauretis.
Colgo l'occasione per ringraziare il Presidente del Consiglio,
della Giunta e il collega Marcoz per le parole che mi hanno rivolto
nel momento in cui lascio questo incarico.
PRESIDENTE:
Ha chiesto di parlare il Consigliere Viberti,
ne ha facoltà.
VIBERTI - (N.S.):
Speravo che il Consigliere Torrione
dimostrasse una maggiore sensibilità rispetto a quella che deve
essere la rappresentanza del Consiglio regionale all'interno del
Consiglio di Amministrazione della R.A.V., e si rivolgesse al
Presidente del Consiglio per chiedere una breve sospensione della
discussione al fine di poter concordare un rappresentante della
minoranza all'interno del Consiglio di Amministrazione della R.A.V.
medesima.
Sono stupito di questo atteggiamento che dimostra un
attaccamento alle poltrone che invece, con le dimissioni rimesse a
seguito di un impegno preso, seppure con ritardo, sembrava voler
smentire.
Questo atteggiamento del Partito Socialista è a mio avviso
pericoloso per quelli che sono i fondamenti della democrazia, e una
accettazione supina da parte del Consiglio di questa richiesta mi
sembra oltremodo pericolosa, per cui chiedo che ci sia una breve
sospensione per poter discutere un attimo con i colleghi del
Partito Socialista e con i colleghi del Partito Comunista; mi
spiace che non ci sia il Consigliere Baldassarre che senz'altro
avrebbe dato un notevole contributo alla discussione in merito alla
possibilità di sostituire il Consigliere Torrione.
Formalizzo la richiesta di sospensione e mi auguro che il
Consiglio voglia dare questa possibilità affinchè si evitino delle
discussioni spiacevoli e i colleghi socialisti possano dimostrare
un atteggiamento diverso da quello che invece si può desumere dalla
richiesta fatta dal collega Torrione.
PRESIDENTE:
C'è una richiesta di sospensione che è stata
formalizzata dal Consigliere Viberti, quindi come consuetudine ci
sarà un intervento a favore e uno contro.
Ha chiesto di parlare il Consigliere Pascale, contro la
sospensione, ne ha facoltà.
PASCALE - (P.S.I.):
Mi meraviglio della richiesta del
Consigliere Viberti di sospendere la discussione e volevo
ricordargli che qui si tratta di una semplice sostituzione, non è
un nuovo incarico o il rinnovo di un incarico. In questi casi è
prassi costante e corretta di questo Consiglio regionale non
contestare il diritto di una forza politica o di un
Gruppo consiliare di procedere a queste sostituzioni quando il
mandato è ancora in corso.
Penso che la discussione che il Consigliere Viberti voleva fare,
sarebbe più opportuna quando il mandato è scaduto e si tratta di
rinnovarlo.
PRESIDENTE:
Altri Consiglieri chiedono la parola sulla
richiesta di sospensione avanzata dal Consigliere Viberti?
Allora metto in approvazione la richiesta di sospensione del
Consiglio.
ESITO DELLA VOTAZIONE
Presenti: 27
Votanti: 24
Favorevoli: 7
Astenuti: 3 (Breuvé, Pascale, Torrione)
Contrari: 17
Il Consiglio non approva
PRESIDENTE:
Si procede alla votazione per l'elezione del
nuovo Consigliere di Amministrazione della R.A.V.
Ha chiesto di parlare il Consigliere Tonino, ne ha facoltà.
TONINO - (P.C.I.):
Per dichiarazione di voto voteremo
scheda bianca. La vicenda della rappresentanza della minoranza nel
Consiglio di amministrazione della R.A.V., come Consiglieri
ricorderanno, fu oggetto di una discussione ed anche di una
divisione all'interno delle forze di opposizione per come fu posta
in Consiglio regionale. Si discusse allora di una rappresentanza
presunta delle forze di minoranza su una indicazione che venne
dalla Giunta.
Non avevamo alcuna intenzione di riproporre qui quel tipo di
discussione che si era fatta in quest'aula e che aveva avuto
l'esito che tutti ricordiamo; non avevamo approvato quel metodo nè
avevamo allora votato per il Consigliere Torrione nel Consiglio di
Amministrazione della R.A.V. per un atteggiamento che non aveva
nulla di personale, ma che suonava a protesta rispetto al metodo
usato.
Oggi si tratta di sostituire il Consigliere Torrione con un
altro nominativo, si ripercorre sostanzialmente la strada che si
era seguita la volta scorsa; non resta al nostro Gruppo che
manifestare con la scheda bianca la non approvazione del metodo ed
ancora una volta il mancato coinvolgimento di tutte le forze della
minoranza e dell'opposizione su questa vicenda.
PRESIDENTE:
Ha chiesto di parlare il Consigliere Viberti,
ne ha facoltà.
VIBERTI - (N.S.):
Che l'abile Pascale ribalti la sorpresa
come una frittata, c'era da aspettarselo; il fatto è che questa
frittata si è spaccata per aria, e la frittata l'hanno rotta i
Socialisti, l'ha rotta il Segretario del Partito Socialista che
riprende a fare politica in un modo che ben conosciamo e che noi
non accettiamo. Consideriamo intollerabile questo atteggiamento ed
è inutile venirci a dire che si tratta di una sostituzione.
Il sottoscritto, quando le maggioranza ha voluto fargli l'onore
di preferirlo ad un altro collega dell'opposizione, ha
immediatamente rassegnato le proprie dimissioni, pur ritenendo un
gesto di apprezzamento nei suoi confronti quel voto che aveva
ricevuto; questo perchè l'unico candidato che era stato presentato
era un altro Consigliere. Ci troviamo nelle stesse condizioni,
perchè in quel momento il Consigliere Torrione ha rappresentato (e
qui non parlo della persona, ma parlo del fatto che si sia scelto
un esponente del P.S.I.) per questa maggioranza un "escamotage" per
sottrarsi alla possibilità che all'interno del Consiglio di
Amministrazione della R.A.V. potesse esserci una reale forza di
opposizione, perchè il P.S.I. era già nelle mani di quella persona
che è diventato adesso il solo Segretario e che fa politica in un
modo che riteniamo inaccettabile: non fa politica, fa potere.
Dichiaro che non voterò più nessun rappresentante del P.S.I. in
alcuna Commissione e non accetterò più nessuna trattativa se i
colleghi socialisti non recedono da questa decisione.
Voglio proporre la candidatura del Consigliere Tonino, sperando
che la voglia accettare, il quale mi pare persona qualificata,
seria, che rispetta il problema dell'autostrada a prescindere da
quella che è la posizione dell'opposizione e in particolare del
P.C.I.. Il Consigliere Tonino ha sempre tenuto un atteggiamento
serio, corretto, responsabile, intelligente, inoltre ha anche la
competenza per sedersi a pieno titolo all'interno del Consiglio di
Amministrazione della R.A.V..
È inaccettabile che questo Consiglio accetti baratti di
sottogoverno fra i partiti per chissà quali tranquillità. Non
possiamo tollerare questo stato di cose e non si può non parlare di
questione morale quando si affronta in questo modo la
rappresentanza di un Consiglio regionale di una Regione autonoma
quale la Valle d'Aosta, che ha una tradizione dal punto di vista
della democrazia e della moralità che vanno perdendosi.
Ritengo intollerabile un atteggiamento di questo genere e non
mancherò di denunciarlo anche al di fuori di quest'aula. Mi auguro
che il Consiglio sappia fare una scelta e che i Consiglieri
socialisti vogliano evitare questo scontro, altrimenti se non
intendono farlo, lo avranno perchè non ci tiriamo indietro e non ci
nascondiamo.
PRESIDENTE:
Ha chiesto di parlare il Consigliere Pascale,
ne ha facoltà.
PASCALE - (P.S.I.):
Continuo a non capire l'atteggiamento
del Consigliere Viberti e le sue accuse al Partito Socialista che
non hanno niente a che vedere con questa vicenda. Vorrei ricordare,
anche per porre fine a dubbi e sospetti, o a strumentalizzazioni
come quella che abbiamo appena ascoltato da parte del Consigliere
Viberti, che la sostituzione del Consigliere Torrione in seno alla
R.A.V. avviene non certo per incapacità dello stesso a svolgere il
proprio compito, e neanche per contrasti sorti all'interno del
partito. Sul primo punto mi pare che il Consiglio abbia già avuto
modo di dare atto al Consigliere Torrione di aver svolto il proprio
incarico in modo valido e positivo, e colgo l'occasione per
ringraziarlo a mia volta a nome del Partito Socialista.
Sul secondo punto vorrei precisare al Consigliere Viberti e a
tutto il Consiglio che la sua sostituzione fu decisa già un anno fa
dal partito all'unanimità, quindi non ci sono mai stati dei
contrasti all'interno del partito, nè ci sono state quelle manovre
o quelle prevaricazioni di cui parla il Consigliere Viberti. Quindi
non ho capito il suo attacco gratuito e pretestuoso al Partito
Socialista.
Per quanto riguarda la votazione e il metodo della votazione,
vorrei ricordare che quando si è trattato di nominare il Consiglio
di Amministrazione un anno fa, non fu possibile trovare un accordo
fra le forze di opposizione e il nostro candidato venne votato
dalla maggioranza, pur rimanendo il Partito Socialista
all'opposizione sul piano politico.
Mi sembra logico che oggi possa avvenire altrettanto,
ringraziamo la maggioranza se vorrà votare il nostro candidato, ma
ci aspettavamo che, trattandosi solo di una sostituzione, anche le
forze di opposizione avessero un atteggiamento diverso. Mi pare che
il Partito Comunista abbia chiarito in modo accettabile la sua
posizione, quello che non riusciamo a comprendere è la posizione
del Consigliere Viberti.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA (P.C.I.):
Vogliamo ribadire alcune cose; in linea
di principio riteniamo che quando si tratta di votare un
rappresentante della minoranza, la maggioranza si debba astenere, e
credo che questa sia una prassi buona perchè altrimenti la
maggioranza sarebbe sempre in grado di scegliere il rappresentante
della minoranza che più le aggrada.
Nella votazione dell'anno passato dobbiamo dire che c'è stato un
sopruso da parte della maggioranza...
PRESIDENTE:
Consigliere Mafrica, devo interromperLa per
precisare che non esiste nella legge costitutiva la proposta per
cui debba esserci un rappresentante delle minoranze e due
rappresentanti della maggioranza; ma la legge stabilisce che il
Consiglio regionale provveda alla nomina del presidente e di due
rappresentanti.
MAFRICA - (P.C.I.):
La ringrazio, Presidente, della sua
precisazione, ma è una questione politica e non di forma, perchè
ancora stamattina il Presidente della Giunta, nell'illustrare il
punto, ha detto di essere d'accordo perchè vi fosse un
rappresentante della minoranza, per cui torno a ripetere il mio
ragionamento.
Quando c'è in modo esplicito nella legge, o nella deliberazione,
che la rappresentanza spetta alla minoranza, siamo dell'idea che la
maggioranza non debba partecipare alla votazione. In questo caso
nella legge non è precisato, se così non fosse stato, vi
assicuriamo che non avremmo accettato tanto facilmente una
soluzione che non ci vede d'accordo.
Vi annunciamo comunque che quando le norme prevedono che vi sia
un rappresentante della minoranza, come forza politica esigiamo che
sia la minoranza a esprimere al suo interno il proprio
rappresentante.
In questo caso la maggioranza ha messo a disposizione un suo
posto, non ha tenuto conto della volontà maggioritaria di quella
che è la minoranza ed ha votato per il rappresentante del P.S.I..
Non condividiamo neppure questo metodo dal punto di vista politico,
però non vogliamo farne una questione con il P.S.I., per cui
votiamo scheda bianca.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Vorrei solo ribadire due concetti:
uno riguarda la mia persona, e al riguardo rinnovo i ringraziamenti
per le parole che mi hanno indirizzato tutti i presenti in questo
Consiglio per l'attività che ho svolto all'interno del Consiglio di
Amministrazione della R.A.V.; poi voglio ricordare, senza polemica,
che la mia designazione in quel momento era assolutamente
provvisoria, cosa che fra l'altro è ribadita nella lettera di
dimissioni. Quindi direi che la validità della sostituzione è
dimostrabile dal fatto che il sottoscritto se ne vada e subentri un
altro appartenente al P.S.I..
Al di là di questa considerazione, c'è anche un aspetto politico
che va sottolineato, e riguarda l'atteggiamento che le varie forze
politiche hanno avuto nei confronti dell'autostrada. Penso di
rivolgermi al Consigliere Viberti - il quale ha pronunciato parole
di fuoco contro il Partito Socialista per tutta una serie di fatti
che non sto a riprendere, perchè la storia giudicherà chi di noi
due aveva ragione - per dire solo che non si può tuonare da questi
banchi, come ha fatto lui ieri, contro l'autostrada, e poi avere il
vezzo di venire qui e dire che la minoranza consiliare deve
proporre un suo rappresentante. Se spetta alla minoranza, il suo
discorso ha una sua coerenza: se invece questo discorso è un po'
più sfumato, come in questo caso, credo che vada anche considerato
quello che ognuno di noi ha cercato di rappresentare in questa sede
in merito a quel problema, altrimenti il discorso viene viziato
all'origine.
Con molta pacatezza e senza voler aprire una polemica, anche se
credo che il Consigliere Viberti stamani si sia fatto prendere la
mano, queste cose come rappresentante del P.S.I. ritenevo di
doverle far notare, anche perchè non si desse l'impressione di
patteggiamenti occulti che il Consigliere Viberti ha voluto far
intravedere.
Credo che in questo caso si sia considerata la battaglia che il
P.S.I. ha fatto in quest'aula nei confronti della realizzazione di
quest'opera autostradale, e che si sia considerato anche questo
aspetto, che non è di secondaria importanza e che offro alla
meditazione del Consigliere Viberti perchè, se è possibile, usi un
altro tono quando si rivolge al Partito Socialista Italiano,
altrimenti i toni della polemica saremo costretti ad alzarli anche
noi.
PRESIDENTE:
Ha chiesto di parlare il Consigliere Viberti,
ne ha facoltà.
VIBERTI - (N.S.):
Per due precisazioni: la prima è
relativa al fatto che il Consigliere Pascale non capisce, o finge
di non capire, per quale motivo il sottoscritto sia tanto
scandalizzato. Ripeto che non si tratta di sostituzione di persona
votata dall'opposizione, si tratta di sostituzione di persona
votata dalla maggioranza. Quando il Consigliere Baldassarre,
proposto da due forze di opposizione, non ha raggiunto il maggior
numero di voti, ma anzi è stato superato proprio dal sottoscritto
in una votazione relativa alla presenza in una Commissione, il
sottoscritto ha ringraziato la maggioranza, ma ha fatto presente
che non poteva accettare quei voti. Mentre invece ben diversamente
si è comportato a suo tempo il Consigliere Torrione, facendo una
scelta più sfumata, dice lui, e sul suo lavoro all'interno della
R.A.V. nessuno ha niente da eccepire, però da un punto di vista
politico è inaccettabile che il P.S.I. gridi allo scandalo quando
viene eletto il Consigliere Viberti al posto del Consigliere
Baldassarre, quando poi, se si tratta di qualcuno che è all'interno
del suo partito, non si faccia altrettanto.
La seconda precisazione è per il Consigliere Torrione che ha
cercato di stemperare la polemica, e io di questo non posso non
dargli atto, ma di fronte a queste cose, se uno ha una coscienza e
fa politica perchè crede che la politica sia una scienza esatta e
che abbia certe regole alle quali ci si deve attenere, non ci si
può non scandalizzare di fronte ad atteggiamenti ambigui quale è
quello tenuto dai colleghi socialisti, ripeto perchè comandati dal
proprio Segretario a fare certe scelte.
Non metto in dubbio la serietà dei colleghi, quello che non
accetto è che le decisioni del Consiglio regionale vengano prese al
di fuori, dalle segreterie dei partiti - e il Consigliere Pascale
ce l'ha confermato quando ha detto poco fa che le dimissioni del
Consigliere Torrione sono state decise dal direttivo del loro
partito.
E poi non mi si venga a dire che non abbiamo il diritto di
votare un rappresentante all'interno della R.A.V. solo perchè siamo
contrari all'autostrada. Se mi fossi candidato o avessi candidato
il dott. Sandri, che è una persona al nostro interno
particolarmente esperta, che ha seguito questo problema, capisco la
perplessità di votarlo.
Ma non ho fatto questa proposta, ho proposto il Consigliere
Tonino che ha dimostrato serietà e competenza sul problema
dell'autostrada, e al di là di quella che è la particolare
posizione del suo partito, dà altrettante garanzie rispetto ad un
buon intervento all'interno del Consiglio di Amministrazione della
R.A.V. in rappresentanza di tutto il Consiglio regionale. Per cui,
qui, di fronte ad una decisione che a suo tempo è stata presa in
modo sbagliato, non tratta di una sostituzione ma di un'altra
imposizione della maggioranza, in accordo con il Segretario del
Partito Socialista, all'opposizione.
Ripeto che non voterò più nessun rappresentante del P.S.I. in
nessuna Commissione e non accetterò più di avere nessuna
discussione su qualsiasi carica all'interno di questo Consiglio con
i colleghi socialisti. Mi sembra il minimo che si possa fare.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN - (U.V.):
Je crois que c'est une polémique
inutile. Monsieur Mafrica dit que comme règle générale lorsqu'il y
a de la part du Conseil l'exigence de nommer un représentant des
forces de la minorité, ce sont justement les forces de la minorité
qui le votent. Mais ici, l'a rappelé Monsieur Torrione, il s'agit
d'une autre question, car si la loi prévoyait préalablement le fait
qu'une place devait être réservée aux forces de la minorité,
c'était tout à fait normal que les forces de la majorité donnaient
cette possibilité uniquement aux forces de la minorité, mais ici on
l'a déjà expliqué il y a quelques mois, il s'agissait d'un fait
particulier. Comme l'a rappelé le Président du Conseil, la loi ne
prévoyait pas cette participation d'un représentant des forces de
la minorité, mais vu qu'au moment du débat il y avait eu de la part
des forces présentes au Conseil une attitude différente, on avait
donné cette possibilité aux forces de la minorité. C'est tout à
fait normal qu'à l'intérieur de cette participation ce soit
indispensable pour les forces de la majorité qu'il y ait un
représentant qui veuille travailler pour construire
l'autoroute.
Le fait qu'il y ait eu un débat du parti socialiste pour
examiner cette substitution et que le candidat puisse être accepté
des forces de la majorité, n'entraîne aucun scandale.
Il me semble qu'on veuille renouveler une polémique qui n'a
aucun sens, sauf le fait que les questions que Monsieur Viberti a
soulevées, représentent un problème différent qui devait être
abordé dès la discussion de la loi, mais je crois qu'on a eu la
possibilité de discuter ça déjà au moment où on avait prévu la
participation d'un certain nombre de candidats à l'intérieur de la
R.A.V.
On a fait un choix que nous sommes en train de respecter, et
justement pour avoir le maximum d'assurance qu'il y ait une
participation active, on a choisi une personne qui d'assurance, je
crois, elle en a une certaine compétence,
PRESIDENTE:
Si passa alla votazione per schede.
VOTAZIONE PER SCHEDE SEGRETE
ESITO DELLA VOTAZIONE
Presenti: 31
Votanti: 31
Schede valide: 31
Schede bianche: 8
Hanno riportato voti:
De Lauretis: sedici;
Tonino: tre;
Aloisi: due;
Tripodi: uno;
Viberti: uno.
PRESIDENTE:
In base all'esito della votazione, risulta
eletto quale rappresentante della Regione in seno al Consiglio di
Amministrazione della Società Raccordi Autostradali Valdostani -
R.A.V. S.p.A., in sostituzione del Signor TORRIONE Gianni, il
Signor DE LAURETIS Beniamino.
