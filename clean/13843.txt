Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 333 del 13 dicembre 1993 - Resoconto
OGGETTO N. 333/X - Realizzazione di una Unità Operativa di
radioterapia presso l'Ospedale regionale. (Interpellanza)
Interpellanza - A conoscenza della documentazione concernente
l'incarico a suo tempo affidato al Prof. Dr. Gian Luca Sannazzari
dell'Ospedale Molinette di Torino, di predisporre un progetto di
fattibilità per la realizzazione di una divisione di radioterapia
presso l'Ospe­dale regionale;
Vista la necessità di tale iniziativa per eliminare i sacrifici
a cui sono sottoposti gli ammalati di tumore della Valle d'Aosta,
co­stretti a recarsi ad Ivrea o in altri centri fuori Regione per
essere curati;
i sottoscritti Consiglieri regionali
interpellano
l'Assessore competente per conoscere;
1) se intende dare seguito all'iniziativa;
2) i tempi entro i quali può essere istituita l'Unità Operativa
di radioterapia e la sua localizzazione all'interno del Presidio
ospedaliero regionale;
3) il numero di coloro che oggi sono costretti a recarsi ad
Ivrea o in altri centri fuori Valle per curarsi.
F.to: Lanièce - Rini
Presidente -
Ha chiesto la parola il Consigliere
Lanièce.
Lanièce (GA) -
La richiesta d'istituire una Unità
Operativa di radioterapia presso l'Ospedale regionale è stata
avanzata da molto tempo ed è sempre stata sostenuta dagli ammalati
che, più volte, hanno manifestato il loro disagio e disappunto.
Molti sono infatti i pazienti colpiti da tumore che sono costretti
a recarsi ad Ivrea, o comunque fuori Valle, per curarsi.
L'Assessore conosce questa problematica e sa che il Prof.
San­nazzari ha già predisposto e presentato alla Giunta regionale
un progetto di fattibilità dell'Unità Operativa di radioterapia e
sa anche che allo studio Galvani è stato commissionato lo
spe­cifico incarico di reperire all'interno dell'Ospedale i locali
neces­sari per l'istituzione di tale Unità Operativa.
É vero che gli ammalati hanno a disposizione appositi mezzi per
andarsi a curare fuori Valle, ma è altrettanto vero che l'an­goscia
di quanti sono costretti a sottoporsi a questo "calvario" è molto
profonda. L'amara verità è che, così facendo, si chiedono ulteriori
sacrifici a chi già soffre per una malattia quasi incu­rabile, la
quale purtroppo continua inesorabilmente a mietere vittime.
Nonostante ciò, finora sono state privilegiate iniziative
certa­mente lodevoli, ma molto meno efficaci dell'istituzione di
un'Unità Operativa di radioterapia, pur sapendo che una delle poche
cure per contrastare il cancro, una malattia pressoché
ir­reversibile che si diffonde sempre di più e colpisce un gran
nu­mero di persone, è rappresentata proprio dalla radioterapia.
Presidente -
Ha chiesto la parola l'Assessore
della sanità ed assistenza so­ciale, Vicquéry.
Vicquéry (UV) -
Je concorde avec le Conseiller
Lanièce sur le fait que le problème de la radiothérapie sera un des
problèmes les plus importants à résoudre au moment où on discutera
le Plan sanitaire régional. Ce sera là le moment où on pourra
examiner ce problème et je considère que les forces politiques de
la majorité et de l'opposition devront l'aborder car, en effet, il
y a quelque quatre cents malades qui descendent à Ivrée pour se
soigner.
Je peux simplement dire que la Junte régionale n'a pas
l'intention de reprendre tout court le travail que le Professeur
Sannazari avait fait. Dès cette époque-là, à aujourd'hui, les
choses ont changé; on ne peut plus déplacer les locaux là où le
Professeur Sannazari l'avait prévu, mais on a l'intention de
considérer le problème avec sérieux.
Presidente -
Ha chiesto la parola il Consigliere
Lanièce.
Lanièce (GA) -
Prendo atto della risposta
dell'Assessore, dalla quale credo si possa desumere un impegno
della Giunta ad andare incontro alle esigenze di chi soffre ed ha
bisogno urgente del nostro aiuto.
