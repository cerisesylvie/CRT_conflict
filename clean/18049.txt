Classificazione
TRASPORTI E VIABILITÀ
Trasporti


Resoconto integrale del dibattito dell'aula
Oggetto del Consiglio n. 1142 del 10 febbraio 2000 - Resoconto
OGGETTO N. 1142/XI Disegno di legge: "Modifiche alla legge
regionale 9 maggio 1995, n. 15 (Interventi regionali per
investimenti nel settore del trasporto pubblico collettivo di
persone)".
Articolo 1
(Modificazioni all'articolo 1)
1. Dopo il comma 2 dell'articolo 1 della legge regionale 9
maggio 1995, n. 15 (Interventi regionali per investimenti nel
settore del trasporto pubblico collettivo di persone), è aggiunto
il seguente:
"2bis. I contributi sono concessi anche ai soggetti la cui
costituzione sia promossa dai concessionari di trasporto pubblico
con autobus o dai concessionari di linee funiviarie in servizio
pubblico per realizzare e gestire sistemi di tariffa unica
integrata regionale.".
Articolo 2
(Modificazioni all'articolo 3)
1. Il comma 1 dell'articolo 3 della l.r. 15/1995 è sostituito
dal seguente:
"1. La Giunta regionale, entro il 31 dicembre dell'anno
precedente a quello cui si riferiscono i contributi, definisce il
programma annuale e pluriennale di investimenti prevedendo la
percentuale dei contributi da destinare ogni anno agli investimenti
di cui all'articolo 1.".
Articolo 3
(Modificazioni all'articolo 4)
1. Il comma 1 dell'articolo 4 della l.r. 15/1995 è sostituito
dal seguente:
"1. I contributi sono erogati nella misura massima del
settantacinque per cento del costo ammissibile a finanziamento
secondo le disposizioni della presente legge.".
2. Il comma 3 dell'articolo 4 della l.r. 15/1995 è sostituito
dal seguente:
"3. Il contributo può essere erogato nella misura massima del
novanta per cento del costo per l'acquisizione di macchine
obliteratrici e apparecchiature di controllo dell'utenza
nell'ambito di sistemi di tariffa unica integrata regionale.".
Articolo 4
(Abrogazione dell'articolo 5)
1. L'articolo 5 della l.r. 15/1995 è abrogato.
Articolo 5
(Modificazioni all'articolo 6)
1. L'articolo 6 della l.r. 15/1995 è sostituito dal
seguente:
"Articolo 6
(Domande di contributi)
1. La domanda per ottenere i contributi ai sensi della presente
legge deve essere presentata alla struttura regionale competente in
materia di trasporti, entro il 31 gennaio di ogni anno.
2. La domanda per i contributi di cui all'articolo 1, comma 2,
lett. a), deve essere corredata del piano annuale o pluriennale
degli investimenti aziendali, con l'indicazione dei mezzi che si
intendono sostituire e di quelli che si intendono acquistare,
unitamente al preventivo di costo.
3. La domanda per i contributi di cui all'articolo 1, comma 2,
lett. b), deve indicare i motivi che giustificano l'intervento
nell'ambito del piano annuale o pluriennale degli investimenti
aziendali ed elencare i beni oggetto dell'intervento, le loro
caratteristiche funzionali ed il preventivo di costo.
4. Fatte salve le specifiche autorizzazioni della Direzione
Trasporti, i beni oggetto di contributo non possono essere alienati
per un periodo di:
a) dieci anni per gli autobus e le attrezzature;
b) venticinque anni per gli immobili;
c) cinque anni per le attrezzature inerenti la tariffazione
unificata.
5. I periodi di cui al comma 4 decorrono dalla data di
concessione del contributo o dalla data di fatturazione, se
posteriore; qualora il soggetto che ha ricevuto il contributo
contravvenga a quanto previsto in ordine alla destinazione d'uso,
salvo il caso dei "fuori linea", o al divieto di alienazione, deve
restituire la quota di contributo corrispondente al periodo di
mancata utilizzazione dei beni, maggiorata del dieci per cento; in
caso di autorizzazione ai sensi del comma 4, dovuta a causa di
forza maggiore, la penale del dieci per cento non viene
applicata.
6. Non si considera alienazione o cambio di destinazione la
cessione di beni al soggetto subentrante nella gestione di linee di
trasporto pubblico locale, secondo quanto previsto dalla legge
regionale 1° settembre 1997, n. 29 (Norme in materia di servizi di
trasporto pubblico di linea). In tal caso, il soggetto subentrante
assume verso la Regione ed in relazione ai beni oggetto di
contributo, i medesimi obblighi facenti capo al soggetto cedente
fino al termine del periodo calcolato a partire dalla data di cui
al comma 5. Dell'assunzione di tale obbligo occorre fare specifica
menzione negli atti di trasferimento della proprietà dei
beni.".
Articolo 6
(Modificazioni all'articolo 7)
1. L'articolo 7 della l.r. 15/1995 è sostituito dal
seguente:
"Articolo 7
(Istruttoria ed emanazione degli atti)
1. La Giunta regionale, entro novanta giorni dalla presentazione
delle domande, prorogabili di sessanta giorni in caso di
particolari esigenze istruttorie, determina le spese di
investimento ammissibili a finanziamento, previa istruttoria delle
domande di contributo, con particolare riferimento ai seguenti
criteri:
a) coerenza con gli indirizzi del programma annuale o
pluriennale di investimenti;
b) precedenza alla sostituzione di beni obsoleti;
c) funzionalità dei beni in rapporto al servizio a cui sono
destinati.
2. La liquidazione avviene con provvedimento dirigenziale, su
presentazione di regolari fatture, la cui quietanza di pagamento
deve essere prodotta entro il termine fissato dal provvedimento
stesso.
3. I contributi previsti dalla presente legge non sono
cumulabili con altri contributi e provvidenze regionali per
analoghi interventi.".
Articolo 7
(Modificazioni all'articolo 8)
1. Il comma 2 dell'articolo 8 della l.r. 15/1995 è sostituito
dal seguente:
"2. Devono essere osservate le specifiche prescrizioni relative
al sistema unificato grafico e informativo previste dalla l.r.
29/1997.".
Articolo 8
(Modificazioni all'articolo 10)
1. Il comma 2 dell'articolo 10 della l.r. 15/1995 è sostituito
dal seguente:
"2. Al fine di assicurare una gestione unitaria delle
informazioni sul servizio di trasporto pubblico locale, le aziende
sono tenute a comunicare alla struttura regionale competente in
materia di trasporti tutti i dati relativi ai servizi svolti.".
Articolo 9
(Modificazioni all'articolo 11)
1. L'articolo 11 della l.r. 15/1995 è sostituito dal
seguente:
"Articolo 11
(Cessazione del rapporto concessionale)
1. La cessazione, a qualsiasi titolo, del rapporto di
attribuzione o di concessione dei servizi configura modificazione
della destinazione d'uso dei beni secondo quanto previsto
dall'articolo 6, comma 4, in ordine alle restituzioni.
2. Nei casi di cui al comma 1 non si dà luogo all'applicazione
della penale del dieci per cento.".
Articolo 10
(Disposizioni transitorie)
1. Entro trenta giorni dall'entrata in vigore della presente
legge, i soggetti di cui all'articolo 1, comma 2bis, della l.r.
15/1995, introdotto dalla presente legge, possono presentare le
domande di contributo relative all'anno 2000 secondo le modalità ed
alle condizioni previste dall'articolo 6 della l.r. 15/1995.
2. Entro il termine di cui al comma 1, le aziende di trasporto
che hanno presentato, nei termini previsti, le domande per i
contributi relativi all'anno 1999, possono integrare le domande
stesse per l'acquisizione di macchine obliteratrici,
apparecchiature e tecnologie di controllo dell'utenza e di gestione
del servizio, nell'ambito del programma approvato dalla Giunta
regionale finalizzato alla realizzazione della tariffa unica
integrata regionale.
Articolo 11
(Dichiarazione d'urgenza)
1. La presente legge è dichiarata urgente ai sensi dell'articolo
31, comma terzo, dello Statuto speciale per la Valle d'Aosta ed
entrerà in vigore il giorno successivo a quello della sua
pubblicazione nel Bollettino ufficiale della Regione.
Président
A la demande de l'Assesseur Lavoyer, s'il n'y
aura aucune objection de votre part, on procéderait à une inversion
à l'ordre du jour, et donc à la discussion immédiate du point
25.2.
La IV
ème
Commission à ce sujet a exprimé un avis
favorable à la majorité, en élaborant un nouveau texte, sur lequel
nous discutons, composé de 11 articles.
La parole au rapporteur, le Conseiller Cerise.
Cerise (UV)
Le premier objectif de ce projet de loi vise à
harmoniser la loi régionale n° 29/1997 en matière de services de
transports publics réguliers et la loi régionale n° 15/1995 portant
mesures régionales pour les investissements dans le secteur des
transports en commun. Cette dernière loi désigne les organismes,
sociétés et entreprises prestataires de ce service en tant que
bénéficiaires de subventions en capital octroyées pour des
investissements de modernisation des équipements, des structures et
des technologies liés au transport en commun.
Aux termes de la loi régionale n° 29/1997, d'autres sujets - et
notamment le centre de gestion du système tarifaire intégré -
peuvent également être chargés d'améliorer l'offre dans le secteur
des transports publics. Cet organisme, dont la constitution est
obligatoire au sens de l'article 20 de la loi régionale n° 29/1997,
réunit les sociétés de transport en commun. Faute d'accord entre
les entreprises de transport au sujet de sa mise en place, la
Région intervient en imputant aux sociétés prestataires de services
de transport public 45 pour cent des frais. Autre sujet du même
type, sont les sociétés prestataires de services pour les
entreprises de transport par câble exerçant une fonction de service
public.
L'article 1
er
de ce projet de loi reconnaît que le
centre susvisé peut bénéficier des aides visées à la loi régionale
n° 15/1995.
Les articles successifs prévoient la simplification du mode
d'octroi des crédits, et définissent plus clairement les phases de
cette procédure, en précisant les obligations des
bénéficiaires.
L'article 3 établit que le coût des biens éligibles au
financement doit être net de T.V.A..
L'article 4 abroge l'article 5 de la loi régionale n° 15/1995,
car celui-ci énonce des critères d'octroi de subventions qui ont
été intégrés à l'article 7 du présent projet de loi et exige la
présentation de documents dont les services compétents disposent
déjà.
L'article 5 remplace l'article 6 de la loi régionale n° 15/1995:
il simplifie la démarche en vue de l'obtention desdites aides et
définit clairement la destination des biens subventionnables, ainsi
que les obligations et les pénalités en cas de non-application des
mesures prévues par les bénéficiaires.
Il s'est avéré indispensable de ramener de 10 à 5 ans la période
d'interdiction de vente des équipements concernés par la
tarification unique, car ces outils informatiques étant souvent
installés à bord de véhicules, leur durée de vie ne dépasse pas
cinq années.
Enfin, il a été précisé que si la vente dudit bien était
autorisée avant le délai imparti, la subvention est remboursée sans
que la pénalité de 10 pour cent soit exigée, car il s'agit là d'un
cas de force majeure.
Les articles 6, 7 et 8 alignent les dispositions de la loi
régionale n° 15/1995 sur celles de la loi régionale n° 29/1997
ainsi que de la loi régionale n° 45/1995, relative à la réforme de
l'Administration régionale.
Dans le même but, l'article 9 remplace l'article 11 de la loi
régionale n° 15/1995 en matière de destination des biens
subventionnés. Il intègre par ailleurs le dispositif de l'article 6
modifié par ce projet de loi.
Ce nouvel article, tout en confirmant que toute cessation du
rapport d'attribution ou de concession des services entraîne la
modification de la destination des biens - et impose par conséquent
la restitution de l'aide financière obtenue pour l'achat desdits
biens - dégage l'entrepreneur de l'obligation de s'acquitter de la
pénalité de 10 pour cent, qui n'a pas raison d'être dans ce
cas.
La disposition transitoire, visée à l'article 10, ouvre à
nouveau la possibilité aux bénéficiaires désignés par ce projet de
loi de présenter une demande d'aide au titre de l'année 2000; de
plus, au sens du deuxième alinéa de ce même article, ces derniers
peuvent modifier, toujours dans un délai de 30 jours, leur demande
de subvention relative à l'année 1999 pour l'achat d'équipements
destinés à la mise en place d'un tarif unique intégré à l'échelon
régional.
L'approbation de ce projet de loi constitue le préalable
indispensable pour que les concessionnaires des services de
transport réalisent au plus vite un centre de gestion du système
tarifaire intégré, ce qui permettra, entre autres, aux usagers
d'utiliser le même billet pour emprunter différents moyens de
transport.
Ce dispositif servira à la fois à favoriser l'utilisation des
transports en commun et à améliorer les services offerts aux
touristes.
J'annonce la présentation d'un amendement; j'irai l'expliquer
quand il sera le moment avec l'Assesseur aux transports.
Président
La discussion est ouverte.
La parole à la Conseillère Squarzino Secondina.
Squarzino (PVA-cU)
Questo disegno di legge modifica la
precedente legge regionale, la legge regionale n. 29/97, per
rispondere - come ricordava il relatore - ad alcune esigenze nuove
che si erano manifestate nel corso dell'applicazione della legge,
in particolare ai problemi posti dai rappresentanti delle società
concessionarie di trasporto su gomma.
In commissione il rappresentante dei concessionari e anche i
tecnici dell'Assessorato hanno discusso e dialogato per trovare una
serie di accorgimenti, che si sono poi trasformati in emendamenti
che la commissione ha approvato e che fanno parte del testo che
viene portato all'attenzione del Consiglio.
C'è un punto però che è stato sollevato in commissione non solo
dalla sottoscritta, ma anche dai rappresentanti delle società
concessionarie, un punto che non ha trovato risposta in sede di
commissione e che qui ripropongo: riguarda l'articolo 1.
L'articolo 1 di questo disegno di legge estende al servizio
pubblico delle funivie le stesse prerogative che sono previste per
i servizi di trasporto pubblico dagli articoli 20 e 21 della legge
n. 29. Ricordo che la legge n. 29 è divisa in vari capitoli; il
primo capitolo riguarda le disposizioni generali, il secondo
capitolo riguarda il trasporto pubblico con autobus; un capitolo
riguarda il trasporto pubblico su rotaia e un altro capitolo gli
impianti a fune.
Ogni capitolo contiene le norme relative al settore specifico di
trasporto. Gli articoli 20 e 21, a cui il primo articolo del
disegno di legge in oggetto fa riferimento, prevedono che ci sia un
sistema tariffario integrato con un centro di gestione che assicura
l'unitarietà di questo sistema, con un'apposita struttura unitaria
o centro di gestione che gestisce, come dice il termine, tutto il
sistema di integrazione tariffaria. A tale proposito il comma 3
dell'articolo 20 dice che al sistema di cui al comma 1 fanno capo,
oltre ai servizi di trasporto pubblico con autobus e ferrovia,
anche gli impianti a fune con funzione di trasporto pubblico
locale.
Noi sappiamo che le funivie che svolgono la funzione di
trasporto pubblico locale in Valle d'Aosta sono pochissime e sono
quelle di Chamois e di Pila; non sono tutti gli impianti funiviari
e sciistici. Questo vuol dire che il sistema tariffario integrato è
un sistema che, in base alla legge regionale, attiene soltanto al
trasporto pubblico con autobus, cioè quello che riguarda tutto il
capitolo 2.
Qui cosa si è fatto? Viene introdotto un elemento di disturbo,
di anomalia, rispetto all'impianto complessivo della legge; si
considerano destinatari degli stessi contributi soggetti che hanno
titolo diverso rispetto alla tipologia di servizio. I contributi
che sono previsti dalla legge per il servizio di trasporto
pubblico, in particolare quelli per autobus, vengono invece
attribuiti anche ad un tipo di servizio che nulla ha a che fare con
il trasporto pubblico, perché il trasporto pubblico locale è un
servizio che la collettività richiede: la comunità ha interesse che
siano garantiti questi servizi di trasporto pubblico, tant'è vero
che questa legge prevede dei cospicui contributi ai concessionari
del trasporto pubblico, che sappiamo essere sempre in perdita.
Se noi abbiamo interesse che gli abitanti di Rhêmes o di Oyace
possano avere una possibilità di un trasporto assicurato, sappiamo
che questo trasporto chiaramente sarà sempre in perdita se segue
soltanto regole di mercato, quindi l'ente pubblico ha tutto
l'interesse, per il bene della collettività, di garantire questo
trasporto; ecco perché viene finanziato in modo particolare.
Il servizio pubblico è tutta un'altra cosa; l'autonoleggio, il
taxi, tanto per essere chiari, sono servizi pubblici, ma non è un
servizio pubblico finanziato dalla Regione perché non svolge un
servizio di trasporto pubblico che la Regione riconosce.
Quindi è un servizio rivolto al pubblico, è un servizio pubblico
gestito da privati, che risponde sì a un servizio degli utenti, ma
che ricerca l'interesse del privato che gestisce il servizio,
tant'è vero che la Regione interviene nella legge sui trasporti
rispetto al taxi o autonoleggio solo in caso in cui questo svolga
servizio integrato, sostitutivo di linee di pullman, e via dicendo.
La Regione interviene a finanziare il privato solo quando svolge un
servizio pubblico di trasporto, che la Regione ritiene utile per la
collettività.
Gli impianti di funivie di sci non sono un servizio di trasporto
pubblico, sono un servizio pubblico, il che è totalmente diverso;
allora con l'articolo 1 di questa legge si equiparano gli impianti
a fune che svolgono un servizio turistico in funzione dello
sviluppo turistico con il trasporto di autobus, il trasporto
pubblico. Quindi si passa da un livello di trasporto pubblico a un
livello di servizio pubblico; c'è un décalage fortissimo, che fra
l'altro non è in linea, a mio avviso, con le norme della Comunità
europea, perché qui si prevede una tipologia di interventi che
favorisce in modo surrettizio un privato gestore di un servizio
pubblico. Questa è una norma contraria alla legge regionale n.
29/97 e contraria alla stessa normativa europea.
Se c'è una volontà politica di pagare le spese di ammodernamento
delle società sciistiche, perché dovranno spendere alcuni miliardi
in questi anni se vogliono ammodernare i loro impianti, il loro
"know how" e se vogliono fare una tariffa integrata che riguarda
però l'insieme degli impianti sportivi, se questa - dicevo - è la
volontà politica, lo si dica chiaramente: si prevede ad hoc una
legge, si modifica l'intera legge, e non soltanto in modo
surrettizio questo elemento, perché noi introduciamo in modo
surrettizio nel titolo II, che riguarda il trasporto degli autobus,
un elemento che riguarda invece un altro tipo di servizio, che sono
gli impianti a fune.
Se la Giunta vuole pagare le spese, lo dica chiaramente. È una
scelta politica chiara, che però è illegittima, anomala rispetto
alla legge che abbiamo; occorre una legge a parte.
A riprova che gli articoli 20 e 21 del sistema di tariffa unica
integrata riguardano solo i trasporti degli autobus, c'è l'articolo
51 della legge, disposizioni particolari, che dice:
"Per quanto
non espressamente previsto al presente capo, agli impianti a fune
con funzioni di trasporto pubblico locale, individuate dal piano di
bacino di traffico, si applicano le disposizioni di cui agli
articoli 20 e 21 della presente legge".
Dunque qui viene ancora
ribadito che gli impianti a fune, solo quelli con funzioni di
trasporto pubblico locale, sono equiparabili al trasporto pubblico
tout court, tutti gli altri impianti a fune sono fuori da questo
schema.
C'è un secondo elemento. L'articolo 1 introduce una realtà nuova
rispetto alla legge attuale, cioè introduce il plurale rispetto al
sistema di tariffa unica integrata regionale. L'articolo 1 della
legge che oggi il Consiglio è chiamato ad approvare precisa che i
contributi sono concessi ai soggetti la cui costituzione sia
promossa dai concessionari di trasporto pubblico con autobus, e qui
siamo dentro la legge n. 29, oppure, e qui siamo nell'elemento
nuovo, dai concessionari di linee funiviarie in servizio pubblico -
non dice "trasporto pubblico", ma "servizio pubblico" - per
realizzare e gestire sistemi, ripeto, sistemi di tariffa unica
integrata regionale.
In tutta la legge n. 29 si parla, vedi articoli 20 e 21, di un
unico sistema di tariffa integrata regionale solo per trasporto
degli autobus su gomma, cioè solo per il trasporto pubblico,
ferrovia o impianti a fune che però esercitano un ruolo di
trasporto pubblico. Qui invece si introduce un elemento nuovo, si
parla di sistemi, al plurale; allora dove sta il centro di gestione
del sistema tariffario integrato di cui parla l'articolo 21?
Diventa il centro di gestione dei sistemi tariffari integrati?
Oppure ci saranno centri di gestione di sistemi tariffari
integrati? Non è solo questione di plurale o singolare, di
grammatica, ma è questione di concetti e di realtà.
La domanda è: quanti sistemi si vuole attivare, cosa si vuole
fare, perché si vogliono introdurre queste anomalie nel disegno di
legge?
Da notare che, sempre all'articolo 21, in cui si parla del
centro di gestione del sistema tariffario integrato e in cui si
dice che la Regione partecipa al centro di gestione in quanto
gestore di impianti di trasporto pubblico, come ente interessato,
eccetera, al comma 4 si specifica che il centro di gestione può
prevedere la partecipazione di altri soggetti, o l'espletamento di
servizi a favore di terzi, purché ciò consenta la riduzione dei
costi imputabili alla gestione e la manutenzione del sistema
integrato relativo al trasporto pubblico, richiesto dalla
Regione.
Si prevede che, all'interno di questo sistema possono inserirsi
alcuni soggetti, ma possono inserirsi se questo comporta una
riduzione di spese, non un aumento di spese per la Regione.
Ribadisco, se la Giunta vuole pagare il costo di alcuni
miliardi, perché a tanto assommeranno i contributi per diversi
anni, 2-3 miliardi all'anno, per l'ammodernamento di tutti gli
impianti funiviari, la Giunta fa le sue scelte politiche, però lo
dica chiaramente: la mia volontà è dare per diversi anni 2-3
miliardi per l'ammodernamento delle apparecchiature che riguardano
gli skipass, e via dicendo. Ma non può introdurre questo elemento
in modo surrettizio, dicendo di modificare una legge attuale. Per
questo ho presentato due emendamenti che vanno in questa
logica.
Poi volevo chiedere una spiegazione rispetto alle norme
transitorie. In commissione si era parlato di tempi, entro 90
giorni, mi sembra, mentre qui trovo ancora 30 giorni. Così pure non
capisco che funzione ha il comma 2 dell'articolo 10. Queste sono
domande tecniche a cui chiedo una risposta tecnica, una risposta
non così importante come quella all'altra domanda di tipo politico
che ho posto.
Président
La parole au Conseiller Tibaldi.
Tibaldi (FI)
Per alcune brevi osservazioni. Probabilmente
la relazione che accompagna questo disegno di legge e anche la
relazione che ho sentito in aula non hanno chiarito molto bene
quella che è la missione di questo disegno di legge e probabilmente
l'Assessore nel suo intervento sarà esaustivo o perlomeno fornirà
quegli elementi complementari necessari a chiarire, secondo il mio
punto di vista, quello che è l'obiettivo precipuo di questo disegno
di legge. Disegno di legge che modifica parzialmente l'impalcatura
di una legge del 1995 e che si dice genericamente è finalizzato
all'attivazione dell'integrazione del trasporto pubblico in
Valle.
E allora qui si inserisce nell'articolo 1 un elemento che chi mi
ha preceduto ha definito di estraneità, anomalo rispetto a quella
che era la missione originaria di questa legge e conflittuale anche
sotto un profilo di legittimità con la legge n. 29, che è un po' la
legge madre nel settore del trasporto pubblico.
Non sono in grado di dire se esista la legittimità o meno, anche
perché non nascondo di aver visto un po' affrettatamente questo
articolato. Tuttavia vorrei formulare alcuni quesiti all'Assessore,
per vedere se riesce a fornire i chiarimenti di cui avrei
necessità.
Innanzitutto sappiamo che questa legge prevede l'erogazione di
cospicui contributi nel settore del trasporto pubblico, nel settore
degli investimenti per le aziende che erogano il servizio di
trasporto pubblico; cospicui contributi che oscillano in una
forbice che va dal 75 al 90 percento e che prima era comprensiva
dell'imposta sul valore aggiunto e di cui ora non si fa più
menzione, quindi presumo che non venga più computata in questo
calcolo. Ciò significa che si allarga ulteriormente l'entità del
contributo, giusto?
(interruzione dell'Assessore Lavoyer, fuori
microfono)
? ma se tolgo l'IVA, la tolgo sulla spesa ammissibile,
Assessore, poi me lo spiegherà: se togliamo l'IVA il contributo
aumenta, perché se viene erogato sul 75 percento della spesa
ammissibile e quindi dell'imponibile?
(interruzione dell'Assessore Lavoyer, fuori microfono, per
chiarimenti)
? ho capito, allora la prima domanda è stata già parzialmente
esaudita.
La seconda questione si riferisce invece a queste specifiche
autorizzazioni che vengono previste e vengono riferite in capo al
dirigente del servizio, specifiche autorizzazioni di cui però non
si fa cenno. Si fa riferimento a un certo punto a
"Fatte salve
specifiche autorizzazioni della Direzione dei trasporti, i beni
oggetti di contributo non possono essere alienati per un periodo
di?"
e si elenca una serie di casi. Queste specifiche
autorizzazioni però non sono chiarite, cioè sono delle deroghe ad
un insieme di regole che sono previste da questa legge, in poche
parole sarebbe interessante capire quali poteri si conferiscono in
capo alla direzione di questo settore, cioè quali sono queste
autorizzazioni che sono comprese.
E poi per il resto mi pare di capire che ci sia più che uno
snellimento burocratico, anche uno snellimento dei criteri che una
volta erano formulati per l'erogazione dei contributi, cioè i
criteri diventano più leggeri e quindi i contributi si può evincere
che verranno erogati con una maggiore facilità o semplicità.
Sono questi tre i punti sui quali ho focalizzato l'attenzione
leggendo questa legge, e sui quali sarebbe necessario, oltre a
quello fondamentale, il primo, capire la missione di questa legge,
cioè questo sistema di tariffa unica integrata come si vuole
costruire e come si vuole innestare in rapporto agli impianti a
fune: alcuni, pochi, gestiti in forma pubblica e citati dalla
Consigliera Squarzino, e la prevalenza invece appannaggio di
società private, di società che gestiscono impianti di risalita o
comunque impianti a fune in genere. Vorrei sapere quindi come
intende la Giunta sviluppare o avviare questo sistema di gestione
integrata del trasporto.
Président
Je n'ai plus de conseillers inscrits pour
parler, la discussion générale est close.
La parole à l'Assesseur au tourisme, aux sports, au commerce et
aux transports, Lavoyer.
Lavoyer (FA)
L'intervento della Consigliera Squarzino è
stato puntuale e anche argomentato, quindi cercherò nei limiti del
possibile di dare delle risposte altrettanto precise, anche se era
un intervento di carattere generale.
In merito all'articolo 1 si dà indirettamente una risposta al
primo quesito del Consigliere Tibaldi, quando dice di voler avere
maggior chiarezza, di capire quali sono le finalità di questa
modifica; mi pare che le finalità siano estremamente trasparenti
nella modificazione, nell'integrazione dell'articolo 1.
I contributi sono concessi anche ai soggetti la cui costituzione
sia promossa dai concessionari di trasporto pubblico con autobus o
dai concessionari di linee funiviarie in servizio pubblico, per
realizzare e gestire sistemi di tariffa unica integrata regionale.
Quindi uno degli obiettivi principali di queste modificazioni è
quello di raggiungere l'obiettivo con questo disegno di legge di
finanziare una biglietteria integrata per quanto attiene tutto il
sistema dello skipass regionale. Da questo punto di vista mi pare
che l'argomento sia chiaro.
Proprio dalla chiarezza di questo obiettivo derivano le
perplessità dal punto di vista della legittimità, esplicitate dalla
Consigliera Squarzino. Proprio con l'impostazione che abbiamo dato
a questo disegno di legge non si è inteso ammettere al contributo
esclusivamente, come cercava di argomentare la Consigliera
Squarzino, il soggetto promotore del centro di gestione del sistema
tariffario integrato di cui agli articoli 20 e 21, perché se noi
impostiamo tutto il ragionamento sugli articoli 20 e 21,
effettivamente può apparire che il disegno di legge sia in
contrasto con quanto prevede la legge n. 29.
Si è invece ritenuto di poter ammettere a contributo, proprio in
base ai contenuti che ci sono all'interno della legge n. 29, anche
i soggetti - ad esempio l'Assiski, tanto per esplicitare meglio
l'argomento - finalizzati a realizzare e a gestire sistemi di
tariffa unica integrata regionale non strettamente finalizzati al
trasporto pubblico locale, ma comunque promossi su iniziativa di
concessionari di linee funiviarie in servizio pubblico.
Se la Consigliera Squarzino legge bene, così come ha letto bene
e ha argomentato bene gli articoli 20 e 21, anche al capo III della
legge n. 29, in particolare gli articoli 37 e 40, questi articoli
precisano in modo inequivoco la natura di servizio pubblico in
concessione, perché prima si è continuato a parlare solo di
trasporto pubblico, mentre qui si parla di servizio pubblico.
Infatti l'articolo 37 specifica quali sono gli impianti che possono
essere assimilati al servizio di trasporto pubblico, parla di
impianti funiviari, di impianti funicolari, aerei, terrestri che
svolgono funzioni di servizio pubblico, i quali sono disciplinati
dalla presente legge. Per precisare meglio quali sono gli impianti
che non fanno servizio pubblico, il punto 3 specifica che non sono
considerate linee di servizio pubblico quelle realizzate con
impianti funiviari utilizzati esclusivamente dal proprietario, dai
suoi congiunti o dagli ospiti occasionali, a condizione che il
servizio sia totalmente gratuito. Quindi tutti quelli che non
rientrano nel punto 3, rientrano nel servizio pubblico.
Ho ascoltato attentamente le argomentazioni della Consigliera
Squarzino, lei deve ascoltare e rispettare anche le mie
argomentazioni, senza sorridere!
Da questo punto di vista siamo tranquilli che quanto andiamo ad
approvare con la modificazione di questo testo di legge è
perfettamente legittimo.
Altro problema è quello del perché, facendo sempre riferimento
agli articoli 20 e 21, non si provvede ad un sistema di
tariffazione integrato unico. Il motivo è un motivo concreto: che
il sistema che attualmente fa capo all'Assiski è un sistema già
perfettamente operante, contrariamente a quello previsto per il
trasporto pubblico locale, che è ancora da costruire. L'obiettivo
finale sarà comunque quello di avere sempre una più stretta
collaborazione fra il sistema Assiski con quello del trasporto
pubblico locale, se non addirittura una completa unificazione fra i
due sistemi. Questo per fugare i dubbi dal punto di vista della
legittimità.
Sempre legata a questi aspetti vi è la preoccupazione da parte
della Consigliera Squarzino che con queste modificazioni si vada a
ledere la compatibilità con le direttive europee dei contributi
previsti dalla legge regionale n. 15. Al di là del fatto che per il
trasporto pubblico vi sono tutta una serie di leggi, non ultima la
legge statale n. 472/99, che prevede interventi nel settore dei
trasporti e in particolare all'articolo 14 interventi a favore del
trasporto pubblico locale nelle Regioni a statuto speciale e nelle
Province autonome di Trento e Bolzano, a significare che la
possibilità di concedere contributi a sostegno del trasporto
pubblico non lede assolutamente le normative CEE, bisogna poi
sottolineare che le finalità di questi contributi sono a sostegno
di servizi che hanno interesse generale e non interesse di natura
privatistica.
Quindi anche se la materia può essere oggetto di interpretazioni
e orientamenti diversi, da questo punto di vista siamo
perfettamente tranquilli che quanto andiamo ad approvare oggi non è
in contrasto con le direttive europee dei contributi.
Dal punto di vista delle problematiche di carattere generale
sollevate dalla Consigliera Squarzino ritengo di aver dato ampie ed
esaurienti risposte.
Per quanto attiene la spiegazione relativa all'articolo 10, i 30
o i 90 giorni, qui probabilmente c'è stata una valutazione anche da
parte della commissione, dei tecnici e delle società che hanno
aderito alla riduzione dai 90 ai 30 giorni. Per quanto attiene il
comma 2, la norma transitoria chiaramente serve per le domande
riferite all'anno 2000, il comma 2 dà la possibilità per le domande
già presentate per il 1999 di essere eventualmente riorganizzate
rispetto a nuove esigenze che si sono nel frattempo presentate,
sempre nel termine dei 30 giorni. Mi pare che sia un aspetto di
tipo tecnico, ma abbastanza chiaro.
Per quanto attiene il problema invece sollevato dal Consigliere
Tibaldi, che è un problema concreto e reale, relativo all'articolo
6, comma 4, penso che il problema venga direttamente superato
dall'emendamento che ha presentato il relatore Cerise. Infatti con
quell'emendamento si modifica il comma 4, dicendo:
"Salvo in
casi di forza maggiore riconosciuti e autorizzati dalla Giunta
regionale",
quindi non si lascia questa discrezionalità al
direttore del servizio, bensì alla Giunta regionale.
Ad esempio, si incendia un automezzo, automaticamente i resti di
questo automezzo possono essere venduti prima che scada il termine,
oppure in un'organizzazione di infrastrutture edilizie di
un'azienda di trasporto pubblico ci può essere un capannone oggi
destinato ad uffici che può essere trasformato in officina o
viceversa, perché gli attuali uffici trovano dislocazione in un
altro ambito, senza stravolgere le finalità dei finanziamenti
originari.
Viene inoltre precisato, oltre ai 10 anni, 25 anni, 5 anni, con
l'aggiunta dell'ultimo punto che i beni di cui alla lettera a)
devono essere destinati ai servizi di trasporto pubblico locale
affidati dalla Regione ai soggetti che hanno ricevuto i contributi.
Questo per evitare che, in base alla modifica che era stata fatta
al comma 4 dalla commissione, venisse a mancare un requisito
estremamente importante, che è quello che i contributi che noi
diamo ai mezzi e agli autobus devono essere finalizzati ad autobus
destinati al trasporto pubblico. Togliendo questa specificazione,
che sembrava andare in contrasto con quanto andiamo ad integrare
adesso con l'articolo 1, si rischiava, se non andavamo a precisarlo
con l'emendamento, di aprire un fronte che non risponde
all'obiettivo che si era posto la commissione.
Penso che con questo emendamento andiamo anzitutto a chiarire
meglio i compiti e i ruoli per poter dare queste deroghe e
soprattutto specifichiamo che i contributi possono essere dati solo
per gli autobus destinati al servizio pubblico.
Vi è anche, sempre nell'emendamento, una modificazione del comma
5, che prevede due correzioni molto importanti. Innanzitutto si
toglie l'equivoco da quando parte il termine per la durata di
vincolo, se al momento della concessione, dell'erogazione del
contributo o della fatturazione; si lascia il termine della
fatturazione, che è il termine più corretto rispetto a quello che
può essere il termine della concessione del contributo, perché
posso deliberare di concedere il contributo, ma la fattura può
essere fatta successivamente, quindi il termine degli anni ai quali
viene vincolato il mezzo scatta ancora prima che io lo abbia
acquistato. Ci pare da questo punto di vista di fare maggiore
chiarezza.
Soprattutto però ci sembra molto importante, forse questo
aspetto era sfuggito inizialmente alla commissione, aver tolto
"salvo i casi di fuori linea"
, perché i fuori linea sono
destinazioni d'uso diverse da quelle per cui viene dato il
contributo e possono essere autorizzati in base alla legge n. 29
solo da un decreto dell'Assessore, che specifica le percentuali del
parco vetture che possono essere destinate giorno per giorno ad
eventuale servizio di fuori linea. Successivamente queste
percentuali vengono comunicate ai singoli concessionari, e in base
alla comunicazione dei singoli concessionari vengono anche
identificate le immatricolazioni di queste vetture, cioè targa e
quant'altro. Questo per evitare abusi o irregolarità che nel
passato si possono essere verificate.
Il lasciare nel comma 5 il termine fuori linea di carattere
generico poteva dare la sensazione che si andava ad aprire di nuovo
un fronte che non era di facile controllo, quindi questo aspetto
viene eliminato.
Ho colto anche l'occasione nel rispondere al quesito del
Consigliere Tibaldi di illustrare l'emendamento presentato dal
relatore Cerise.
Per quanto attiene gli aspetti burocratici, pensiamo che la
legge cerchi di sburocratizzare gli adempimenti che attualmente si
rendono necessari, salvaguardando sempre tutti gli elementi
necessari per il controllo della chiarezza e della compatibilità
delle pratiche rispetto agli obiettivi che la legge originaria si
era prefissata.
Président
Nous procédons à l'examen, article par article,
sur la base du nouveau texte élaboré par la IV
ème
Commission.
A l'article 1 il y a l'amendement présenté par la Conseillère
Squarzino qui récite:
Emendamento Al comma 1 dell'articolo 1 eliminare la frase: "
? o dai concessionari di linee funiviarie in servizio pubblico per
realizzare e gestire sistemi di tariffa unica integrata
regionale".
La parole à la Conseillère Squarzino Secondina.
Squarzino (PVA-cU)
Prendo la parola rispetto a questo
articolo per rispondere ad alcune osservazioni fatte
dall'Assessore.
L'Assessore ritiene, come ha dichiarato, di aver dato ampie ed
esaurienti risposte alle mie osservazioni; mi permetta, Assessore,
io non le considero esaurienti perché lei non mi ha risposto.
Lei mi ha letto la differenza che c'è fra servizio pubblico e
servizio privato, perché quando mi spiega che non sono considerate
linee di servizio pubblico quelle realizzate con impianti funiviari
utilizzati esclusivamente dal proprietario, mi fa la differenza fra
quello che è un impianto privato e quello che è un impianto
pubblico. E su questo siamo d'accordo, nessuno mette in dubbio che
se un impianto serve soltanto al proprietario, quello è
privato.
Intanto vorrei sapere quali sono in Valle d'Aosta gli impianti a
fune che non sono utilizzati come linee di servizio pubblico, ma
sono utilizzati esclusivamente dal proprietario. Io non ne conosco;
può darsi che lei ne conosca qualcuno che a me sfugga?
(interruzione dell'Assessore Lavoyer, fuori
microfono)
? Non mi interessa la distinzione fra servizio pubblico e
servizio privato, non questo le avevo chiesto! Avevo chiesto di
indicare quale differenza c'è, e su questo ho insistito, forse non
sono stata abbastanza chiara, e quindi lo ripeto, quale differenza
c'è fra il servizio di trasporto pubblico e il servizio pubblico,
perché quando lei, per giustificare i contributi che dà, fa
riferimento alla legge nazionale, ha detto chiaramente l'articolo
14 della legge sul trasporto pubblico.
Allora, lei stesso, Assessore, ha riconosciuto che alcuni
contributi vanno dati solo ed esclusivamente se si tratta di un
servizio di trasporto pubblico! Nel momento in cui lei trasferisce
tutti i requisiti e i contributi, che vengono riconosciuti ai
servizi di trasporto pubblico, proprio perché svolgono un servizio
pubblico che è richiesto dalla comunità, quando lei trasferisce i
requisiti del trasporto pubblico sul servizio pubblico, lei fa un
atto che è illegittimo perché il servizio pubblico non possiede i
requisiti che giustificano questi contributi!
Questo è il motivo per cui abbiamo presentato all'articolo 1 un
emendamento, che toglie l'ultima parte del comma, cioè là dove si
prevede che questi contributi, che sono previsti per il trasporto
pubblico, siano attribuiti ai concessionari di linee funiviarie in
servizio pubblico, che è una cosa, ripeto, totalmente diversa.
Vorrei che questa distinzione lei riuscisse poi a sostenerla di
fronte alla Comunità europea, che riuscisse a spiegare come noi
possiamo dare dei contributi a dei concessionari privati o a
società private con finalità di lucro perché, ricordiamocelo, sono
società con finalità di lucro. Ora noi a queste società private con
finalità di lucro diamo dei contributi con denaro pubblico in base
a quale criterio di bene pubblico? Non esiste nessun criterio di
bene pubblico che giustifichi questo intervento. Me lo dica lei se
esiste; non esiste!
Lei deve giustificare di fronte ai suoi colleghi di Giunta, di
fronte all'opinione pubblica che lei attribuisce a delle società
private con fini di lucro, che fanno un'attività per guadagnare dei
soldi e per avere dei profitti, attribuisce dei miliardi del
bilancio regionale. Quindi lei fa delle scelte, sono miliardi che
sono sottratti ad altri settori. Non esiste nessun principio di
bene pubblico che giustifichi questo intervento.
E se queste società di sci, giustamente per essere più
produttive e per rendere un servizio migliore, hanno pensato di
mettersi insieme per realizzare un unico skipass che può servire
per tutti gli impianti sciistici, hanno fatto bene! Ma per questo
noi, ente pubblico, con i soldi di tutti i Valdostani dobbiamo
pagare queste opere di ammodernamento! In nome di quale principio,
Assessore?
Président
La parole à l'Assesseur au tourisme, aux sports,
au commerce et aux transports, Lavoyer.
Lavoyer (FA)
Chiaramente ci asterremo su questo
emendamento, perché ho spiegato prima quali erano le finalità della
legge; se approviamo questo emendamento possiamo fare a meno di
discutere la legge.
Vorrei sottolineare un elemento, partendo dalla conclusione
dell'intervento della Consigliera, che quando prende una posizione
la sostiene anche contro l'evidenza, e la chiusura del suo
intervento è proprio classica di chi vuole confondere le idee o
cercare di disinformare soprattutto i consiglieri.
Quando sostiene che gli interventi che potrebbero essere erogati
a forma di contributo da parte dell'Amministrazione regionale con
l'approvazione di questo disegno di legge vanno nella direzione di
riammodernare gli impianti, mi pare che l'articolo 1 sia
chiarissimo: si parla di servizio pubblico per realizzare e gestire
sistemi di tariffa unica integrata regionale. Mi pare che siano
chiaramente precisate all'articolo 1 quali sono le finalità di
questo disegno di legge.
Si continua sempre sull'equivoco di ribaltare i requisiti
contenuti negli articoli 20 e 21 del disegno di legge, tralasciando
quello che è il capo III della legge n. 29, in particolare
l'articolo 37, ambito di applicazione. E questo è il motivo per cui
l'ho letto; qui non si parla di trasporto pubblico, si parla di
servizio pubblico. Sottolinea il comma 3 di questo disegno di legge
quali sono gli impianti funiviari che non possono essere
considerati di servizio pubblico.
Allora non ho capito bene se l'argomentazione della Consigliera
sull'illegittimità, a parte il fatto che stiamo approvando un
disegno di legge, quindi non è un atto deliberativo che fa
riferimento alla legge che può essere illegittimo, se
l'argomentazione è propedeutica ad azioni tendenti a far sì che
questo disegno di legge abbia dei problemi per quanto attiene la
compatibilità rispetto alle norme europee, altrimenti non riesco a
capire quali sono le finalità dell'argomentazione.
Penso di aver chiarito ampiamente che quanto andiamo a fare è un
provvedimento legittimo, trasparente, specificato, chiaro
nell'articolo 1.
Si può condividere o meno la finalità di questo tipo di
provvedimento; siamo convinti che per la Regione Valle d'Aosta a
vocazione turistica avere un sistema di tariffe integrate, che
collega tutti gli impianti di risalita e che successivamente può
essere collegato al sistema di tariffa integrato del trasporto
pubblico, vada nella direzione di sostenere un ammodernamento di
questa regione e renderla competitiva con le altre località a
vocazione turistica a livello europeo.
Questi sono i nostri obiettivi, che possono essere condivisibili
o meno, e non andiamo a spostare dei miliardi a favore di privati
in senso lato, perché anche i gestori del trasporto pubblico degli
autobus sono dei privati. Altrimenti non riesco a capire il
significato del ragionamento. La finalità del sostegno è
dell'utilità pubblica del servizio stesso.
Président
La parole au Conseiller Tibaldi.
Tibaldi (FI)
Sull'emendamento della Consigliera Squarzino
e, di conseguenza, sull'articolo 1, anticipando un ragionamento che
vale anche per l'articolo 1, emendato o no che sia.
Voglio premettere che non abbiamo alcuna contrarietà preconcetta
nei confronti di un sistema integrato, perché il sistema integrato
dei trasporti si è sperimentato e sta funzionando altrove, specie
in regioni di montagna come il Trentino Alto Adige, sta dando dei
risultati soddisfacenti per l'utenza e, di conseguenza, se ben
gestito, non abbiamo alcuna remora a condividerlo, tant'è che la
legge n. 29/97, la legge madre sui trasporti ne conteneva la
previsione e la legge n. 15/95, che adesso si modifica, è un primo
tentativo di applicare quella parte della legge n. 29, di
conseguenza nel suo obiettivo generale è condivisibile.
Però rimangono alcune perplessità, che peraltro non sono state
dissipate dall'intervento dell'Assessore prima e che vado ad
enunciare.
La prima è la dicotomia società privata e società di trasporto
pubblico. Io penso che fra la società privata, come ha disegnato
prima l'Assessore, cioè quella di cui è proprietario un soggetto
privato che la utilizza per fini propri, dei suoi familiari o
occasionalmente di suoi ospiti, e la società di trasporto pubblico
a tutti gli effetti, rappresentino gli estremi; in mezzo c'è una
gamma intermedia.
Vorrei sapere per esempio se una Monterosa Ski o una Funivia di
Champorcher rientrano nell'un caso o nell'altro caso, anche a
seguito delle obiezioni sollevate dalla Consigliera Squarzino,
perché lei, Assessore, taglia corto e dà una soluzione forse
semplicistica, dall'altra parte vengono sollevati dubbi di
legittimità ai quali peraltro non è stata data una risposta
compiuta. Questo è il mio modesto parere sulla base di quello che
ho capito dal dibattito.
Il secondo punto, Assessore, che non mi sembra sia stato colmato
dalla sua risposta alla mia domanda in sede di discussione
generale, è come volete voi organizzare il sistema di gestione
integrata. Mi spiego. Lei, affrontando la modificazione
all'articolo 1, ha chiarito che ci sono due strutture che dovranno
entrare in funzione: una che riguarda la biglietteria per la
gestione del trasporto pubblico locale su autobus, e l'altra
l'Assiski per lo skipass regionale. Se ho capito bene, sono questi
due i soggetti che saranno gli attori di questo sistema. Però come
viene inteso il sistema integrato? Lo skipass regionale vuol dire
che si parla di stagionalità, di quotidianità della durata di
questo ticket che verrà acquistato?
Altra ipotesi: l'utente che vuole trasferirsi da Chamois ad
Aosta, questo è forse un esempio che aveva riportato anche lei
qualche tempo fa in quest'aula, deve servirsi e della funivia che
da Chamois scende a Buisson, e della corriera che da Buisson arriva
fino a Châtillon, e di un'altra corriera che da Châtillon arriva
nel capoluogo ad Aosta, quindi deve, oggi come oggi, fare due o tre
biglietti, con un aggravio nell'organizzare il suo viaggio e di
tempo e probabilmente anche di denaro. Se ho capito bene, anche dai
propositi politici ed amministrativi dell'Assessore, l'obiettivo
del sistema tariffario integrato è quello di semplificare questa
procedura, cioè il residente a Chamois che scende in Aosta compra a
Chamois in un emporio polifunzionale, per esempio, il biglietto che
vale e per la discesa con la funivia e per la corriera per scendere
la vallata e poi magari anche per il treno per arrivare fino ad
Aosta. È questo il modello che si ha in testa e che verrà edificato
con questi passaggi legislativi, oppure no? E come si interseca
questo modello con quello dell'Assiski? Forse oggi non sono nel
pieno delle facoltà mentali, però non l'ho capito!
Questo dovrebbe essere un disegno di legge molto importante, che
contiene delle modificazioni che dovranno dare applicazione ad un
progetto politico amministrativo nel settore dei trasporti di
notevole rilievo, ma come si voglia attuarlo è estremamente
sintetizzato in due capoversi in questa relazione, è stato
estremamente sintetizzato dal Presidente della IV Commissione,
Consigliere Cerise, è stato altrettanto sintetizzato da lei,
Assessore.
Allora da profano, da utente anche di un servizio pubblico per
il quale sappiamo che si spendono 60 miliardi ogni anno, non sono
pochi, che poi vengono dissipati e diluiti a seconda dei vari rami
di intervento, ed è giusto che sia così, ma su questo progetto, su
questo proposito, che è anche un proposito politico e anche
condivisibile, vorrei avere una spiegazione in più, per capire
l'integrazione e l'interazione fra la biglietteria che ci sarà ad
Aosta per gli autobus o a livello periferico nei vari comuni, o in
alcuni comuni, e l'Assiski. Io sinceramente ancora non l'ho capito
e la perplessità mi rimane.
Président
La parole au Conseiller Curtaz.
Curtaz (PVA-cU)
Per annunciare il voto favorevole
all'emendamento proposto dalla Consigliera Squarzino.
Però volevo approfittare per cercare una semplificazione di una
vicenda che altrimenti rischia di apparire un problema meramente
terminologico. Perché forse a seguire il dibattito dall'esterno,
sembra che si stia discutendo di qualcuno che ama le disquisizioni
e quindi insiste su certe definizioni terminologiche piuttosto che
altre. Non è così.
Qui stiamo discutendo di due cose diverse, stiamo discutendo di
patate e di carote. C'è il servizio di trasporto pubblico che è
composto da: ferrovia, autobus e pullman, Buisson-Chamois e
Aosta-Pila. Queste le patate. Le carote sono tutti gli impianti
sciistici di risalita: questi non sono definibili come servizio di
trasporto pubblico, ma sono servizio pubblico in senso
generale.
La legge che faceva riferimento all'integrazione tariffaria fa
riferimento solo alle patate, difatti parla di sistema, non di
sistemi, quindi: ferrovia, pullman e autobus, Pila-Buisson e
Aosta-Pila.
Oggi scopriamo che vengono inserite insieme alle patate anche le
carote. Cos'è che non sta bene? Che questo inserimento delle carote
con le patate avviene in maniera surrettizia e subdola, perché se
non c'era la Consigliera Squarzino che scopriva questo aspetto, non
veniva fuori. È stato fatto questo tentativo, poi è andato male
perché c'è qualcuno che approfondisce le cose e scopre questo
tentativo. Perché non va bene questo tentativo? Perché si dovevano
fare le cose più chiare!
Non entro nel merito se occorra o non occorra contribuire a
pagare un servizio di integrazione per gli impianti di risalita, è
una scelta politica, si può decidere per il sì come per il no. Ma
non si può discuterne quando discutiamo di altre cose, in questo
modo, perché questo significa fuorviare quella che è la
discussione, perché ripeto è casuale che sia venuto fuori questo
problema.
Cerco di rispondere, prima ancora che lo faccia l'Assessore,
alla domanda di Tibaldi. Il quale dice: ma come si integra?
Tranquillo, Tibaldi, non si integra, sono due cose diverse. Difatti
ci saranno due sistemi integrati, uno che era quello previsto dalla
legge e un altro che ci inventiamo oggi, che è un contributo che
viene dato ai gestori degli impianti di risalita, come diceva la
collega Squarzino, che sono società di lucro. Ma questo è un altro
discorso.
Quello che dà fastidio è che si sia tentato in maniera
surrettizia di far entrare una contribuzione confondendo il settore
delle carote con il settore delle patate.
Président
Je soumets au vote l'amendement présenté par la
Conseillère Squarzino Secondina:
Conseillers présents: 26
Votants: 5
Pour: 5
Abstentions: 21 (Bionaz, Borre, Cerise, Charles Teresa, Cottino,
Cuc, Ferraris, Fiou, Lavoyer, Louvin, Nicco, Ottoz, Pastoret,
Perrin, Perron, Piccolo, Praduroux, Rini, Vallet, Vicquéry, Viérin
D.)
Le Conseil n'approuve pas.
Je soumets au vote l'article 1
er
:
Conseillers présents: 27
Votants: 24
Pour: 22
Contre: 2
Abstentions: 3 (Frassy, Marguerettaz, Tibaldi)
Le Conseil approuve.
Je soumets au vote l'article 2:
Conseillers présents: 27
Votants: 24
Pour: 22
Contre: 2
Abstentions: 3 (Frassy, Marguerettaz, Tibaldi)
Le Conseil approuve.
A l'article 3 il y a l'amendement présenté par la Conseillère
Squarzino Secondina qui récite:
Emendamento Cancellare il comma 2 dell'articolo 3.
La parole à la Conseillère Squarzino Secondina.
Squarzino (PVA-cU)
L'emendamento va ritirato, perché era
collegato con il primo emendamento, nel senso che toglieva i
sistemi di tariffa integrata. È chiaro che essendo collegato con il
primo e non essendo passato il primo, anche questo non passa. Lo
ritiro per non perdere altro tempo, perché so che non passerà.
Président
L'amendement est retiré.
Je soumets au vote l'article 3:
Conseillers présents: 28
Votants: 24
Pour: 22
Contre: 2
Abstentions: 4 (Collé, Frassy, Marguerettaz, Tibaldi)
Le Conseil approuve.
Je soumets au vote l'article 4:
Conseillers présents: 28
Votants: 24
Pour: 22
Contre: 2
Abstentions: 4 (Collé, Frassy, Marguerettaz, Tibaldi)
Le Conseil approuve.
A l'article 5 il y a deux amendements présentés par le
Conseiller Cerise, dont je donne la lecture:
Emendamento Il comma 4 del nuovo articolo 6 è sostituito dal
seguente:
"4. Salvo in casi di forza maggiore riconosciuti e autorizzati
dalla Giunta regionale, i beni oggetto di contributo non possono
mutare la destinazione o essere alienati per un periodo di:
a) dieci anni per gli autobus e le attrezzature;
b) venticinque anni per gli immobili;
c) cinque anni per le attrezzature inerenti la tariffazione
unificata.
I beni di cui alla lettera a) devono essere destinati ai servizi
di trasporto pubblico locale affidati dalla Regione ai soggetti che
hanno ricevuto i contributi."
Emendamento Il comma 5 del nuovo articolo 6 è sostituito dal
seguente:
"5. I periodi di cui al comma 4 decorrono dalla data di
fatturazione dei beni oggetto di contributo; qualora il soggetto
che ha ricevuto il contributo contravvenga a quanto previsto in
ordine alla destinazione d'uso o al divieto di alienazione, deve
restituire la quota di contributo corrispondente al periodo di
mancata utilizzazione dei beni, maggiorata del dieci per cento; in
caso di autorizzazione ai sensi del comma 4 la penale del dieci per
cento non viene applicata."
Je soumets au vote l'article 5 tel qu'il découle des amendements
présentés par le Conseiller rapporteur:
Articolo 5 (Modificazioni all'articolo 6)
1. L'articolo 6 della l.r. 15/1995 è sostituito dal
seguente:
"Articolo 6
(Domande di contributi)
1. La domanda per ottenere i contributi ai sensi della presente
legge deve essere presentata alla struttura regionale competente in
materia di trasporti, entro il 31 gennaio di ogni anno.
2. La domanda per i contributi di cui all'articolo 1, comma 2,
lett. a), deve essere corredata del piano annuale o pluriennale
degli investimenti aziendali, con l'indicazione dei mezzi che si
intendono sostituire e di quelli che si intendono acquistare,
unitamente al preventivo di costo.
3. La domanda per i contributi di cui all'articolo 1, comma 2,
lett. b), deve indicare i motivi che giustificano l'intervento
nell'ambito del piano annuale o pluriennale degli investimenti
aziendali ed elencare i beni oggetto dell'intervento, le loro
caratteristiche funzionali ed il preventivo di costo.
4. Salvo in casi di forza maggiore riconosciuti e autorizzati
dalla Giunta regionale, i beni oggetto di contributo non possono
mutare la destinazione o essere alienati per un periodo di:
a) dieci anni per gli autobus e le attrezzature;
b) venticinque anni per gli immobili;
c) cinque anni per le attrezzature inerenti la tariffazione
unificata.
I beni di cui alla lettera a) devono essere destinati ai servizi
di trasporto pubblico locale affidati dalla Regione ai soggetti che
hanno ricevuto i contributi.
5. I periodi di cui al comma 4 decorrono dalla data di
fatturazione dei beni oggetto di contributo; qualora il soggetto
che ha ricevuto il contributo contravvenga a quanto previsto in
ordine alla destinazione d'uso o al divieto di alienazione, deve
restituire la quota di contributo corrispondente al periodo di
mancata utilizzazione dei beni, maggiorata del dieci per cento; in
caso di autorizzazione ai sensi del comma 4 la penale del dieci per
cento non viene applicata.
6. Non si considera alienazione o cambio di destinazione la
cessione di beni al soggetto subentrante nella gestione di linee di
trasporto pubblico locale, secondo quanto previsto dalla legge
regionale 1° settembre 1997, n. 29 (Norme in materia di servizi di
trasporto pubblico di linea). In tal caso, il soggetto subentrante
assume verso la Regione ed in relazione ai beni oggetto di
contributo, i medesimi obblighi facenti capo al soggetto cedente
fino al termine del periodo calcolato a partire dalla data di cui
al comma 5. Dell'assunzione di tale obbligo occorre fare specifica
menzione negli atti di trasferimento della proprietà dei
beni.".
Conseillers présents: 28
Votants: 24
Pour: 22
Contre: 2
Abstentions: 4 (Collé, Frassy, Marguerettaz, Tibaldi)
Le Conseil approuve.
Je soumets au vote l'article 6:
Conseillers présents: 28
Votants: 24
Pour: 22
Contre: 2
Abstentions: 4 (Collé, Frassy, Marguerettaz, Tibaldi)
Le Conseil approuve.
Je soumets au vote l'article 7:
Conseillers présents: 28
Votants: 24
Pour: 22
Contre: 2
Abstentions: 4 (Collé, Frassy, Marguerettaz, Tibaldi)
Le Conseil approuve.
Je soumets au vote l'article 8:
Conseillers présents: 28
Votants: 24
Pour: 22
Contre: 2
Abstentions: 4 (Collé, Frassy, Marguerettaz, Tibaldi)
Le Conseil approuve.
Je soumets au vote l'article 9:
Conseillers présents: 28
Votants: 24
Pour: 22
Contre: 2
Abstentions: 4 (Collé, Frassy, Marguerettaz, Tibaldi)
Le Conseil approuve.
Je soumets au vote l'article 10:
Conseillers présents: 28
Votants: 24
Pour: 22
Contre: 2
Abstentions: 4 (Collé, Frassy, Marguerettaz, Tibaldi)
Le Conseil approuve.
Je soumets au vote l'article 11:
Conseillers présents: 28
Votants: 24
Pour: 22
Contre: 2
Abstentions: 4 (Collé, Frassy, Marguerettaz, Tibaldi)
Le Conseil approuve.
Je soumets au vote l'ensemble du projet de loi:
Conseillers présents: 28
Votants: 24
Pour: 22
Contre: 2
Abstentions: 4 (Collé, Frassy, Marguerettaz, Tibaldi)
Le Conseil approuve.
