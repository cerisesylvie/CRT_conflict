Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3030 del 23 settembre 1987 - Resoconto
OGGETTO N. 3030/VIII - SERVIZIO FERROVIARIO PER IL TRASPORTO
DEGLI STUDENTI TRA AOSTA E VERRES. (Interrogazione e
interpellanza).
PRESIDENTE
: La Presidenza propone di trattare insieme gli
argomenti iscritti ai punti nn. 14 e 19, rispettivamente
l'interrogazione presentata dai Consiglieri Cout e Bajocco, e
l'interpellanza presentata dai Consiglieri Sandri e Pascale, in
quanto concernenti lo stesso argomento.
Interrogazione
Avuta notizia, di fonte sindacale, circa la istituzione
sperimentale di un nuovo servizio ferroviario fra Aosta e Verrès,
destinato in particolar modo agli studenti che frequentano
l'Istituto Professionale di Verrès;
Constatato che il costo dell'abbonamento mensile per studenti
(lire 16.900 mensili) risulta molto contenuto rispetto alla cifra
già pagata dalla Regione per integrare l'abbonamento mensile
praticato dalle autolinee;
i sottoscritti Consiglieri regionali del gruppo comunista
Interrogano
gli Assessori competenti per conoscere:
1) come la Giunta si regolerà rispetto all'integrazione a
favore degli abbonamenti per studenti per i due tipi di servizio
(ferroviario e di autolinee);
2) se sono state prese iniziative per far conoscere agli
studenti la possibilità di usufruire del nuovo servizio
ferroviario.
F.ti: E. Cout, I. Bajocco
Interpellanza
Venuti a conoscenza che l'ente Ferrovie dello Stato, su
richiesta dell'Assessorato regionale all'Industria, Commercio,
Artigianato e Trasporti, ha istituito per il prossimo anno
scolastico un servizio sperimentale con due nuovi treni tra Aosta e
Verrès per gli studenti che si recano in questa località per
frequentare l'Istituto Tecnico Industriale, l'Istituto
Professionale Regionale o il Corso Sperimentale Linguistico;
Constatato che tale iniziativa è lodevole perchè offre una
confortevole ed economica alternativa ai pullman, per gli studenti
di Aosta, Nus, Chambave e Châtillon, pur presentando alcune lacune
(l'attestamento sarebbe auspicabile a Saint-Pierre, il rientro con
il diretto delle 18,30 dovrebbe consentire almeno la discesa a
Chambave);
Ricordata la delibera della Giunta regionale n. 6580 del 5
settembre 1986 "Approvazione ed impegno della spesa di L.
20.000.000= per il trasporto degli studenti della scuola coordinata
dell'IPR e dell'Istituto tecnico industriale di Verrès - anno
scolastico 1986, 1987", con cui si assegnava un contributo del 40%
sul prezzo dell'abbonamento che costa attualmente lire 55.000 (di
cui 33.000 a carico dello studente e lire 22.000 a carico della
Regione).
Appreso che il costo dell'abbonamento ferroviario è di L.
16.900;
Interpella
l'Assessore regionale alla Pubblica Istruzione per
conoscere:
-
se intenda adeguare alle nuove possibilità offerte
dall'Ente Ferrovie dello Stato i propri interventi per incentivare
la frequenza scolastica nelle scuole di Verrès;
-
se intenda, in collaborazione con l'Assessorato
all'Industria, Commercio, Artigianato e Trasporti, perfezionare il
servizio ferroviario sperimentale per renderlo il più confacente
possibile alle necessità degli studenti;
-
in che modo intenda pubblicizzare questo esperimento perchè
possa ottenere quei risultati di gestione che lo potranno rendere
permanente, assicurando un risparmio per gli studenti e per la
Regione.
F.ti: G. Sandri, L. Pascale
PRESIDENTE
: Quando si discutono assieme una interpellanza
e una interrogazione, si procede alla illustrazione
dell'interpellanza, l'interpellato Assessore risponde, e poi
replicano sia gli interroganti che gli interpellanti.
Ha chiesto di illustrare l'interpellanza il Consigliere Sandri,
ne ha facoltà.
SANDRI (N.S.):
Siamo venuti a conoscenza che grazie
all'interessamento dell'Assessorato regionale all'Industria e
Commercio, l'Ente Ferrovie dello Stato aveva istituito (vedi la
lettera dell'interrogazione del 14 agosto) una coppia di treni fra
Aosta e Verrès per consentire agli studenti pendolari che
frequentano gli istituti superiori della cittadina della Bassa
Valle, di poter utilizzare il mezzo pubblico.
A nostro parere, questa iniziativa era particolarmente lodevole,
perchè consentiva un trasporto maggiormente confortevole rispetto a
quello degli anni precedenti, che veniva effettuato su pullman, a
dei costi decisamente inferiori. A testimonianza di questo, viene
osservato in questi giorni che la coppia di treni ha avuto un
successo notevole, tant'è vero che la locomotrice che rientra alle
13,15 da Verrès è stracolma e si pensa già di passare a due vetture
per il rientro. Questa è la premessa.
Arrivando al problema, a nostro parere c'è stata una
disarticolazione fra l'Assessorato all'Industria e Trasporti che ha
preso una iniziativa, e l'Assessorato alla Pubblica Istruzione, il
quale non ha pubblicizzato sufficientemente questa novità.
Soprattutto vorremmo capire se, per quanto riguarda l'anno
scolastico 1987-88, è stata predisposta una delibera come negli
anni precedenti, per dare un contributo agli studenti che si recano
con l'autopullman a Verrès. Non riusciamo a capire come mai da una
parte esiste un abbonamento ferroviario che costa meno di L.
17.000, dall'altra parte invece c'è un costo di L. 55.000, che
obbliga ovviamente la Regione ad un contributo di L. 22.000 per
abbattere i costi.
Volevamo sapere se era intenzione dell'Amministrazione regionale
coordinare meglio gli interventi, se era interesse
dell'Amministrazione regionale dare dei contributi eventualmente
anche per chi usufruisce della ferrovia per facilitare l'accesso a
Verrès, e soprattutto se ha intenzione di programmare degli
interventi con le Ferrovie dello Stato per migliorare il servizio.
In effetti mancherebbero ancora due obiettivi: il primo è quello di
pubblicizzare la fermata di Chambave al rientro del diretto della
sera, che consentirebbe agli studenti di Chambave di utilizzarlo
sia in andata che in ritorno - questa fermata fino ad oggi c'era,
ma era una fermata tecnica, adesso è stata autorizzata una fermata
normale -; il secondo è il proseguimento di questa coppia di treni
fino a Villeneuve, perchè fra Sarre, Saint-Pierre e Villeneuve,
esistono un'altra trentina di studenti che potrebbero usufruire di
questo trasporto.
PRESIDENTE
: Ha chiesto di parlare l'Assessore
all'Industria, Commercio, Artigianato e Trasporti Lanivi, ne ha
facoltà.
LANIVI (A.D.P.):
Chiarisco subito che non si è trattato
di mancanza di coordinamento fra gli Assessorati su questo
problema, ma di una informazione prima che la Regione fosse
ufficialmente informata di una richiesta che avevamo avanzato
insieme alle OO.SS. del settore al compartimento di Torino, e che è
stata pubblicizzata prima che il compartimento ci segnalasse che
veniva data attuazione a questo servizio.
In quell'incontro abbiamo richiesto un servizio ferroviario
sperimentale: partenza da Aosta alle 7,03, rientro da Verrès alle
13,12 tenendo conto soprattutto degli studenti che avrebbero potuto
utilizzare il servizio da Aosta a Verrès.
Si tratta di un servizio sperimentale che si limita, anche per
le fermate ferroviarie, ad effettuare solo alcune fermate fra Aosta
e Verrès.
La Giunta ha confermato anche per questo anno il servizio
automobilistico da Villeneuve a Verrès, anzitutto perchè il
servizio ferroviario che si aggiunge è limitato ad Aosta e Verrès;
è limitato anche come numero di fermate, mentre il servizio
automobilistico parte da Villeneuve, va a Verrès e fa una serie di
fermate che sono comode per gli studenti che lo utilizzano.
In pratica, per questo anno funzionerà la coppia di treni di cui
parlava il Consigliere Sandri, con gli orari e con le fermate che
sono state indicate, ed il servizio automobilistico che parte da
Villeneuve per raggiungere Verrès.
Si vedrà, a seguito anche del gradimento di questo servizio, la
possibilità di richiedere la prosecuzione di questo treno fino a
Villeneuve, ma per questo anno l'esperimento vale sulla tratta
Aosta-Verrès.
Per quanto riguarda gli abbattimenti, è fuori dubbio che la
cifra di 16.900 lire mensili non risponde a nessun criterio di
economicità; è prezzo politico, è prezzo stabilito dalle FF. SS.,
di cui sappiamo anche le condizioni economiche. Se la domanda (non
ho capito bene) è di abbattere ancora il prezzo di questo
abbonamento, otterremmo delle condizioni di squilibrio rispetto a
chi utilizza il pullman. Sul prezzo del pullman l'Amministrazione
regionale interviene già, abbattendo non di poca cosa, ma del 40%
il costo di abbonamento.
Le scelte attuali della Giunta vanno in direzione del
mantenimento dei costi attuali, senza ulteriori abbattimenti.
Per quanto riguarda la pubblicizzazione, prima ancora che
l'Amministrazione regionale venisse ufficialmente e con precisione
informata dell'impegno del compartimento di Torino, un sindacato
aveva già informato gli studenti. Si è trattato di una azione di
tipo solitario di un sindacato, quindi senza concordare nè con gli
altri Sindacati, nè con le FF.SS., nè con la Regione, un programma
di informazione. Per adesso credo che l'informazione sia stata
sufficiente e nelle scuole e fra gli studenti.
Vedremo di fornire una informazione più competa sull'intero
sistema dei trasporti scolastici e in occasione della Conferenza
regionale dei trasporti vedremo di operare un collegamento, non
solo su questa linea, ma di integrazione, di complementarietà fra
sistema ferroviario e sistema automobilistico, al servizio degli
studenti e della popolazione della Valle.
PRESIDENTE
: Ha chiesto di parlare l'Assessore alla
Pubblica Istruzione Faval, ne ha facoltà.
FAVAL (U.V.):
Je voudrais ajouter seulement un petit mot
à ce propos. Il faut dire très clairement que le transport par
train en Vallée d'Aoste n'est pas aussi confortable que l'on
prétend dans certains documents. Tant il est vrai que nombre de
parents se sont présentés au bureau de l'Assessorat en souci et
pour nous demander si effectivement le transport par car allait
être abandonné par l'Administration régionale, parce que, en plus
de ce qui a été dit par M. Lanivi, il faut penser même à la
situation d'Aoste. Les parents des élèves qui doivent se rendre à
Verrès, et qui habitent dans la banlieue d'Aoste, ou bien dans les
Communes avoisinantes, sont venu demander s'ils étaient obligés
d'utiliser le train, s'ils auraient dû le matin porter les élèves
jusqu'à la gare d'Aoste, parce qu'au contraire le car dans ces
Communes, il s'arrête à la banlieue de la ville.
Donc il est très vrai qu'il y a un coût plus cher, mais les
parents, eux-mêmes, préfèrent ce genre de transport, parce qu'il se
manifeste de façon plus confortable.
Comme il a été dit, la question concernant le coût est une
question de choix politique; le coût du train n'est pas inférieur,
est un coût que la communauté doit remplir, à travers les impôts
que l'état nous demande de payer.
Une dernière question que je voulais souligner, c'est que ce
matin M. Sandri se plaignait de ne pas avoir un accès facile aux
données des bureaux de l'Administration régionale: la prochaine
fois qu'il viendra demander des données à l'Assessorat à
l'Instruction Publique, on lui demandera de mettre per écrit
l'utilisation qu'il va en faire, parce qu'on a pu constater que les
noms des élèves qu'on lui a donné, ont été utilisés pour faire
publicité à un certain Syndicat. Dans ce sens nous croyons que si
on demande aux Assesseurs régionaux de se comporter correctement,
la même chose nous pouvons demander aux Conseillers régionaux.
PRESIDENTE
: Ha chiesto di replicare il Consigliere Cout,
come interrogante, ne ha facoltà.
COUT (P.C.I.):
Le risposte che mi hanno fornito gli
Assessori mi lasciano nel dubbio: o non ho capito bene, oppure c'è
qualcosa che non funziona.
C'è qui un servizio, quello delle Ferrovie, che può far
risparmiare soldi alle famiglie e all'Amministrazione regionale. Se
il servizio non funziona, o mancano dei coordinamenti, dobbiamo
cercare di far funzionare meglio la cosa, in modo che i genitori
non si possano lamentare; dobbiamo mettere in atto tutti quei
collegamenti dai Comuni fino alla stazione di Aosta, affinchè il
mattino gli studenti possano scegliere se vogliono prendere il
treno.
La risposta invece lascia intravedere che il servizio
ferroviario, è vero, costa meno, ma in fondo per gli studenti è
meglio che si faccia uso degli autobus e dei pullman per i
trasporti alle scuole.
Questo mi fa dubitare che si voglia poi effettivamente
coordinare il servizio che, come già diceva il Consigliere Sandri,
è stato messo in piedi con una iniziativa di questo anno e che sarà
solo in prova per tre mesi, ma che potrà avere un suo futuro, se
potenziato in modo adeguato.
Per ciò che riguarda l'iniziativa di pubblicizzare questo
servizio, penso che questa avrebbe dovuto essere fatta in tempo
dall'Assessorato, che non avrebbe dovuto farsi precedere da
nessuno, tanto meno da un Sindacato. Se c'è stata l'iniziativa di
illustrare, di far conoscere questo servizio da parte di un
Sindacato, vuol dire che in questo caso la Regione è arrivata dopo,
e lo dovrà fare d'ora in avanti in modo adeguato. Quindi chiedo
all'Assessore alla Pubblica Istruzione, all'Assessore ai Trasporti,
che su questa questione meditino meglio, e se ci sono queste
carenze, di coprirle. Ma non si può dire che questo servizio non
funziona bene, che ci sono delle carenze, che non dobbiamo coprire
queste carenze, che ci sono pur sempre i pullman. Perché mi sembra
di aver capito che i genitori lamentano in Assessorato che in fondo
il servizio dei pullman è più comodo e che (fra le righe) è meglio
per gli studenti servirsi di quest'ultimo.
Questa posizione non mi trova assolutamente d'accordo.
PRESIDENTE
: Ha chiesto di parlare il Consigliere Pascale,
ne ha facoltà.
PASCALE (P.S.I.):
Mi pare di aver colto negli Assessori
due tipi di rimproveri:
uno al Sindacato e uno al Consigliere Sandri. Per quest'ultimo
risponderà l'interessato, che ha già chiesto di intervenire per
fatto personale; non credo che si possa però rimproverare il
Sindacato per quello che ha fatto, anche un solo Sindacato. I
Sindacati in genere hanno sollecitato l'Amministrazione regionale
per avere questo servizio delle Ferrovie e, a quel che mi risulta,
questa campagna di sensibilizzazione è stata effettuata a fine
agosto.
Non conosco i termini della comunicazione all'Assessorato ai
Trasporti da parte dell'Ente delle Ferrovie dello Stato, però mi
pare che i tempi scelti dal Sindacato per informare e
sensibilizzare gli studenti a questo tipo di trasporto sono
abbastanza ravvicinati a quello che era l'inizio della scuola. Se
ci fosse stata una tempestività maggiore da parte
dell'Amministrazione regionale, non ci sarebbe stata questa
informazione preliminare da parte del Sindacato.
Per quanto riguarda il problema in sè, ho delle perplessità sul
fatto che sia stata riconfermata per intero la convenzione dello
scorso anno, che prevede un contributo all'azienda privata che
effettua il servizio da Villeneuve fino a Verrès. Credo che in
questo caso si poteva trovare un raccordo fra il servizio
ferroviario, così come è stato istituito oggi in via sperimentale,
e il servizio privato che doveva sostituire queste carenze attuali
del trasporto ferroviario, in modo particolare le carenze che vanno
da Villeneuve fino ad Aosta; quindi la convenzione poteva
riguardare un tratto limitato e non tutto il tratto.
Anch'io ho avuto questa impressione, cui accennava prima il
Consigliere Cout, che in fondo questa iniziativa dell'ente delle
ferrovie statali non è stata accolta con molto favore da parte
dell'Amministrazione regionale. Credo che la politica
dell'Amministrazione regionale debba tendere ad incentivare l'uso
del trasporto pubblico, e disincentivare l'uso del trasporto
privato; quanto a dire poi che il costo è inferiore, la spiegazione
è perchè la politica governativa ovviamente ha questa
caratteristica.
PRESIDENTE
: Ha chiesto di parlare il Consigliere Sandri,
ne ha facoltà.
SANDRI (N.S.):
Faccio due piccole osservazioni per quanto
riguarda l'interpellanza. Se è vero che lo Stato ripiana a piè di
lista il deficit delle ferrovie dello Stato, la Regione valle
d'Aosta risana a piè di lista i bilanci delle aziende di autolinee,
per cui non credo ci sia una grande differenza da questo punto di
vista.
In secondo luogo, il fatto che non sia cosi confortevole il
trasporto su ferrovia rispetto a quello su pullman, può essere
vero, ognuno ha le proprie opinioni. Dal successo dell'iniziativa
non credo che si possano trarre dei dati diversi, visto che la
maggioranza degli studenti si è messa ad utilizzare la
ferrovia.
Veniamo adesso al fatto personale. L'Assessore mi ha accusato di
aver fatto un uso indecoroso di dati da lui forniti. Intendo
smentire questa sua affermazione, in quanto, per prima cosa, non
sono riuscito ad avere i dati dell'Assessorato alla Pubblica
Istruzione; per seconda cosa, è un sindacato e non il sottoscritto
ad avere usato i dati.
Mi pare utile anche raccontare come funzionano le cose
all'Assessorato alla Pubblica Istruzione nel mese di agosto. Il
sottoscritto aveva bisogno di conoscere dei dati, proprio per
capire in rapporto alle fermate già esistenti, là dove doveva
fermarsi il treno, quindi che compatibilità c'era fra servizio
autopullman e servizio ferrovie, e per conoscere il numero degli
studenti divisi per Comune. Questi dati li ho avuti grazie alla
collaborazione dei Presidi degli Istituti di Verrès, ma io
personalmente non sono riuscito a trovare per una settimana
consecutiva nè l'Assessore, nè alcun altro dirigente alla Pubblica
Istruzione. Alcuni dati relativi al 1986-1987 mi sono stati
consegnati grazie alla cortese collaborazione di un vice dirigente
della Presidenza della Giunta, cui mi ero rivolto in mancanza di
qualsiasi altra persona.
Il lasciare scoperto un Assessorato in questa maniera mi sembra
una cosa indegna, in un momento in cui la Pubblica Istruzione
dovrebbe marciare a tappe forzate per risolvere i problemi
dell'anno scolastico che inizia nel mese di settembre. Questo è
l'atteggiamento dell'Assessorato alla Pubblica Istruzione.
Inoltre attendo dall'Assessorato alla Pubblica Istruzione non
solo i dati di questi studenti che non mi sono stati forniti per
quanto riguarda il 1987-1988, ma anche i dati inerenti l'Istituto
d'Arte, che ho richiesto nel mese di giugno.
L'atteggiamento provocatorio di questo Assessore deve finire, e
in questo senso la legge che citavo stamattina, di accesso alle
informazioni regionali, è sempre più urgente.
Termino dicendo che problemi di questo genere li ho avuti
soltanto in due casi: con l'Assessorato alla Pubblica Istruzione
più volte e con il Servizio silvicoltura; con tutti gli altri
Assessorati i rapporti si sono svolti sempre con la massima
correttezza.
PRESIDENTE
: Ha chiesto di parlare, per fatto personale,
l'Assessore alla Pubblica Istruzione Faval, ne ha facoltà.
FAVAL (U.V.):
En ce qui concerne l'activité de
l'Assessorat et de l'Assesseur au mois d'août 1987, je voudrais
renseigner M. Sandri, qu'à cette période, comme une grande partie
des Conseillers et du monde du travail en Italie, moi
personnellement j'étais à Ollomont, et je participais régulièrement
aux réunions de la Junte. En effet pendant cette première semaine,
quand le vendredi 7 je me suis rendu dans mon bureau, un vice
dirigeant m'a informé que M. Sandri avait demandé les noms et les
adresses des élèves fréquentant l'Institut Professionnel Régional
de Verrès.
La lettre envoyée par la CGIL, signé par Pasquale Verducci, est
du 11 août 1987; j'ai été mis au courant qu'il y avait cette lettre
par un parent qui est venu dans mon bureau pour me la montrer, le
25 du mois d'août, et en cette date j'ai téléphoné au bureau de la
gare d'Aoste, pour me renseigner sur le nouveaux horaires. On m'a
dit qu'ils n'avaient pas de communications officielles et on m'a
donné le numéro 55691 qui correspond au Capufficio orari,
compartimento Ferrovie dello Stato di Torino. Je lui ai téléphoné
et au cours de la conversation j'ai appris qu'il y avait eu une
réunion au mois de juillet, qu'on était en train de décider et que
la communication officielle n'avait pas encore été donnée. Donc
nous n'étions pas à même de faire des communications et de
publicité de n'importe quel genre à personne, puisque nous n'avions
pas de reinseignements officiels. Cela est la situation dans
laquelle on s'est trouvé, et ce n'est pas une manque de volonté de
faire la publicité au service de chemin de fer italien.
