Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 918 del 15 novembre 1984 - Resoconto
OGGETTO N. 918/VIII - "INIZIATIVE DI SOLIDARIETA' CON IL
POPOLO POLACCO". (Reiezione di mozione).
PRESIDENTE:
Do lettura della mozione presentata dal
Consigliere Aloisi:
MOZIONE
CONSIDERATA la pesante e gravissima situazione in cui versano
le condizioni del popolo di Polonia, asservito da un regime
ispirato al cosiddetto "socialismo reale";
VISTA la tremenda, quanto inspiegabile azione terroristica
condotta da tre funzionari del Ministero degli Interni polacco,
contro l'inerme sacerdote Popieluszko, più volte attaccato dalla
stampa polacca, asservita al regime, per le sue prediche oneste a
favore delle libertà sindacali;
RITENUTO indegno di un paese civile come l'Italia, tacere di
fronte alla violenza gratuita su un Ministro del culto colpevole
unicamente di aspirare alla libertà, che è l'antitesi del comunismo
e dei suoi dogmi marxisti-leninisti;
ALLARMATO per il silenzio imposto a Solidarnosc, e per le
conseguenze del caos che regna al vertice del Partito Comunista
Polacco, con le imprevedibili sortite del Ministro degli Interni,
generale Kiszcag, e con il falso moralismo devastante del Premier
Jaruzelsky, i cui "ammonimenti" sembrano sentenze di morte;
NELL'ESPRIMERE la piena solidarietà a tutta la gente di
Polonia, sacrificata alle esigenze dell'imperialismo
sovietico;
E associandosi all'angoscia di coloro che ancora pregano
increduli per quanto è accaduto a Padre Popieluszko,
tutto ciò premesso, il Consiglio regionale della Valle
d'Aosta
DELIBERA
1)
di esprimere la più grande partecipazione ed il
sostegno, non solo morale, alla coraggiosa, civile e degnissima
resistenza del popolo polacco, prima martoriato dai nazisti e ora
schiavo del comunismo sovietico;
2)
di dedicare una giornata di riflessione e di
pensiero (potrebbe essere l'11 aprile 1985, ricorrenza di San
Stanislao, patrono della chiesa dell'Abate Popieluszko),
all'amicizia con il popolo polacco ed alla condanna di tutti i
sistemi di vita antidemocratici;
3)
di inviare al Ministro degli Esteri della
Repubblica Italiana, i sensi della preoccupazione e del tormento
del popolo valdostano, da sempre contrario a qualsiasi forma di
violenza, sia civile che religiosa;
4)
di inviare copia della presente, tramite gli uffici
della Farnesina, all'ambasciatore polacco a Roma.
PRESIDENTE:
Ha chiesto di illustrare la mozione il
Consigliere Aloisi, ne ha facoltà.
ALOISI (M.S.I.):
Mi ero preparato un intervento che però
non leggerò perché mi sono accorto, leggendo "La Région", organo
ufficiale della Democrazia Cristiana, di aver fatto un intervento
all'acqua di rose, cioè di essere stato forse troppo gentile.
Preferisco allora leggere quella one è la posizione della
Democrazia Cristiana in un suo articolo, scritto su "La Région".
Inizia con questo: "Padre Popieluszko, un esempio del volto
sanguinario del comunismo polacco che assassina gli inermi. Un
martire non può essere strumentalizzato, al massimo diviene beato o
santo, quindi oggetto di venerazione. Alla notizia del rapimento
tutte le coscienze libere hanno sperato in un falso allarme, in un
incidente che avrebbe trovato soluzioni positive. Poi è giunto
l'atroce filtro dei citofoni di Radio Varsavia, le cinghie di un
regime comunista capace sì di trovare un cadavere, ma impotente a
condannare gli esecutori ed i mandanti dell'assassinio di Padre
Popieluszko, che aveva commesso il delitto di credere nella libertà
di fede, di associazione, di pensiero; quelle libertà che i
comunisti italiani sfruttano per cambiare il sistema democratico ed
imporci il paradiso marxista-leninista, dove la vita umana vale
meno di una scommessa. In Polonia siamo arrivati al terrorismo
pagato, diretto e voluto dal governo polacco, dai suoi membri più
autorevoli ad iniziare dal Ministro degli Interni e dalla sua
polizia segreta, che terrorizza uomini, donne e bambini. E' il
risorgimento di Stalin e di quella concezione della religione,
intesa come sovrastruttura, cioè come suppellettile appena
tollerata dal potere statale. Mentre veneriamo il martire non
possiamo sottacere il peso specifico della ideologia
marxista-leninista, che consente sia la dittatura del proletariato,
sia l'imposizione di un regime che disgusta e rovina il 90% del
popolo polacco, poiché il proletariato è uno solo. E' chiaro che il
regime non ha nulla a che vedere con il popolo polacco".
Quando "Le Travail", organo del Partito Comunista Italiano della
Valle d'Aosta, a proposito del barbaro assassinio dell'abate, parla
di esecuzione fascista, forse vuol dire che il regime polacco,
alterato perché non connaturato alle scelte del popolo, è un regime
fascista. Anche i cani sanno che in Polonia domina con il sangue
proprio il P.C. polacco, quindi per i comunisti della Valle d'Aosta
il comunismo equivale al fascismo?
Continua l'articolo de "La Région": "Finalmente, con l'esempio
dell'abate Popieluszko, il socialismo reale ha mostrato la sua
grinta feroce e assassina. Possa la memoria di Padre Popieluszko
costituire un punto di riferimento per tutti coloro che, credenti o
no, aspirano alla pace e alla convivenza civile. Possano i
comunisti locali ed anche quelli di Natta, riflettere sui sistemi
fascisti che i loro fratelli comunisti di Polonia usano per
reprimere le libertà civili di un popolo già martoriato dal
nazismo".
Non vado oltre, ma tengo a fare una piccola considerazione: è
ora di finirla di strumentalizzare il termine fascista, e voglio
invitare i colleghi del P.C.I. ad essere coerenti. Se andiamo a
cercare sul vocabolario della lingua italiana la parola fascista,
vediamo che c'è scritto che fascista era colui che aveva aderito al
partito nazionale fascista, cioè seguiva le ideologie del partito
fascista. Il fatto di strumentalizzare questo termine, come in
questo caso, mi sembra deformare la realtà.
PRESIDENTE:
Ha chiesto di parare il Consigliere Tamone,
ne ha facoltà.
TAMONE (U.V.):
J'ai lu cette motion et je trouve que les
valdôtains ne peuvent pas passer sous silence un événement si
délicat et si complexe mais quand même la motion donne une
présentation des faits un peu trop de part. M. Aloisi est tellement
jeune qu'il n'a rien à voir avec la période fasciste;
malheureusement on ne peut pas dire de même d'autres copains qui
sont avec lui dans son parti. M. Aloisi peut bien rebattre que
c'est la même chose aussi dans d'autres partis, et ça fait partie
de l'histoire.
Avec un groupe de collègues appartenant à toutes les forces
politiques de ce Conseil, tout en ne pouvant pas voter cette motion
que nous retenons trop de part et en déclarant dès maintenant notre
vote contraire à la motion, nous avons préparé un ordre du jour,
dont je donne tout de suite la lecture, et nous demandons au
Conseil de l'approuver:
ORDINE DEL GIORNO
Il Consiglio regionale
della Valle d'Aosta
PREOCCUPATO per l'aggravamento della già complessa situazione
polacca, nella quale l'infame assassinio di padre Popieluszko ha
introdotto nuovi ed oscuri elementi di conflitto e
destabilizzazione;
NELL'ESPRIMERE la propria solidarietà al popolo polacco, che
anche in questa tragica occasione ha saputo manifestare in maniera
non violenta le sue aspirazioni di fondo, indirizzate alla
conquista di spazi di libertà, partecipazione e dialogo
sociale;
NEL RIBADIRE la più ferma condanna di tutte le forme di
violenza che anche in queste settimane hanno portato ad attentati
sanguinosi, a feroci repressioni, a cruenti scontri armati nelle
più diverse parti del mondo, dall'India al Cile, all'Iran, al
Libano, all'Afghanistan;
ESPRIME
la più profonda convinzione che soltanto attraverso il
rispetto delle più ampie libertà dei popoli e degli individui e
attraverso il superamento della logica dei blocchi e delle aree di
influenza i popoli e gli uomini potranno progredire e risolvere i
complessi problemi esistenti;
DELIBERA
di inviare copia del presente documento al Presidente del
Consiglio dei Ministri, al Ministro degli Esteri e all'ambasciatore
polacco.
PRESIDENTE:
Ha chiesto di parlare il Consigliere Aloisi,
ne ha facoltà.
ALOISI (M.S.I.)
: Chiedo alla Presidenza se è corretto, in
base al regolamento, presentare un ordine del giorno in aula in
questo modo, senza averlo discusso prima con i Capigruppo.
PRESIDENTE:
Il regolamento non prescrive la possibilità
di presentare degli ordini del giorno durante la discussione di
mozioni; per correttezza nei confronti dell'Assemblea devo dire che
è una prassi che non è mai stata svolta e che comunque il Consiglio
può ovviare, essendo sovrano nelle sue decisioni.
Ha chiesto di parlare il Consigliere Aloisi, ne ha facoltà.
ALOISI (M.S.I.):
Mi appello al buon senso ed al
comportamento di tutte le forze politiche perché ho presentato una
mozione che riguardava quasi esclusivamente il feroce assassinio di
un sacerdote polacco avvenuto in Polonia, mentre l'ordine del
giorno non è attinente con questo tipo di argomento perché
comprende una varietà di problemi, anche se premetto che voterò a
favore di quell'ordine del giorno.
PRESIDENTE:
Proporrei al Consiglio, per evitare che ci
siano dei precedenti che possono essere poco qualificanti, di
bocciare la mozione, immediatamente dopo chiedere l'iscrizione
all'ordine del giorno di questa nuova mozione e poi la sua
votazione, in modo da mantenersi fedeli al regolamento.
Ha chiesto di parlare il Consigliere Tamone, ne ha facoltà.
TAMONE (U.V.):
Je me déclare d'accord, je voudrais dire à
M. Aloisi, sans vouloir faire de la polémique, que nous avions
écrit motion, mais pour une question de bon goût vis-à-vis de la
personne de M. Aloisi nous avons choisi l'ordre du jour.
Il me semblait une façon correcte de nous conduire. Une autre
fois nous ferons l'épreuve des nombres, si M. Aloisi le veut.
PRESIDENTE:
Ha chiesto di parlare il Consigliere Aloisi,
ne ha facoltà.
ALOISI (M.S.I.):
Innanzitutto devo riconoscere che la
presentazione dell'ordine del giorno, o mozione che dir si voglia,
rappresenta un atteggiamento scorretto e antidemocratico nei
confronti di una forza politica di questo Consiglio, perché questa
mozione, che forse non avete letto bene, dice le stesse cose che
avete detto voi e condanna nello stesso momento tutte le forme
antidemocratiche esistenti sul nostro pianeta, per cui ho
l'impressione che abbiate copiato il vostro ordine del giorno da
questo deliberato.
Quindi mi appello al vostro senso di responsabilità e di
concetto democratico. Per carità, me la voterò da solo, però mi
pare che il vostro atteggiamento sia solo provocatorio e
strumentale, non nei miei confronti ma nei confronti della
popolazione che rappresento.
PRESIDENTE:
Metto in approvazione la mozione in
oggetto:
ESITO DELLA VOTAZIONE
Presenti: 31
Votanti: 27
Astenuti: 4 (Baldassarre, Breuve', Pascale, Torrione)
Favorevoli: 1
Contrari: 26
Il Consiglio non approva
