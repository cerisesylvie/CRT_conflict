Classificazione
ASSISTENZA SANITARIA E OSPEDALIERA
ASSISTENZA SOCIALE
Famiglia, tutela dell'infanzia



Oggetto del Consiglio n. 3892 del 25 luglio 2024 - Resoconto
OGGETTO N. 3892/XVI - Approvazione di mozione: "Impegno del
Governo regionale ad istituire un nucleo di presa in carico e di
accompagnamento organizzativo delle famiglie che necessitano di
assistenza sanitaria fuori del territorio regionale".
Bertin (Presidente) -
Punto n. 72. Ha chiesto la parola
il consigliere Marquis per l'illustrazione.
Marquis (FI) -
Abbiamo presentato quest'iniziativa per
portare all'attenzione dell'Aula il tema di coloro che hanno la
necessità, per particolari ragioni e per particolare gravità, di
dover accedere a delle strutture sanitarie al di fuori del
territorio regionale. Questo tema era stato trattato con la
delibera 825/2023, che ha sostanzialmente introdotto
un'integrazione nei livelli essenziali di assistenza aggiuntivi
regionali di cui alla delibera di Giunta 1241/2019. In questa
delibera era stato trattato anche il tema all'articolo 25 delle
prestazioni per la cura delle pazienti affette dall'endometriosi e
all'articolo 26 prevedeva il rimborso per le spese di viaggio di
soggiorno ai soggetti residenti in Valle d'Aosta che necessitano di
particolare assistenza sanitaria fuori dal territorio regionale.
Ora è trascorso un anno dall'approvazione di questa delibera e in
corso d'anno abbiamo raccolto una serie di problematiche e di
testimonianze da parte di famiglie che hanno avuto delle grosse
difficoltà con delle esperienze di rivolgersi fuori Valle. Non
stiamo parlando di chi fa accesso per delle visite piuttosto che fa
accesso per scelta a un sistema sanitario extra-regionale: stiamo
parlando di persone a cui vengono fatte delle diagnosi che da un
giorno all'altro devono ricoverarsi in strutture fuori Valle o
ricoverare i propri cari e si trovano, vi assicuro, ad affrontare
delle grandi difficoltà che vanno oltre alle previsioni della
delibera, dove è previsto un rimborso di 30-40 al giorno per
sopperire alle spese di trasporto, piuttosto che a quelle di
pernottamento fuori Valle.
Posso assicurare che ho avuto delle testimonianze di famiglie i
cui genitori hanno dovuto dormire in macchina fuori Valle,
soprattutto quando si deve anche passare diversi giorni.
Al di là delle considerazioni che sono state fatte in questa
delibera su queste due voci, che sono una il rimborso per il mezzo
di trasporto e l'altra per il pernottamento, c'è un problema molto
più complesso che, a nostro avviso, va affrontato: quello della
presa in carico della problematica, cioè dal momento che si
verifica un caso di una grande gravità che bisogna accedere a una
struttura fuori Valle, dove qui dalle strutture sanitarie viene
risolto il problema di trovare la struttura sanitaria che ti
accoglie, non deve finire lì il rapporto con quel tipo di paziente,
deve, a nostro avviso, rimanere preso in carico a livello locale
per dare anche un seguito e un accompagnamento a tutte le
problematiche che ci sono indotte. Mi sono stati fatti degli
esempi, è come quando ci si trova di fronte a una calamità, una
famiglia deve trasferirsi da un giorno all'altro fuori Valle, deve
abbandonare la casa, tutti gli impegni, il lavoro, vengono
richiesti ISEE, ci sono tutta una serie di problematiche connesse
che è bene attenzionare. Abbiamo presentato quindi quest'iniziativa
per fare il punto della situazione ad un anno di distanza
dall'approvazione.
Posso leggere la proposta che sarebbe emendata dall'Assessore
rispetto all'impegnativa, che, di fatto, non va a stravolgere
quelle che erano le intenzioni: "si impegna il Governo regionale a
verificare, entro 90 giorni, insieme alla Direzione medica di
presidio dell'Azienda USL, gli effetti prodotti dalla delibera di
Giunta regionale 825/2023 a un anno dalla sua adozione, al fine di
valutarne l'efficacia e approfondire le ulteriori necessità di
presa in carico e di accompagnamento organizzativo delle famiglie
che si trovano costrette a rivolgersi fuori Valle per la tutela
della salute dei propri cari".
In aggiunta a questo, dal momento che è un argomento delicato e
che è bene chiarirsi su cosa si intende, chiederei un impegno
all'Assessore che, una volta predisposta questa valutazione a
un'eventuale delibera di integrazione, ci sia la possibilità di un
riscontro in Commissione prima di adottarla per mettere a fattore
comune la decisione che il Governo regionale vorrà prendere.
Presidente -
Ha chiesto la parola l'assessore Marzi, ne
ha facoltà.
Marzi (SA) -
Il collega Marquis, nel suo ruolo di
factotum con la A, quindi, di conseguenza, accettiamo la proposta
che abbiamo condiviso sulla 825.
Prendiamo anche l'impegno di fare un ragionamento, la 825 era
stato un lavoro molto complesso già in preparazione per tutta una
serie di motivi, cogliamo lo spirito positivamente e continueremo a
lavorare tutti quanti assieme per problemi di questo genere.
Presidente -
La votazione è aperta. La votazione è
chiusa.
Presenti, votanti e favorevoli: 34
La mozione è approvata all'unanimità.
