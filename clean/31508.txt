Classificazione
CASA DA GIOCO



Oggetto del Consiglio n. 553 del 20 maggio 2009 - Resoconto
OGGETTO N. 553/XIII - Interrogazione: "Presunte illecite
manipolazioni di apparecchiature per il gioco d'azzardo e slot
machine".
Interrogazione
Appreso dagli organi di stampa di un'importante inchiesta
condotta dalla Guardia di finanza riguardante presunte illecite
manipolazioni di apparecchiature per il gioco d'azzardo e slot
machine che vedrebbe coinvolti anche soggetti legati al territorio
regionale;
i sottoscritti Consiglieri regionali
Interrogano
la Giunta regionale per sapere:
1) se le società e i soggetti coinvolti nell'inchiesta sopra
citata hanno, o hanno avuto in passato, rapporti con il Casinò di
Saint-Vincent o con società ad esso riconducibili;
2) in caso affermativo, se siano stati accertati in sede
amministrativa possibili collegamenti con l'attività della Casa da
Gioco rispetto alle forniture di apparecchiature irregolari e se
sono stati adottati provvedimenti conseguenti.
F.to: Bertin - Louvin - Chatrian
Président
- La parole au Président de la Région,
Rollandin.
Rollandin (UV)
- Dalle informazioni disponibili,
l'inchiesta è condotta dalla Guardia di finanza di Siena e
coordinata dalla Procura della Repubblica di Firenze; ed è ancora
in corso, quindi coperta dal necessario riserbo degli inquirenti.
L'operazione in questione ha permesso di smantellare
un'associazione a delinquere che utilizzava
new slot
manipolate sia per quanto riguarda il funzionamento delle macchine,
diminuendo la possibilità di vincita dei giocatori, sia per quanto
riguarda il collegamento con la rete informatica dei monopoli di
Stato, permettendo così la realizzazione di incassi completamente
sottratti all'erario. Le
new slot
in questione erano
installate nei bar e locali del centro Italia, mentre il
coinvolgimento del territorio valdostano riguarderebbe la
collocazione ad Aosta di quella che è stata definita la cassaforte
finanziaria dell'organizzazione... negli uffici di un promotore
finanziario di cui la Guardia di finanza di Aosta non ha reso noto
il nome per non inquinare l'inchiesta.
Per quanto riguarda le domande poste dall'interrogazione, la
Casino de la Vallée comunica che l'azienda non ha avuto alcun
rapporto con i soggetti oggetto di indagine citati negli articoli
di stampa, né è a conoscenza al momento di rapporti passati o
attuali con altre società o soggetti ulteriormente coinvolti
nell'operazione condotta dalla Guardia di finanza. Si specifica,
per maggiore chiarezza, che per le forniture di apparecchiature di
gioco il Casino di Saint-Vincent si indirizza da sempre verso
primarie case produttrici mondiali, che certo non forniscono
apparecchiature irregolari. Inoltre è bene precisare che le
cosiddette
"new slot"
, oggetto di indagine, sono
apparecchiature di gioco totalmente differenti dalle
slot
machine
utilizzate dalle case da gioco, prodotte da aziende
internazionali che non commercializzano le citate
new slot
da bar.
Président
- La parole au Conseiller Bertin.
Bertin (VdAV-R)
- Ci rallegriamo che il Casinò non abbia
mai avuto contatti con questo tipo di società, anche perché di per
sé sarebbe un rischio altissimo per una casa da gioco mettere in
dubbio la credibilità della propria attività; visti i risultati del
casinò ultimamente, che sta colando a picco, ci mancava pure questa
nuova vicissitudine! Siamo comunque soddisfatti della risposta
data.
