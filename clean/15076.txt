Classificazione
ATTIVITÀ CULTURALI


Resoconto integrale del dibattito dell'aula
Oggetto del Consiglio n. 1559 del 27 settembre 1995 - Resoconto
SEDUTA POMERIDIANA DEL 27 SETTEMBRE 1995
OGGETTO N. 1559/X Concessione di un contributo di lire
10.000.000 alla Corale di Valgrisenche per l'acquisto di nuove
divise, ai sensi della legge regionale 20 agosto 1993, n. 69.
Deliberazione Il Consiglio
Premesso che:
La legge regionale 20 agosto 1993, n. 69 disciplina la
concessione di contributi a favore di associazioni ed enti pubblici
e privati per attività ed iniziative a carattere culturale,
scientifico ed artistico ed in particolare l'articolo 4 regolamenta
l'assegnazione di sovvenzioni alle corali ed ai gruppi
folcloristici;
Il presidente della Corale di Valgrisenche, Sig. Moret Riccardo,
con lettera in data 26 giugno 1995, ha inoltrato all'Assessorato
della Pubblica Istruzione una domanda tendente ad ottenere un
contributo per l'acquisto di nuove divise;
Il gruppo, composto di 43 elementi, ha deciso infatti di
rinnovare integralmente tutte le divise in quanto ormai obsolete
per l'uso fattone durante un periodo superiore ai dieci anni di
attività;
La spesa prevista ammonta complessivamente a lire 27.190.000
come risulta dal preventivo allegato alla richiesta di contributo e
così suddiviso:
n. 21 divise per uomo composte da giacca,
pantaloni, gilet in drap e camicia
lire 550.000 cadauna Lire 11.550.000
n. 22 divise per donna composte da giacca,
gonna, gilet in drap e camicia
lire 550.000 cadauna Lire 12.100.000
n. 21 scarpe da uomo
lire 90.000 cadauna Lire 1.890.000
n. 22 scarpe da donna
lire 75.000 cadauna Lire 1.650.000
I Servizi Culturali dell'Assessorato della Pubblica Istruzione
hanno provveduto all'istruttoria ed alla valutazione della domanda
esprimendo parere favorevole sulla sua ammissibilità a contributo,
ai sensi dell'articolo 3 comma 3 e dell'articolo 8 comma 1 della
legge regionale 20 agosto 1993, n. 69;
In considerazione del fatto che il 50 per cento della spesa
ritenuta ammissibile ammonta a lire 13.595.000, il contributo può,
pertanto, essere determinato nella misura massima di lire
10.000.000, ai sensi dell'articolo 4 comma 1 lettera c) della legge
regionale 20 agosto 1993, n. 69;
Visto il parere favorevole rilasciato dal Dirigente dei Servizi
Culturali dell'Assessorato della Pubblica Istruzione in ordine alla
legittimità della presente deliberazione, ai sensi del combinato
disposto dell'articolo 72 della legge regionale n. 3/1956 e
successive modificazioni e dell'articolo 21 della legge regionale
n. 18/1980 e successive modificazioni;
Delibera
1) di approvare la concessione alla Corale di Valgrisenche (C.F.
80016400071) del contributo massimo di lire 10.000.000
(diecimilioni) per l'acquisto di nuove divise, ai sensi
dell'articolo 4 comma I lettera c) della legge regionale 20 agosto
1993, n. 69;
2) di approvare ed impegnare la spesa di lire 10.000.000
(diecimilioni) da imputare al capitolo 57260 del bilancio
preventivo della Regione per l'anno 1995 ("Contributi ad enti ed
associazioni culturali ed educative per manifestazioni ed
iniziative culturali e scientifiche") che presenta la necessaria
disponibilità;
3) di provvedere alla liquidazione della spesa ai sensi
dell'articolo 58 della legge regionale 27 dicembre 1989, n. 90 e
successive modificazioni specificando che il contributo in
questione non è soggetto alla ritenuta d'acconto del 4 per cento
prevista dal D.P.R. n. 600 del 29 settembre 1973, in due rate:
- la prima di lire 6.000.000, pari al 60 percento,
immediatamente;
- il saldo del 40 percento, fino ad un massimo di lire
4.000.000, su presentazione di un dettagliato e documentato
rendiconto;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente Pongo in votazione la delibera in oggetto:
Presenti, votanti e favorevoli: 30
Il Consiglio approva all'unanimità
