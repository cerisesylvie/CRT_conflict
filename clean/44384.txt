Classificazione
INDUSTRIA



Oggetto del Consiglio n. 1405 del 24 marzo 2022 - Resoconto
OGGETTO N. 1405/XVI - Interpellanza: "Interventi a sostegno
degli investimenti della Cogne Acciai Speciali".
Bertin (Presidente) -
Punto n. 30 dell'ordine del giorno.
Illustra il consigliere Rollandin.
Rollandin (PA) -
L'interpellanza che abbiamo presentato è
collegata ai fatti che sono stati ampiamente esaminati dalle forze
politiche, relative al discorso della Cogne Acciai Speciali. La
Cogne è un punto di riferimento per tutta la Valle d'Aosta, si è
sempre cercato di migliorare quelle che erano le situazioni nel
tempo e oggi credo che sia una situazione ottimale. Però noi
proprio per questo, e tenendo conto che al momento c'è un periodo
difficile e di crisi, vorremmo sapere se da parte degli Assessori
competenti c'è stato un intervento con i responsabili della Cogne,
con i dirigenti, per capire cosa e come poter agire per evitare che
ci siano delle conseguenze molto più pesanti. Noi abbiamo già avuto
nel tempo delle situazioni molto delicate e credo che sia
importante avere la possibilità di interloquire tra Amministrazione
regionale e Cogne, per intervenire nel modo giusto e nei tempi
giusti. Questa è la ragione per la quale chiediamo di avere notizie
nel merito.
Presidente -
Risponde l'assessore Bertschy.
Bertschy (AV-VdA Unie) -
Grazie al consigliere Rollandin
che ci dà modo di parlare anche di questo argomento. Il tema in
particolare è legato a una notizia che era apparsa alcuni giorni
fa, rispetto alla richiesta di cassa integrazione e in generale ai
rapporti con l'azienda.
I rapporti con l'azienda sono ottimi, c'è un'interlocuzione
continua con il
management
e una grande collaborazione da
parte di tutti, per far sì che si possa da un lato salvaguardare
questo patrimonio industriale importante, dall'altro continuare a
sviluppare azioni, ovviamente nell'ambito delle reciproche
competenze e nei reciproci ruoli, che possano traguardare a
obiettivi sempre più importanti in senso industriale e
occupazionale, che sappiano seguire però l'evoluzione e la
transizione che è in corso e tutto quello che sta un po' cambiando
nel mondo dell'industria e del lavoro.
Rispetto alle notizie di qualche giorno fa, direi che la
situazione oggi è leggermente più rassicurante. Dico questo anche
perché le cose le abbiamo concordate con l'azienda, nel senso che
la situazione paradossale di questa richiesta di cassa integrazione
è data dal fatto che in pochissime ore sono cambiate le condizioni
di fornitura, in particolare del nichel ma anche del gas, e questo
ha portato l'azienda, a tutela dell'occupazione, a fare questa
richiesta straordinaria di cassa integrazione, che è stata inviata
la scorsa settimana e che il Ministero ha trenta giorni per
accettare e autorizzare.
Nel fare questo lavoro a livello politico noi abbiamo seguito
personalmente, nella Commissione sviluppo economico energia, anche
un'iniziativa di rilevanza, che è stata accettata da tutti gli
altri assessori regionali. Una delle azioni, che abbiamo proposto
nel documento che abbiamo proposto al Ministero dello sviluppo
economico, è stata quella di integrare un intervento a sostegno del
reddito dei lavoratori, cercando di andare a richiedere la cassa
integrazione guadagni straordinaria, ai sensi del decreto
legislativo 148 del 2015, anche per gli eventi imprevisti e
imprevedibili. Oggi non sono codificati questi eventi, ma questa
situazione così straordinaria, che è partita con la segnalazione
della Cogne e il lavoro della Regione, è oggi riferita anche ad
altre industrie in Italia. Questo è stato integrato nel documento
che abbiamo approvato e che è oggi in discussione con il Governo
nazionale.
A oggi, per fortuna, la cassa integrazione non è stata attivata,
anzi, c'è una forte produzione, ci sono addirittura in certi
contesti richieste di lavoro straordinario e negli unici due giorni
di chiusura sono state utilizzate le ferie relative agli anni
precedenti. C'è una specie di ombrello per garantire in particolare
i lavoratori nel caso che ci dovessero essere altre situazioni
straordinarie, ma l'azienda sta continuando a produrre e a farlo in
maniera importante, proprio perché, oltre ad aver ben lavorato, è
anche riuscita a ben posizionarsi sul piano internazionale, e
questo è di aiuto.
Se sia intenzione dell'Amministrazione intervenire a sostegno di
quest'importante azienda e in quale modo. Lo stiamo facendo, una
delle azioni gliel'ho citata, però con l'azienda già dall'inizio
del mio mandato insieme al Governo stiamo lavorando su più piani.
Sul piano del miglioramento degli investimenti degli immobili, ci
sono una serie di lavori che sono in corso, con la collaborazione
di VDA Structure per andare a fare quegli interventi che migliorano
il sito. In particolare, la rimozione dell'amianto e anche un
lavoro nuovo che si è deciso di fare insieme e con la
collaborazione ulteriore dell'amministrazione comunale, che andrà a
migliorare lo stabilimento sia sotto il profilo urbanistico e
paesaggistico, ma anche sotto il profilo della funzionalità.
Ci sono investimenti nella formazione. Stiamo lavorando su un
primo progetto avviato un anno e mezzo fa "Industria 4.0". Si sta
concludendo questo progetto che formerà dei giovani manutentori e
si sta lavorando con la Cogne Academy al futuro progetto che vedrà
di nuovo degli investimenti in campo formativo.
Ci sono investimenti in ricerca e sviluppo e ci sono anche
investimenti nei servizi legati in particolare ai rifiuti speciali.
Stiamo valutando anche il tema della produzione dei fanghi, per
capire se possiamo dare una risposta insieme all'Assessorato
all'ambiente.
Infine c'è una concertazione ampia, che coinvolge
l'amministrazione comunale che ha dato ampia garanzia di attenzione
all'azienda. Si stanno facendo progetti anche di tipo culturale,
per far sì che la collaborazione e anche l'integrazione di un sito
così importante all'interno della città e della regione possa
seguire l'evoluzione, come dicevo in premessa, della transizione
energetica che è in corso e continuare a creare l'attenzione che va
data anche agli aspetti legati al patrimonio edilizio. Ci si è
impegnati, nel corso di una delle ultime riunioni, anche a
ragionare sulla palazzina che è a fianco della palazzina che la
Cogne ha acquistato e che ha riqualificato, con l'impegno di
arrivare entro fino anno a definire se si potrà in qualche modo
intravedere, insieme a VDA Structure, un recupero di quelle
importanti superfici o se bisognerà valutare e fare delle altre
scelte.
Nella speranza che quest'attenzione data, l'attività
dell'azienda, la concertazione che c'è anche con le forze sociali
possano produrre gli sforzi necessari a superare un momento molto
particolare e difficile per tutto l'ambito legato alla produzione
industriale, lavoriamo cercando di seguire settimanalmente tutte le
iniziative che si stanno sviluppando anche insieme a tutte le altre
Regioni che, come noi, sono molto preoccupate per le ricadute che,
se non ci saranno altre e positive novità rispetto al fronte della
guerra che è in corso in Ucraina, potranno determinare.
Presidente -
Per la replica il consigliere Rollandin.
Rollandin (PA) -
Ringrazio l'Assessore per le risposte,
che credo abbiano in qualche modo verificato tutta una serie di
problematiche non secondarie. Voglio ricordare che
l'Amministrazione regionale è stata nel tempo alla base di quelli
che sono stati i cambiamenti che si sono tenuti, anche da un punto
di vista logico, sulla riduzione di quello che era l'inquinamento
della Cogne, che oggi è ridotto al minimo. Tutto questo credo che
abbia avuto un rapporto molto intenso con l'Amministrazione
regionale, per sostenere quello che è stato fatto, perché
altrimenti non sarebbe oggi uno stabilimento con le caratteristiche
che lei ricordava e che sono sicuramente importanti anche per il
futuro.
Non credo che si possa fare a meno di seguire attentamente le
evoluzioni che stanno avvenendo a livello nazionale ed
internazionale: si tratta di capire come e in che termini vengono
venduti i prodotti della Cogne. Questo credo che sia strettamente
collegato, come lei ha detto, a quella che è la parte
occupazionale. Non dimentichiamo che la Cogne oggi è, credo,
un'azienda
leader
,
al di là del periodo difficile,
non solo a livello regionale ma a livello nazionale, quindi credo
che sia importante quello che lei diceva, di seguire quello che sta
avvenendo per evitare che ci siano delle ricadute negative, con un
discorso sull'occupazione e sui risultati dell'azienda che sono la
parte più importante.
Credo che sia utile di tanto in tanto magari anche di avere una
relazione su quello che è il rapporto e il raccordo tra Regione e
azienda, perché questo credo che sia interessante in particolare
per Aosta ma per tutta la Valle d'Aosta, perché logicamente questo
ha un riflesso molto importante.
Al di là adesso del problema della palazzina o di quelli che
sono i problemi secondari - io non so quali saranno le proposte con
il Comune di Aosta - credo che la parte più importante, più
significativa e che preoccupa anche i lavoratori sia quello che sta
avvenendo e come sostenere l'azienda, come è già stato fatto nei
tempi. Non dimentichiamo che c'è stata una preparazione e
riorganizzazione della Cogne molto importante che oggi dà i suoi
risultati.
La ringrazio per l'attenzione che si pone a quest'azienda. Di
tanto in tanto non sarebbe male avere un minimo di relazione su
quello che è l'andamento, che interessa sicuramente non solo Aosta
in sé, ma tutta la Valle d'Aosta.
