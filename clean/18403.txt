Classificazione
EDILIZIA
Edilizia pubblica


Resoconto integrale del dibattito dell'aula
Oggetto del Consiglio n. 1509 del 27 settembre 2000 - Resoconto
OGGETTO N. 1509/XI Notizie in merito all'attuazione del
programma generale in materia di edilizia sanitaria.
(Interrogazione con risposta scritta)
Interrogazione r.s. Preso atto che la Giunta regionale ha
deliberato in tempi successivi, in merito al programma generale in
materia di edilizia sanitaria;
Facendo in particolare riferimento alle delibere n. 3320/97 e n.
69/99;
Tenuto conto che, in base alle schede analitiche di
programmazione, alcuni dei lavori di ristrutturazione previsti per
l’ospedale di Aosta, ed in particolare quelli
descritti nelle schede AO4 e AO8, riguardanti rispettivamente le
unità budgetarie di Rianimazione, UTIC e quelle di Anatomia
patologica e Medicina Legale, dovrebbero essere terminati;
Considerato che nel corso dei lavori i tempi ed i costi previsti
si sono rivelati probabilmente sottostimati;
la sottoscritta Consigliera regionale
Interroga
l’Assessore competente per sapere:
1) se, e quando, i lavori descritti nelle schede AO4 e AO8 sono
stati completati o, in caso di ritardo, quali ne sono i motivi;
2) se, a fronte della somma di due miliardi di lire, prevista
per realizzare i lavori di cui alla scheda AO4 (Rianimazione e
UTIC), si sono riscontrati ulteriori costi; e, in questo caso, per
quale motivo e a quanto ammontano;
3) se i 7 miliardi previsti nel programma del 1997 per i lavori
di cui alla scheda AO8 (Anatomia Patologica e Medicina Legale) sono
stati sufficienti a coprire le spese: quali eventuali variazioni si
sono rese necessarie, con quali atti amministrativi sono state
deliberate e dove sono state reperite le eventuali risorse
aggiuntive;
4) quali sono le valutazioni dell’Assessore circa
l’eventuale ulteriore aumento dei costi o
l’eventuale ritardo nella consegna dei lavori finora
verificatisi e se tali eventi non lo inducono a rivedere costi e
tempi degli altri lavori inseriti nel programma degli interventi in
materia di edilizia sanitaria.
F.to: Squarzino Secondina
Président
La réponse a été donnée à cette question.
