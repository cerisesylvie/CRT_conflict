Classificazione
AMBIENTE
Stoccaggio e smaltimento rifiuti



Oggetto del Consiglio n. 605 del 16 luglio 2014 - Resoconto
OGGETTO N. 605/XIV - Interpellanza: "Impegno per il
reperimento di finanziamenti per la prosecuzione dell'iniziativa
delle Ecolo-Fêtes".
Presidente
- Per l'illustrazione, la parola al
Consigliere Segretario Roscio, ne ha la facoltà.
Roscio (ALPE) -
Grazie Presidente.
Con quest'interpellanza ritorniamo su un tema, che può sembrare
marginale, ma in realtà ha una valenza che in altre regioni,
sebbene la produzione di rifiuti che deriva dalle sagre non può
essere classificata come prevalente rispetto agli altri rifiuti...e
in altre regioni assume un ruolo di esempio e di educazione molto
importante, visto che altre Regioni che puntano sulla riduzione e
sulla prevenzione dei rifiuti...che sarebbe il primo punto in
ordine di priorità da seguire...e adempiono perché dicono: "non è
tanto il fatto che riduciamo molto di quei rifiuti, ma il fatto è
che diamo un'indicazione ai turisti, ai cittadini, un'indicazione
di immagine migliore anche delle nostre feste e quindi si persegue
questo". Vorrei ricordare che in Valle d'Aosta non sono poche le
feste, le sagre popolari e le manifestazioni, l'ordine di grandezza
è di circa milletrecento, quindi non...tra tutte complessivamente,
non sono un numero...quindi si smuove per i nostri numeri un bel
numero di persone, soprattutto turisti, ma anche locali. Ecco,
tendenzialmente si può osservare che in queste sagre c'è
un'altissima dispersione e una bassissima raccolta differenziata e
soprattutto di materiale organico, che inevitabilmente va a finire
in discarica, che è il peggiore dei sistemi di trattamento, che
produce un sacco di problemi e che, tra l'altro, ormai è appurato
nella famosa circolare del Ministro Orlando...ormai anche
l'Assessore condivide queste posizioni, insomma.
Quello che però è importante è che ormai su questa cosa è
comprovato che bastano poche azioni - e dei volontari l'hanno
comprovato - per riuscire a ridurre enormemente i flussi che
derivano da feste di questo tipo e per riuscire a fare raccolta
differenziata, è molto buono, tanto più se si riuscisse finalmente
a realizzare la raccolta dell'organico, quello che deriverebbe
dalle sagre sarebbe veramente qualcosa quasi a rifiuti zero.
Veniamo però al nocciolo della questione. È assodato che si
possa fare meglio. La Regione dal canto suo ha previsto delle
azioni finanziando anche per un periodo, perché il piano regionale
triennale 2011-2013 prevedeva tutta una serie di iniziative, dei
finanziamenti, una guida pratica anche fatta bene per le pro loco
che volevano aderire e una delibera di Giunta che autorizza le
cosiddette
"Ecolo-Fêtes"
. Si prevede tutto un impegno da
parte della Regione e da parte delle pro loco che vi aderiscono, è
tutto molto bello, molto interessante, peccato che poi alla fine,
come ci insegna il Presidente, oggi assente, se non trovi i
quattrini per finanziare la cosa, rimane una cosa sul piano delle
idee, degli intenti, ma poi non si realizza. Ecco, quindi, noi
saremmo a chiedere in pratica quali risultati concreti sono stati
realizzati, adesso che c'è stato il piano regionale, che ha visto
uno stanziamento di 170 mila euro in tre anni...quante feste sono
state veramente realizzate, che adempissero a quegli obiettivi, a
quegli scopi, che ricadessero in quel quadro? Che somme sono state
finanziate? Ma più o meno già si sa... Quali intenzioni si hanno
per il futuro? Nel senso che l'Assessorato si impegnerà a reperire
delle somme o comunque delle attività, magari non onerose...ma che
vadano in questa direzione per poter finalmente fare delle
Ecolo-Fêtes
, che - ripeto - hanno
un valore anche
importante per l'immagine che viene data dalla Valle d'Aosta sulla
gestione di questi rifiuti, che non sono quelli prevalenti, ma che
comunque sono problematici nel trattamento. Aspetto la risposta.
Grazie.
Si dà atto che dalle ore 16,58 assume la presidenza il
Vicepresidente Rosset.
Rosset (Presidente) -
Per la risposta ha chiesto la
parola l'Assessore Bianchi, ne ha la facoltà.
Bianchi (UV) -
Sì, concordo con il Consigliere Roscio
sull'importanza delle
Ecolo-Fêtes
,
sono essenziali
proprio per il messaggio che si vuole dare della Valle d'Aosta nei
confronti dei turisti o comunque di chi partecipa a queste
manifestazioni.
Entrerei quindi nel merito dell'interpellanza, punto 1:
"quante Ecolo-Fêtes sono state realizzate dal 2010 ad oggi e
quali sono state le somme stanziate per sostenere tali
iniziative"
, nel 2010 e nel 2011 complessivamente i soggetti
che hanno organizzato manifestazioni secondo la formula delle
Ecolo-Fêtes
sono stati sette. Leggo l'elenco delle
manifestazioni che hanno utilizzato il logo
"Ecolo-fêtes"
suddiviso per anni: anno 2010, ci sono state cinque
Ecolo-fêtes
:
Quart a Pià
,
Désarpa
,
Festa
delle mele
,
le Bourg en fête
e
Sagra della
castagna
. Per la fornitura di materiale per la realizzazione
delle citate manifestazioni, con la deliberazione della Giunta
regionale n. 2247, che richiamava anche il Consigliere Roscio, sono
stati stanziati fondi per la concessione di contributi alle pro
loco organizzatrici di dette feste. La liquidazione delle somme
ammesse a contributo è avvenuta con un provvedimento dirigenziale:
il n. 5153 in data 28 ottobre 2010 e gli importi liquidati sono
orientativamente da 1.300 euro a 4.300 euro, chiaramente tutti
importi compresi di IVA. Sono state poi sostenute delle spese per
il supporto e lo svolgimento del servizio di raccolta rifiuti dalle
ditte Quendoz e De Vizia, per euro 3.500, sempre IVA inclusa, e
spese per acquisizione di materiali: grembiuli, vassoi, eccetera,
da presentare agli organizzatori di manifestazioni di
Ecolo-Fêtes
, per una spesa di 11.955 euro. Nel 2011 invece
sono state realizzate due
Ecolo-Fêtes
senza la concessione
di alcun contributo regionale, ma con il supporto da parte
dell'Assessorato, che ha prestato alcuni materiali quali grembiuli,
vassoi e
roll up
, acquistati appunto con i fondi dell'anno
prima, del 2010, e ancora a disposizione oggi delle pro loco. I
soggetti che nel 2011 hanno richiesto di utilizzare il logo
"Ecolo-Fêtes"
sono la pro loco di Valgrisanche e
l'Associazione Legato Gabencel di Morgex.
Dal 2012 ad oggi l'unico evento che ha utilizzato il logo
"Ecolo-Fêtes"
è stato il
Trofeo Topolino
di
calcio
, svoltosi sempre nel mese di giugno, che ha beneficiato
sia di materiale disponibile, quindi grembiuli, vassoi,
roll
up
, sia della presenza del personale dell'Assessorato per
azioni di comunicazione, di presidio alle manifestazioni 2012-2014,
nel quadro delle azioni previste nell'ambito del programma
triennale di riduzione dei rifiuti, appunto come diceva lei collega
Roscio. A titolo informativo, il servizio di raccolta del
padiglione ristorante del
Trofeo Topolino
di calcio
è
stato effettuato dai volontari della Sezione alpini di Gressan, e
qui colgo l'occasione anche per ringraziarli di quanto è stato
fatto proprio per dimostrare quello che lei e altre associazioni
cercano di illustrare. Le somme stanziate nel 2012 per lo
svolgimento delle manifestazioni del
Trofeo Topolino
di
calcio
sono state le seguenti: nell'anno 2012 non sono stati
concessi contributi economici, ma fornite magliette per i volontari
alle manifestazioni; è stato organizzato un punto informativo,
curato da professionisti incaricati dell'attuazione del programma
triennale di riduzione dei rifiuti, le cui spese hanno trovato
copertura nell'importo...come ricordava lei, appunto nel piano
triennale di riduzione dei rifiuti, tramite le Cooperative Erica,
Achab e Corintea.
Trofeo Topolino
, anno 2014, finanziamento
di euro 10.250, al netto di IVA al 22 percento, per l'acquisto di
materiale ecocompatibile da utilizzare per la somministrazione dei
pasti; è stato organizzato un punto informativo curato dai
professionisti incaricati per l'attuazione del programma triennale
di riduzione dei rifiuti, le cui spese hanno trovato copertura
nell'importo contrattuale relativo al 2011-2013, sempre con le
stesse cooperative. Si rammenta inoltre che nel corso degli anni
2012-2013 sono stati organizzati, nell'ambito del programma
triennale di riduzione dei rifiuti, punti informativi e attività
didattiche in collaborazione con il CONI Valle d'Aosta e l'ASL,
rispettivamente ai
Giochi della gioventù
e alla
Festa
nazionale dello sport
. Tali eventi, pur non rientranti sotto il
logo
"Ecolo-Fêtes"
, sono stati organizzati con i principi
della guida appunto che ricordava: la guida pratica per la
realizzazione di
Ecolo-Fêtes
.
Passando poi al punto 2 dell'interpellanza:
"se vi è
intenzione di operare per il futuro, anche impegnandosi a reperire
congrui finanziamenti, per la realizzazione delle Ecolo-Fêtes"
,
l'Assessorato ha l'intenzione di proseguire nelle attività
finalizzate a supportare la realizzazione di
Ecolo-Fêtes
,
attività che devono coinvolgere tutti i soggetti interessati alla
gestione dei rifiuti, vale a dire le autorità di sub-Ato, in quanto
titolari di servizi di raccolta e trasporto dei rifiuti urbani e
quindi direttamente interessati ad assicurare agli organizzatori
delle manifestazioni la fornitura delle necessarie attrezzature e
materiale di supporto per garantire la corretta separazione delle
diverse tipologie di rifiuti, sia dei prodotti dagli operatori,
preparazione e somministrazione pasti, eccetera, e dagli utenti, le
imprese incaricate della raccolta e del trasporto rifiuti
all'interno dei sub-Ato, che devono supportare gli organizzatori
degli eventi nella logistica e nella predisposizione di punti di
raccolta dei rifiuti, nonché assicurare il corretto avvio al
recupero e smaltimento degli stessi attraverso la predisposizione
di apposite postazioni di raccolta dei rifiuti in forma
differenziata, secondo i flussi definiti dalla Regione, a
disposizione sia degli organizzatori delle manifestazioni - per la
raccolta, per esempio, dei rifiuti che derivano dalla preparazione
- e sia dagli utenti, al fine appunto di consentire a questi ultimi
di non abbandonare in modo incontrollato i rifiuti che vengono
dagli stessi prodotti. Dopodiché i soggetti organizzatori degli
eventi, ai sensi di legge, hanno l'obbligo di concorrere nella
corretta gestione dei rifiuti prodotti nell'ambito di iniziative
che promuovono, assicurando rispetto della gerarchia stabilita
dalla normativa sin dalla fase della prevenzione della produzione
dei rifiuti, ponendo quindi in atto atteggiamenti virtuosi, che
consentono in modo più ampio la tutela ambientale, quali a mero
titolo esemplificativo l'acquisto di merci tali da ridurre la
quantità di imballaggi da gestire successivamente, l'utilizzo per
quanto possibile di stoviglie lavabili, l'utilizzo di tovaglie
riutilizzabili e la promozione dell'utilizzo dell'acqua
dell'acquedotto pubblico, anziché l'utilizzo di acqua confezionata.
Dopodiché la Regione, attraverso le sue strutture, continuerà ad
assicurare il necessario supporto finalizzato a valutare
preventivamente congiuntamente con i soggetti che organizzano gli
eventi, con i sub-Ato e via dicendo, ogni aspetto tecnico operativo
e logistico afferente alla gestione dei rifiuti, nonché a fornire
materiale informativo e attrezzature che possono essere utilizzati
a supporto degli eventi.
Quanto sopra, più che i congrui finanziamenti, comporta la
necessità di un continuo e costante contatto fra i diversi soggetti
interessati, al fine di assicurare, senza oneri aggiuntivi,
l'organizzazione di
Ecolo-Fêtes
che rispettino le
disposizioni normative vigenti in materia di gestione dei rifiuti,
a cui sono obbligati anche i soggetti che organizzano fiere, sagre
e feste, eventi socio-culturali e ricreativi in via generale. Su
questo è vero che le manifestazioni sono tante, però è anche vero
che in ogni caso in molte - non direi poche, collega Roscio -
manifestazioni comunque viene eseguita in maniera onesta, fatta
bene la raccolta differenziata da parte dei volontari delle pro
loco. Proprio in quest'ottica, il 1° luglio e dico: il 1° luglio
perché avremmo voluto farla prima, in ogni caso non abbiamo potuto
in quanto c'è stata la crisi...abbiamo appunto organizzato come
Assessorato una riunione con le associazioni regionali delle pro
loco della Valle d'Aosta per affrontare l'argomento della gestione
- finisco Presidente - dei rifiuti durante le manifestazioni, che
nel periodo estivo richiamano anche molti turisti, proprio come
ricordava lei. Posso dire che nel corso della riunione è stata
sottolineata l'importanza di continuare la fattiva collaborazione
tra la Regione e i diversi soggetti che sul territorio organizzano
manifestazioni, con l'auspicio che si possa allargare sempre più la
diffusione di iniziative con le caratteristiche di
Ecolo-Fêtes
, aggiornando e migliorando le regole contenute
nelle relative linee guida e nel decalogo per feste ad impatto
zero. Da questo punto di vista, gli uffici dell'Assessorato sono a
disposizione, come ho già detto, per fornire tutto il supporto
necessario per lavorare sull'aggiornamento dei documenti che ha
citato, come concordato in detta riunione. Abbiamo predisposto una
lettera a tutti i soggetti organizzatori di eventi e alle autorità
di sub-Ato per fornire indirizzi generali utili ad affrontare
correttamente il tema della gestione dei rifiuti in occasione di
manifestazioni. Grazie.
Presidente -
Il Consigliere Roscio ha chiesto la parola,
ne ha facoltà.
Roscio (ALPE) -
Grazie Presidente.
Vede, Assessore, io capisco tutte le buone intenzioni, le
condivisioni di principi, ma mancano alcuni risultati. Se lei mi
dice: "sì, abbiamo fatto...siamo disponibili, gli uffici sono a
disposizione, abbiamo fatto le riunioni, il risultato dal 2010 ad
oggi è di dieci
Ecolo-Fêtes
su milletrecento", insomma, non
è un risultato proprio di eccellenza! Io allora capisco che chi
organizza ha l'onere di fare delle raccolte, però la Regione ha
anche il compito di creare delle condizioni per cui chi vuole
operare bene possa farlo. Adesso sul
Trofeo Topolino
mi
sembra che qualche criticità fosse emersa, anche solo come raccolta
dell'organico, che è quello che deriva principalmente da
questo.
Adesso per il futuro vediamo se riusciamo a dare gambe a quanto
abbiamo approvato oggi, per cui vediamo se i principi che sono
stati condivisi troveranno realizzazione, per cui anche in questo
caso, siccome la maggior parte dei rifiuti è organico...vediamo se
a questo punto c'è l'effettiva collaborazione per riuscire a
raccogliere l'organico e gestirlo correttamente. In mancanza di
quello, bisognerebbe pensare a forme organizzative come puntare su
piatti lavabili, servizio lavanderia, che oggi non c'è, mentre lei
mi dice che ci sono tutta una serie di materiali di lunga durata,
come i grembiuli, queste cose qua, che possono comunque essere
reimpiegati e magari coinvolgendo non solo magari chi fa per
professione quasi...diciamo, le pro loco...quel lavoro lì, anche le
associazioni che già ad oggi fanno...e quindi possono dare anche
come
know how
, come conoscenza, come organizzazione, un
valore aggiunto in più. Io quindi, da questo lato, mi aspetto un
impegno da parte dell'Assessore a coinvolgere sempre di più le
associazioni che fanno questo lavoro, dall'altro, veramente
chiederei che comunque...siccome, che ne so, i piatti compostabili
costano un po' più cari, i bicchieri costano un po' più cari, che
ci sia anche un aiuto, un reperimento minimo di fondi per partire
almeno...fintanto che la mentalità non è abbastanza consolidata,
per cui poi si può andare in questa direzione, perché non è banale,
io vorrei ricordare altre realtà dove iniziative di questo genere
poi fanno da traino per altre iniziative che poi comportano
risultati molto importanti. Iniziamo quindi a fare questo,
l'educazione piano piano passa e poi si va a migliorare di più.
Grazie.
Presidente -
Bene, cari colleghi, come concordato nella
riunione dei Capigruppo, passiamo, come già anticipato dal
Vicepresidente Lanièce, al punto 31 e chiederei agli uscieri se
possono consegnare una risoluzione presentata.
