Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1227 del 9 maggio 1990 - Resoconto
OGGETTO N. 1227/IX - RINVIO DEL DISEGNO DI LEGGE: "INTERVENTI
REGIONALI DI COOPERAZIONE E SOLIDARIETA' CON I PAESI IN VIA DI
SVILUPPO".
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (VA):
Poiché la Commissione non ha ancora
espresso alcun parere sul disegno di legge n. 165, iscritto al
punto 25 dell'ordine del giorno, ma, proprio per poter approfondire
la tematica, ha chiesto di avere un'audizione con i gruppi
particolarmente impegnati nelle varie forme di solidarietà ai Paesi
del Terzo Mondo, credo che sarebbe opportuno, così come ha
convenuto anche l'intera Commissione, un suo rinvio, in modo da
consentire l'espletamento delle audizioni che sono già state
programmate.
PRESIDENTE:
Poiché siamo in presenza di una richiesta
pregiudiziale, avanzata dal Consigliere Riccarand e riguardante la
1a Commissione, pregherei il Presidente della stessa di confermare
tale richiesta.
Ha chiesto la parola il Consigliere Stévenin; ne ha facoltà.
STEVENIN (UV):
Confermo.
PRESIDENTE:
Se non ci sono obiezioni, dopo aver sentito la
conferma del Presidente della la Commissione, il disegno di legge
n. 165, iscritto al punto 25 dell'ordine del giorno, viene rinviato
all'esame della stessa Commissione.
IL CONSIGLIO
prende atto concordando sulla richiesta di rinvio in
Commissione.
