Classificazione
DEMANIO E PATRIMONIO REGIONALE


Resoconto integrale del dibattito dell'aula
Oggetto del Consiglio n. 2752 del 24 settembre 1997 - Resoconto
SEDUTA POMERIDIANA DEL 24 SETTEMBRE 1997
OGGETTO N. 2752/X Approvazione della vendita della quota di un
mezzo della piena proprietà dei terreni siti in Comune di
Courmayeur al Sig. Franco Salluard, titolare della restante quota.
Introito di somma.
Deliberazione Il Consiglio
Premesso che il Signor Franco Salluard, comproprietario di
alcuni terreni siti in Courmayeur, distinti presso il N.C.T. al
Foglio 37 nn. 184, 345 e 346, ha formalmente proposto
all'Amministrazione regionale l'acquisto della restante quota di un
mezzo della piena proprietà degli stessi;
Preso atto del fatto che il Servizio Patrimoniale della
Direzione delle Finanze dell'Assessorato del Bilancio, delle
Finanze e della Programmazione ha espresso parere favorevole alla
cessione, in quanto la comproprietà di terreni non presenta alcun
interesse dal punto di vista patrimoniale per la Regione, al prezzo
a corpo di lire 34.500.000 (trentaquattromilionicinquecentomila),
ritenuto congruo anche dallo stesso signor Salluard, il quale è
titolare della restante quota di proprietà;
Visto il comma 6 dell'articolo 13 della legge regionale 10
aprile 1997, n. 12, che privilegia l'alienazione dei diritti di
comproprietà agli altri comproprietari rispetto a qualsiasi altra
procedura di alienazione;
Richiamate le deliberazioni della Giunta regionale n. 6162 del
30 dicembre 1996, n. 317 del 3 febbraio 1997 e n. 2346 del 7 luglio
1997 concernenti il bilancio di gestione della Regione per l'anno
1997 e per il triennio 1997/1999, nonché la circolare n. 7 del 6
febbraio 1997 (prot. n. 320/SGT);
Atteso che l'Assessore al Bilancio ed alle Finanze, con nota in
data 11 giugno 1997 prot. 34746/5 FIN, ha espresso parere
favorevole alla vendita ai sensi e per gli effetti di cui
all'articolo 22, comma 5, della legge regionale 19 febbraio 1996,
n. 1;
Considerato che la presente deliberazione attiene all'obiettivo
062201 ("Gestione delle procedure per l'acquisizione e la
dismissione di beni immobili...") attribuito al Servizio attività
contrattuale e patrimoniale;
Preso atto inoltre del fatto che tutte le spese notarili saranno
a totale carico, come per legge, della parte acquirente;
Visto il parere favorevole rilasciato dal Capo del servizio
attività contrattuali e patrimoniali del Dipartimento legislativo e
legale della Presidenza della Giunta, ai sensi dell'articolo 72
della legge regionale n. 3/1956 e successive modificazioni e del
combinato disposto degli articoli 13, comma 1 lettera e), e 59,
comma 2, della legge regionale n. 45/1995, sulla presente
deliberazione;
Delibera
1) di approvare la vendita della quota di un mezzo della piena
proprietà di alcuni terreni siti in Comune di Courmayeur, distinti
presso il N.C.T. al Foglio 37 nn. 184, 345 e 346, posti, l'uno n.
184 nei pressi della partenza della funivia Courmayeur-Plan
Checrouit, di circa 501 mq., e gli altri nelle vicinanze del
torrente Verrand, della superficie di circa mq. 720, al signor
Franco Salluard, nato in Courmayeur il 5 giugno 1933, ivi residente
in Fraz. Entrèves, via Colle del Gigante n. 4, codice fiscale SLL
FNC 33H05 D012A, per il prezzo, a corpo, di lire 34.500.000
(trentaquattromilionicinquecentomila);
2) di introitare la somma complessiva di lire 34.500.000
(trentaquattromilionicinquecentomila) da imputare al Capitolo 10200
della parte entrata del bilancio di previsione della Regione per
l'anno finanziario 1997 ("provento vendita beni immobili");
3) di conferire al Presidente della Giunta od, eventualmente, in
caso di delega, all'Assessore che interverrà alla stipulazione
dell'atto conseguente al presente provvedimento, la facoltà di
autorizzare l'inserzione nello stesso delle precisazioni rettifiche
ed aggiunte che il notaio rogante riterrà necessarie per il
perfezionamento dell'atto;
4) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 8, lettera d) del decreto legislativo 22
aprile 1994, n. 320.
Presidente Ha chiesto la parola il Consigliere Parisi.
Parisi (Aut) In Commissione avevo fatto alcune domande,
purtroppo l'impiegata non è stata in grado di dare delle risposte
esaurienti ad alcune perplessità che avevo dimostrato, quindi mi
permetto di rivolgerle qui alla Giunta perché ho qualche dubbio su
questa vendita.
Innanzitutto mi chiedo come mai l'ente pubblico vende un pezzo
di terreno ad un privato, quando la logica vorrebbe il contrario,
tenuto conto che dalle planimetrie - almeno stando al mappale 184 -
risulta che questo terreno è adiacente al piazzale delle funivie,
quindi mi interesserebbe sapere come mai avviene questo.
La seconda domanda sorge spontanea: un privato che va a spendere
35 milioni per un pezzettino di terreno di 500 metri, pur nella sua
piena discrezionalità e legittimità, mi domando quale utilità possa
trarne, tenuto conto che quel terreno è vincolato a servizi. Poi
vorrei chiedere se il Comune di Courmayeur è stato interessato a
questo problema anche perché vorrei capire come mai il Comune
stesso che è carente di spazi pubblici non si sia interessato a
questo terreno; mi sembrava abbastanza logico che questo terreno,
tenuto conto che fa parte di un PUD, potesse essere almeno
interessante per il Comune.
L'altra considerazione che volevo fare è questa. Se
effettivamente questo terreno era ritenuto senza alcun interesse
dal punto di vista patrimoniale, non so come mai non è stato
inserito quando è stato fatto il programma di dismissione dei beni,
ma viene inserito soltanto adesso.
Mi piacerebbe, se possibile, avere delle risposte a queste mie
perplessità che avevo già esplicitato in Commissione e mi auguro
che la Giunta possa sollevare queste perplessità.
Presidente Ha chiesto la parola il Consigliere Dujany.
Dujany (Aut) Vorrei fare una domanda più specifica: se risulta
alla Giunta che il fondo in questione è inserito nell'ambito di un
piano urbanistico di dettaglio di iniziativa privata.
Presidente Ha chiesto la parola il Presidente della Giunta
regionale, Viérin Dino.
Viérin D. (UV) Le propriétaire non pas "de l'autre moitié du
ciel" mais de l'autre moitié du terrain, nous a formulé cette
requête visant à obtenir la propriété de toutes les parcelles
concernées.
Sur la base des procédures établies, le Service du patrimoine de
la direction des finances a instruit le dossier et a formulé tout
d'abord un avis en disant que "la comproprietà di terreni non
presenta alcun interesse dal punto di vista patrimoniale per la
Regione".
Quant à la procédure de vente, nous avons suivi ce qui est
établi par le VIème alinéa de l'article 13 de la loi régionale n°
12 du mois d'avril 1997, loi qui établit que quant à la vente des
droits de copropriété les copropriétaires ont un droit de
préemption: "privilegia l'alienazione dei diritti di comproprietà
agli altri comproprietari rispetto a qualsiasi altra procedura di
alienazione".
Avant que le Bureau légal instruise le dossier, l'Assesseur au
budget, le 11 juin 1997, a exprimé son avis favorable quant à la
vente en question. Donc de ce point de vue nous avons complété
l'examen du dossier et le Gouvernement, sur la base de toute cette
procédure préalable, a exprimé également son avis favorable.
Quant à la question posée par Monsieur Dujany, nous ne savons
pas si cette parcelle est ou non insérée dans ce plan de la commune
de Courmayeur. J'avoue que je ne connais pas la situation de toutes
les parcelles du plan d'urbanisme de Courmayeur; je prierais le
Bureau légal de se mettre en contact avec Monsieur Dujany afin de
lui fournir cette réponse.
Je peux néanmoins affirmer que, dans l'examen du dossier par le
Service du patrimoine de l'Assessorat des finances, en vue
d'établir le prix de vente, cet aspect a certainement été
considéré. Je suis certain que les bureaux l'ont vérifié parce que,
pour établir le prix d'une parcelle de terrain, le premier aspect
qui est pris en considération est sa position quant au plan
d'urbanisme de la commune concernée, mais je demanderais à cet
égard aux services de l'Administration de fournir cette réponse à
Monsieur Dujany.
Presidente Ha chiesto la parola il Consigliere Parisi.
Parisi (Aut) Chiedo scusa se riprendo la parola. Tutto quello
che ha detto il Presidente è corretto perché è stata seguita una
procedura e nessuno mette in dubbio che la procedura sia corretta
sotto l'aspetto amministrativo. La mia domanda tendeva a chiarire
un altro aspetto che era quello della volontà politica di disfarsi
di un terreno, almeno per quanto riguarda il mappale 37 n. 184, per
l'atteggiamento che è stato tenuto dalla Regione, però in una
totale assenza del Comune di Courmayeur. Il dubbio mi sorge solo
per questo. Il Comune di Courmayeur, che è privo di aree a
disposizione per qualsiasi tipo di intervento, non si interessa a
500 metri quadri - per carità sono anche pochi - di un terreno che
fra l'altro è vincolato a servizi ed è soggetto a PUD e questa è
una certezza perché è anche esplicitato nella perizia fatta
dall'ufficio. Mi viene spontaneo quindi porre questa domanda.
L'interesse regionale al riguardo può essere marginale, ma
ritengo che il Comune di Courmayeur potrebbe avere un interesse
maggiore di quello che non possiamo avere noi come Regione. Il
dubbio era solo legato alla volontà di disfarsene senza che l'ente
pubblico si sia interessato a questo terreno, senza niente togliere
a quella che può essere stata la procedura amministrativa seguita
che sicuramente ritengo sia corretta. Era solo questo tipo di
problematica che mi interessava sollevare di fronte a questo
problema. Non avendo avuto una risposta chiarificatrice a fronte di
questo dubbio, come Gruppo ci asterremo su quest'atto.
Presidente Ha chiesto la parola il Consigliere Dujany.
Dujany (Aut) Due parole soltanto per evidenziare che, se è vero
che la legge regionale 12/'97 tende a privilegiare l'alienazione
dei diritti di comproprietà a favore degli altri comproprietari, è
pur vero che preliminarmente, al di là della questione, la pubblica
amministrazione comunale dovrebbe perlomeno essere sentita.
Siccome la delibera non parla di un vero e proprio diritto di
prelazione, ma si tratta solo di una valutazione di opportunità
legata ad una legge regionale approvata di recente, a mio parere la
Regione avrebbe dovuto richiamare nelle premesse anche quell'altra
legge regionale, che privilegia in qualche modo gli enti
territoriali per l'acquisizione del loro patrimonio, prima di
andare ad offrire ai privati degli immobili.
Tanto più in una situazione come questa, dove pare - dico pare
perché non c'è stata risposta da parte del Governo regionale - che
l'acquisizione di questo mappale per intero permetterà
un'operazione ben più ampia nell'ambito di un piano urbanistico di
dettaglio, in una zona strategica qual è la collocazione degli
attuali fondi strettamente posti nei pressi della partenza della
Funivia Courmayeur Planché.
Presidente È chiusa la discussione generale. Ha chiesto la
parola il Presidente della Giunta regionale, Viérin Dino.
Viérin D. (UV) Je prends acte encore une fois des remarques qui
ont été formulées. Je me permets simplement de dire aux conseillers
qui sont intervenus, notamment à Monsieur Dujany, qu'en tant que
Gouvernement nous assumons pleinement la responsabilité de cet
acte, que les avis ont été exprimés et le dossier a été suivi par
l'Assesseur Lévêque.
Je veux simplement signaler que nous en prenons acte et nous en
assumons entièrement la responsabilité. C'est nous qui avons
considéré, à la fin d'un certain procédé et sur la base des avis
formulés - j'avais cité le 11 juin 1997 parce que la loi n° 12
prévoit expressément qu'il y ait un avis de l'Assesseur au budget
-, que l'examen du dossier était conclu et que nous avons donc en
tant que Gouvernement proposé l'acte final à votre attention, acte
dont évidemment nous assumons l'entière responsabilité.
Presidente Pongo in votazione la delibera in oggetto:
Presenti: 26
Votanti e favorevoli: 20
Astenuti: 6 (Collé, Dujany, Lanièce, Lanivi, Marguerettaz e
Parisi)
Il Consiglio approva
