Classificazione
INFORMAZIONE



Oggetto del Consiglio n. 937 del 4 novembre 2004 - Resoconto
OGGETTO N. 937/XII - Indagine conoscitiva sugli assetti
proprietari degli organi di informazione editi in Valle d'Aosta.
(Reiezione di mozione)
Mozione
Evidenziato il ruolo importante svolto dagli organi di stampa
nell'informazione regionale;
Ribadita l'esigenza della necessaria trasparenza negli
assetti proprietari degli organi di informazione;
Sottolineata la necessità di adeguate garanzie perché i
"giornali indipendenti" siano effettivamente tali e non espressione
di partiti politici o di loro correnti;
Ricordato che tali organi di stampa ricevono contributi
pubblici ed ottengono pubblicità a pagamento di carattere
istituzionale
il Consiglio regionale
Demanda
alla Commissione consiliare competente, ex articolo 24 del
Regolamento interno, la conduzione di una indagine conoscitiva,
intesa ad acquisire notizie, informazioni e documentazione in
merito agli assetti proprietari e agli eventuali garanti della
stampa diffusa in Valle d'Aosta, avente una diffusione di almeno
1.000 copie con periodicità quotidiana o settimanale;
Impegna
detta Commissione a relazionare al Consiglio regionale entro
90 giorni dall'approvazione della presente.
F.to: Riccarand - Curtaz - Squarzino Secondina
Président - La parole au Conseiller Riccarand.
Riccarand (Arc-VA) - Il pluralismo nel campo dell'informazione e
la correttezza e ricchezza dell'informazione sono esigenze
fondamentali in una società democratica e, all'interno di questo
mondo, sicuramente un ruolo importante è svolto dall'informazione
tramite gli organi di stampa; un tempo, avevano il monopolio
totale, oggi ci sono: la televisione, la radio, la posta
elettronica, Internet, quindi ci sono anche diverse altre forme di
informazione e di comunicazione, ma è certo che gli organi di
stampa rimangono un pilastro fondamentale per quanto riguarda
l'intero sistema della comunicazione e dell'informazione.
La Regione ha sempre guardato con attenzione al mondo
dell'editoria e al mondo della carta stampata, è anche intervenuta
sul piano normativo rispetto a questa realtà così importante per la
società nel suo insieme. Già nei decenni passati sono state
previste delle normative specifiche per quanto riguarda la stampa,
per quanto riguarda l'editoria locale, in particolare abbiamo in
vigore ancora attualmente la legge n. 41/1998, la quale afferma:
"
La Regione sostiene il pluralismo informativo mediante
iniziative di qualificazione e valorizzazione dei mezzi di
comunicazione"
, cioè fa un'affermazione molto impegnativa, sia
sul valore del pluralismo, sia sulla qualificazione e le
caratteristiche che deve avere il sistema informativo. Direi che il
testo della nuova legge che si sta discutendo in commissione, il
disegno di legge presentato dalla Giunta che rivede la normativa
del 1998 è - sotto questo aspetto - ancora più esplicito e forte
nelle affermazioni di principio, perché all'articolo 1, comma 2, si
dice: "
La Regione, quale condizione preliminare per l'attuazione
dei principi di libertà e democrazia e strumento per la crescita
della comunità valdostana, sostiene l'informazione locale..."
,
quindi giustamente viene messo in correlazione il ruolo
dell'informazione con la dialettica democratica, con lo sviluppo
sano del dibattito all'interno della società valdostana.
La Regione, in coerenza con l'importanza di questo settore, ha
previsto, in passato, e continua a prevedere anche oggi, degli
interventi finanziari a sostegno dell'editoria, soprattutto sotto
forma di finanziamenti di contributi, ma anche sotto forma di
inserzioni pubblicitarie; sono tutta una serie di modalità
finalizzate al sostegno del mondo dell'editoria; così come
giustamente la Regione - ma, del resto, non solo la Regione, se
andiamo in altri ambiti è lo stesso Stato che svolge questa
funzione - svolge funzioni di sostegno all'editoria, allo stesso
modo è compito della Regione svolgere un ruolo di garanzia rispetto
al mondo dell'editoria e di garanzia soprattutto sulla trasparenza,
sulla correttezza di questo mondo dell'editoria e sul fatto che gli
utenti di tale mondo sappiano esattamente chi sono gli
interlocutori che hanno davanti.
È qui che veniamo ai problemi che sono posti nella mozione da
noi presentata e che è legata ai problemi degli assetti proprietari
degli organi di informazione... in questo caso parliamo soprattutto
degli organi di stampa. Oggi, in Valle, questo problema è molto
acuto - come tutti sappiamo - perché tutte le forze politiche,
tutti noi Consiglieri siamo stati per mesi attratti da
informazioni, pettegolezzi, dibattiti, suggestioni per quanto
riguarda tutta una serie di dinamiche all'interno del mondo della
stampa valdostana, dove ci sono state delle evoluzioni di estrema
importanza, ma che sicuramente non hanno il carattere della
trasparenza. Il caso più recente e più clamoroso è quello del più
diffuso settimanale in Valle d'Aosta, "La Vallée Notizie"; c'è
stato, rispetto a questo settimanale, un passaggio della proprietà
da una società piemontese a una società costituita da un dipendente
regionale, che ha svolto anche le funzioni per tanti anni di
Capoufficio della Giunta regionale, quindi una vicenda che ci tocca
direttamente sotto diversi aspetti e si intreccia anche con altre
vicende giudiziarie che abbiamo conosciuto.
Qual è il fatto di enorme portata che è venuto fuori
recentemente? È venuto fuori che non solo c'è stato questo
passaggio da una proprietà di un certo tipo a un altro, ma anche
che dietro a questa nuova proprietà c'è un'area politicamente
precisa della società valdostana, riconducibile a noti esponenti
del gruppo "Union Valdôtaine"! Questa è la realtà che è venuta
fuori ed infatti è notorio che l'operazione di acquisizione della
proprietà della testata "La Vallée Notizie" è avvenuta anche e
soprattutto grazie a una fideiussione bancaria, sottoscritta da
esponenti del mondo imprenditoriale, del mondo sindacale, in
particolare del SAVT, da operatori nel mondo dell'editoria, ma
anche da un ex Presidente della Giunta regionale, da un Assessore
regionale in carica e da un Consigliere regionale in carica! Ora,
questi sono i fatti che tutti conosciamo, che sono di dominio
pubblico e che pongono un problema di spessore politico e di
delicatezza estrema a quello che è avvenuto!
È evidente che non c'è alcun impedimento al fatto che una forza
politica o un'area politica o una corrente politica abbia un
giornale e porti avanti il suo progetto politico attraverso l'uso
di un organo di stampa, questo è del tutto legittimo! Anche noi,
come "Verdi", abbiamo il nostro modesto organo di informazione
quindicinale e cerchiamo di portare avanti la nostra informazione,
la nostra propaganda politica attraverso tale organo. Il problema è
la trasparenza, nel senso che i lettori devono sapere chi è che
guida e chi sta dietro a una testata, dietro a un organo,
soprattutto se questo giornale si definisce "indipendente" rispetto
alle parti politiche, ai partiti, alle correnti, alle aree, alle
forze politiche, alle personalità politiche... perché un conto è
che il lettore sappia che dietro quella testata c'è una precisa
scelta politica, un conto è che lo ignori e ritenga che quello sia
un punto di vista obiettivo, imparziale, del tutto estraneo a
progetti politici ben definiti e anche progetti di carattere
elettorale. Questa situazione richiede un intervento da parte del
Consiglio regionale, affinché sia fatta chiarezza rispetto a queste
situazioni, perché è un nostro dovere!
Ho citato il caso della "Vallée Notizie", però sappiamo anche
che non è l'unico caso, è solo il più clamoroso e più emblematico,
però non c'è chiarezza anche rispetto ad altre testate che si
pubblicano in Valle d'Aosta; per cui, con questa mozione,
proponiamo una cosa molto lineare: che il Consiglio regionale
faccia una verifica rispetto ai principali organi di stampa in
Valle d'Aosta, quindi i settimanali con un certo tipo di diffusione
pubblicati e diffusi a livello locale, per avere un quadro chiaro
degli assetti proprietari. Questa è la verifica che il Consiglio
può e deve fare e lo strumento lo abbiamo indicato: quello
dell'indagine conoscitiva prevista dall'articolo 24 del Regolamento
del Consiglio regionale. Il Regolamento del Consiglio consente,
quando se ne ravvisa la necessità, che venga avviata un'indagine
conoscitiva per acquisire una serie di informazioni e di elementi,
in modo che si arrivi ad avere un quadro certo su fatti che
altrimenti rimangono nel nebbioso. Riteniamo pertanto che questo
strumento dell'indagine conoscitiva possa essere validamente messo
in atto e possa produrre un buon risultato.
L'obiettivo di questa mozione e della sua parte deliberativa è
molto semplice: chiediamo che ci sia un impegno, da parte di tutti,
a svolgere questa indagine conoscitiva, che non richiede la
costituzione di una commissione apposita, ma viene fatta dalla
competente commissione in materia, in modo che il Consiglio possa
avere - pensiamo che nell'arco di 2 mesi ci sia tempo sufficiente
per avere tutti i chiarimenti necessari attraverso gli strumenti
che la commissione riterrà di mettere in moto - un rapporto con un
quadro chiaro della situazione, uscendo fuori da pettegolezzi che
sono spiacevoli, da tutta una serie di cose che si dicono nei
corridoi, ma che non si esplicitano all'interno di questa aula.
Riteniamo che questa indagine sia un atto necessario e doveroso
da parte del Consiglio; ci auguriamo che da parte di tutte le forze
politiche qui presenti ci sia la disponibilità, l'interesse, la
volontà a fare questa opera di verifica e di chiarimento. Avremmo
difficoltà a comprendere atteggiamenti di tipo diverso, perché
pensiamo che sia una cosa necessaria e doverosa per tutta
l'opinione pubblica valdostana.
Si dà atto che, dalle ore 17,38, presiede il Vicepresidente
Lanièce.
Presidente - Dichiaro aperta la discussione generale. Se nessuno
chiede la parola, dichiaro chiusa la discussione generale.
La parola al Consigliere Borre, per dichiarazione di voto.
Borre (UV) - Intervengo con amarezza perché su un argomento così
importante si può essere d'accordo o meno, però questo è
l'"andazzo" che abbiamo preso in questo Consiglio e altri 10
anni... era difficile che si verificassero irresponsabilità del
genere... certo che questo non è per i presenti.
Cette motion a le mérite de raviver l'intérêt sur une thématique
particulièrement délicate et complexe. Il s'agit d'un thème qu'à
niveau national a été débattu au cours des années passées et qui a
provoqué des polémiques dures sans, quand même, arriver à des
conclusions concrètes. Le conflit d'intérêt semble être un argument
dont tout le monde parle, mais auquel on ne veut pas vraiment
trouver un remède. Si on analyse cette question à niveau local,
nous nous rendons compte que l'entité de ce problème n'est pas
inférieure, surtout par rapport aux dimensions du Val d'Aoste et au
petit nombre d'éditeurs y présents. C'est alors pour cette raison
que nous partageons l'exigence de connaître la composition précise
des maisons d'édition valdôtaines de la presse, de la télé et de la
radio, mais il faut le souligner à l'avance, tout approfondissement
doit être fait dans le respect des compétences de cette Assemblée,
tout en évitant de tomber dans des analyses démagogiques ou
idéologiques.
La tâche de cette Assemblée est, avant tout, de type législatif,
le Conseil doit établir les règles et définir les aspects normatifs
généraux de la matière qu'il est en train de traiter. Les fonctions
d'enquête et, en particulier, si elles sont inspirées par des
motivations médiatiques et moralistes, n'appartiennent pas à cette
Assemblée. Cette Assemblée, par contre, a le devoir de fixer des
règles compréhensibles et claires et d'en vérifier l'application
correcte et effective. Il est évident que les règles pour être
respectées doivent être conçues et écrites clairement, sans laisser
aucun espace à l'interprétation, et c'est dans cette direction que
nous devons adresser nos efforts, c'est dans cette direction que
les commissions doivent travailler dans l'analyse et dans la
discussion de la nouvelle loi, portant sur les mesures visant au
soutien des maisons d'édition valdôtaines. Il s'agit d'une loi très
importante, qui peut et doit détecter des mécanismes de contrôle et
des paramètres de référence absolument clairs, dans le but de
garantir le plus de transparence possible dans ce secteur.
Pour ce qui concerne nos groupes, nous sommes d'accord à
approfondir au niveau des commissions compétentes et, si
nécessaire, au niveau de l'Assemblée régionale, les points de cette
loi qui préoccupent les signataires de la motion; nous sommes
disponibles à vérifier avec eux la possibilité d'apporter des
modifications éventuelles aux textes normatifs: pour ces
motivations nous ne sommes pas d'accord à soutenir les initiatives
envisagées par cette motion.
Presidente - La parola al Consigliere Curtaz.
Curtaz (Arc-VA) - Il Presidente e i colleghi presenti mi
perdoneranno se farò un elenco antipatico dei presenti e degli
assenti, a discutere una materia che, fatte le debite proporzioni,
equivarrebbe a una discussione in Parlamento sul conflitto di
interessi e sul ruolo dell'informazione rispetto alle scelte
politiche, rispetto alla trasparenza e a tutte le questioni che
sono state chiaramente illustrate dal collega Riccarand.
La relazione introduttiva del collega Riccarand è stata svolta
con la presenza di 3 membri della Giunta su 8... ora siete in 5;
con l'assenza di 2 membri su 3 della "Casa delle Libertà", con
l'assenza di 2 membri su 4 della "Stella Alpina"... chiedo scusa, 1
membro, ... soprattutto non ce l'ho con i presenti; faccio solo un
elenco notarile, correggendo gli errori, 1 membro su 3 della
"Fédération", ci sono presenti 6 Consiglieri dell'"Union", 2
Consiglieri su 4 dei "DS": questo è il Consiglio regionale della
Valle d'Aosta su una questione di questo genere!
Vengo all'unico intervento finora svolto da parte del
Consigliere Borre: 3 minuti e 1/2 su questa mozione, per dire che
si sta mettendo mano a una legge, e noi sappiamo che in commissione
questa legge è in corso di approfondimento; apprezziamo le parole
del Consigliere Borre in questo senso perché crediamo che con la
nuova normativa che la Regione si sta dando, i problemi della
trasparenza debbano essere affrontati in tutta la loro importanza.
Il Consigliere Borre sa però che la legge opera per il futuro, la
legge potrà operare bene o male per l'avvenire, ma non può dirci
nulla su quanto è accaduto finora, nulla sul passato, nulla sul
presente. È per questo che, secondo noi, era importante un
approfondimento anche sulla situazione attuale, sulla fotografia
dell'attuale, ma senza che si voglia partire da atteggiamenti di
carattere punitivo o senza pregiudizi, tant'è che la nostra mozione
è indirizzata ad un chiarimento generalizzato che riguarda tutti
gli organi di stampa in questa regione, nessuno escluso.
L'atteggiamento di questo Consiglio rispetto a tale mozione,
denuncia scarsezza - per non dire "assenza quasi totale" - di
dibattito, mi fa pensare che su questo tema dobbiamo fare grossi
passi verso la democrazia e che in questa materia ci sia, in detto
Consiglio, dell'ipocrisia e ci siano code di paglia
lunghissime.
Noi prenderemo atto - siamo solo in 3! - dell'atteggiamento di
questo Consiglio, che è un "atteggiamento pilatesco", come è già
avvenuto in altre occasioni quando si tratta di toccare degli
interessi potenti, quando si tratta di indagare su qualcosa che è
poco chiaro, e poi ci sarà qualcuno che qui dentro farà le "lacrime
di coccodrillo" quando ci sarà magari qualcun altro, in altre sedi,
che si deve occupare di questioni di cui invece dovevamo occuparci
noi. Non mi riferisco ad aspetti penali, perché non mi risulta che
in questa vicenda ci siano aspetti penali in corso, problematiche
di questo tipo che possono verificarsi; mi riferisco ad aspetti
amministrativi, perché non è irrilevante che la Giunta regionale
deliberi sulla base di leggi regionali dei contributi a degli
organi di stampa che sono, per avventura, controllati da partiti
politici oppure da correnti o componenti di questi partiti
politici... questo non è irrilevante!
Non so se mi sono spiegato bene su questa cosa: qui si tratta di
una responsabilità grossa che avete, sia come governo, sia come
maggioranza regionale, perché in luogo di aderire ad una nostra
richiesta di approfondimento di chiarezza, vi mettete le "fette di
salame" sugli occhi, continuerete forse a contribuire all'esistenza
e alla prosperità di queste testate attraverso le contribuzioni,
attraverso soprattutto l'acquisto di pagine pubblicitarie, i cui
benefici oggi non sappiamo se andranno in mano ad un editore
privato - cosa del tutto lecita - o in mano - direttamente o
indirettamente - a persone che hanno molto a che fare con
l'attività politica di questa Regione.
A noi sembra che questa esigenza di trasparenza, oggi, da questo
silenzio assordante di quest'aula, esca ancora rafforzata. Sotto
questo profilo, per quanto ci riguarda, ci batteremo, perché
crediamo che su detta questione si giochi gran parte della
democrazia e della trasparenza in questa Regione!
Presidente - La parola al Consigliere Sandri.
Sandri (GV-DS-PSE) - Intervengo quasi per una questione di fatto
personale, perché l'intervento del Consigliere Curtaz mi ha
profondamente offeso in quanto giornalista. Penso che si debba
ricordare in questo caso come, indipendentemente dalle proprietà
dei giornali, i giornali sono essenzialmente responsabilità di chi
li scrive, in particolare del direttore e del direttore
responsabile, e che esiste una precisa normativa nazionale per cui
il direttore e il direttore responsabile devono essere graditi
anzitutto ai giornalisti e alle redazioni, molto più che non alla
proprietà che li sceglie. Pertanto penso che sotto e in mezzo alle
parole pronunciate in quest'aula c'è un'offesa a una professione
che, in Valle d'Aosta - come credo in tutta Italia -, debba essere
tutelata nel rispetto anzitutto di chi ci lavora e nel rispetto
dell'onestà intellettuale di chi svolge questa professione, vuoi in
un grande giornale nazionale, vuoi in un piccolo giornale
locale.
Mi sento offeso anche in quanto lettore di questi giornali,
perché credo che nessuno di noi sia così sciocco da pensare che se
legge "Il Corriere della Sera" non sa che è di proprietà di Romiti
e di tutta una serie di altre persone piuttosto che se legge "La
Stampa" legge qualcosa che è di proprietà degli Agnelli, ma non è
che per questo né riproduca il pensiero e la volontà di quelle
forze economiche che sono anche forze politiche per certi aspetti,
e con buona pace delle dietrologie il popolo ha fatto pulizia di
certi atteggiamenti indagatori, prendendo atto che è la bugiarda
nel popolo, nel senso che si sa che cos'è e naturalmente uno lo
legge con lo spirito critico acceso e ne tiene conto. Se compro "La
Vallée" piuttosto che "Il Corsivo", posso sapere a chi fare
riferimento e ne traggo le informazioni che mi servono rispetto a
questo e credo che tale atteggiamento ha la stragrande maggioranza
degli elettori della Valle d'Aosta.
Infine, mi sento profondamente ferito come elettore, nel senso
che credo che questi atteggiamenti cerchino solo di
strumentalizzare questa o quella vicenda politica, ma ritengo che
il potere per mettere a posto queste cose debba sempre ricordarsi
che è in mano agli elettori, i quali, fra 4 anni, se c'è stato
qualcosa di politico importante in questa storia, sapranno trarre
le loro conclusioni ed è al popolo, ai nostri concittadini che
dobbiamo lasciare questo tipo di compiti. Chiedo pertanto che
questo tipo di assordante silenzio sia interpretato rettamente per
quello che voleva essere: secondo me un po' di pietà per una
iniziativa che non era di grande pregio.
Presidente - La parola al Consigliere Frassy, per dichiarazione
di voto.
Frassy (CdL) - Sicuramente qualche considerazione deve essere
fatta sull'argomento, perché meriterebbe forse un intero pomeriggio
di dibattito. Non mi stupisco più di tanto del silenzio a cui
facevano riferimento i colleghi proponenti, perché siamo ormai
abituati a certi "silenzi". Devo dire che se noi riteniamo che
l'argomento sia importante, abbiamo dei dubbi nel ritenere che
questa sia la strada giusta da percorrere.
Sicuramente su questa materia, in maggioranza, c'è più di un
imbarazzo e non è solo l'imbarazzo di questo silenzio, ma è
l'imbarazzo palpabile nell'andamento della legge di riforma della
materia contributi e regolamentazione dell'editoria: una legge che
sembrava dovesse partire "a spron battuto" per la sua riforma e che
invece, a un certo punto, ha rallentato l'iter di approdo all'aula.
Lo ha rallentato anche per le questioni che i colleghi
dell'"Arcobaleno" hanno esposto a illustrazione della loro
iniziativa e sono questioni sulle quali siamo intervenuti in
maniera chiara anche sull'organo di stampa del nostro gruppo
politico.
Abbiamo dedicato l'apertura di "Foglio Azzurro" del mese di
ottobre alla vicenda dell'intreccio economico politico in relazione
agli assetti proprietari dell'editoria, in relazione in particolare
al settimanale prima citato. Devo dire che il problema del
conflitto di interessi è più ampio, va ben al di là di questo
singolo settore, ma abbiamo già visto qual è la sensibilità di
questa classe politica sul conflitto di interessi e lo abbiamo
visto non più tardi di un Consiglio fa - se non erro -, quando è
approdata in un silenzio assordante la "leggina" delle nomine:
"leggina", perché in sostanza erano delle modifiche a una legge
obsoleta e inadeguata sul meccanismo delle nomine, che era
funzionale a poter fare ancora più di quanto non si faccia adesso
ciò che si vuole in questa materia. Altro che conflitto di
interessi... A livello nazionale il conflitto di interessi ha
appassionato o forse ha tenuto "sotto scacco" per lungo tempo il
dibattito politico, ma alla fine è approdato a un testo licenziato
dal Parlamento, e - soddisfacente o non soddisfacente - c'è stata
la consapevolezza in capo a chi era potenzialmente nella situazione
del conflitto di interessi che la materia andava normata.
Colleghi del gruppo "Arcobaleno", qui, purtroppo, siamo in Valle
d'Aosta, qui c'è la presunzione che il conflitto di interessi sia
cosa che non ci riguardi; non so se sia una di quelle clausole di
specificità contenute nel nostro statuto, ma io penso che prima
ancora che una valutazione politica sia una questione etica, che
per certi versi non era neppure necessario scrivere; che sia una
questione di rispetto, ma di rispetto innanzitutto per i propri
elettori. Cari colleghi di maggioranza, per tanti elettori che voi
possiate soddisfare, sono sempre più quelli che rimangono
insoddisfatti rispetto a certi soprusi palesi che accadono nel
meccanismo delle nomine o degli incarichi. Su questo argomento del
conflitto di interessi in generale siamo perciò più che sensibili,
anche a livello regionale.
Sulla questione dell'editoria, riteniamo che faremo un grosso
confronto sulla legge - e qui, colleghi di maggioranza, vi
aspettiamo su quello che sarà l'iter conclusivo della legge -,
perché questa mozione, colleghi dell'"Arcobaleno", ci pone degli
imbarazzi: in particolare, per quanto riguarda i limiti o le
autolimitazioni che un'amministrazione pubblica deve porre alla
propria attività, nel senso che, al di là degli intrecci economici,
al di là dei conflitti di interesse, è evidente che l'editoria nel
momento in cui è editoria privata - perché questa regione è anche
ricca di editoria pubblica e, se facciamo il peso e la conta delle
pagine scopriamo, alla fine, che l'editoria che paga di più, che
produce di più in termini di fogli è quella pubblica, perché ormai
ogni assessorato ha la sua rivista, ha il suo meccanismo di
comunicazione -... ma, dicevo, nell'editoria privata diventa
difficile che l'Amministrazione abbia gli strumenti per effettuare
questo tipo di indagine conoscitiva.
I colleghi hanno fatto riferimento all'articolo 24, ma tutto
questo meccanismo si scontra contro i poteri effettivi di
un'indagine conoscitiva, che - come ben sappiamo - ha il limite di
acquisire atti amministrativi che promanano da questa
Amministrazione o procedimenti amministrativi che coinvolgono i
privati per quanto riguarda sovvenzioni, contribuzioni,
finanziamenti o quant'altro! Sicuramente le commissioni consiliari
ordinarie, ma anche la commissione di inchiesta piuttosto che di
indagine conoscitiva, che avevamo già avuto modo di attuare, ad
inizio di legislatura - proprio sempre su questo argomento -, la
commistione fra politica e informazione, aveva coinvolto quella
campagna a mezzo stampa effettuata alla vigilia delle scorse
elezioni regionali dell'Assessore Cerise, ed era stata attuata
quella commissione perché c'era un elemento in seno
all'Amministrazione regionale.
Abbiamo il convincimento che, al di là di quella che potrebbe
essere la richiesta di cortesia da effettuare nei confronti degli
editori, difficilmente avremo degli strumenti per dare contenuto e
concretezza a questo tipo di indagine, proprio perché le
commissioni consiliari non hanno quei poteri che invece hanno le
commissioni parlamentari. Le commissioni parlamentari - soprattutto
quelle di inchiesta - hanno dei poteri che sono equivalenti a
quelli della Magistratura ordinaria e, di conseguenza, possono
imporre richieste di acquisizione di documentazione e di verifica
ispettiva, cosa che noi non possiamo fare. È questa la perplessità
che a noi rimane sull'utilità di questa mozione, perché riteniamo
che sarebbe un'arma spuntata per affrontare invece un problema
serio, problema che - mi ripeto - ribadiamo gestire nel momento in
cui ci sarà il confronto sulla legge di riforma delle contribuzioni
regionali nell'editoria.
Per l'insieme di questi motivi, e non per l'inconsistenza del
problema - che è un grosso problema etico, prima ancora che
politico -, che esprimeremo un voto di astensione.
Presidente - La parola al Consigliere Viérin Marco, per
dichiarazione di voto.
Viérin M. (SA) - Il collega Frassy ha in parte già sollevato
alcune considerazioni che volevamo fare anche noi come "Stella
Alpina". Condivido sia quanto detto dal Consigliere Curtaz che dal
Consigliere Borre, quando ha fatto appello alla presenza in aula
perché è un argomento delicato.
Ritengo anche che questa sia forse non la strada migliore, più
che non la strada giusta; possiamo anche condividere la proposta
fatta dal Consigliere Borre, però, parlando di "Stella Alpina",
credo che ci sia una piccola anomalia quando tempo fa, per una
pagina autogestita su una rivista, contratto trasparente e
pagamenti trasparenti - si trattava di una comunicazione di quello
che faceva il nostro movimento - si è discusso di questo problema
in aula e noi abbiamo votato a favore di una verifica di controllo,
che poi si è fatta in commissione - mi sembra che allora fosse
Presidente l'Assessore Cerise -, insieme anche ad una verifica con
l'ordine dei giornalisti... quindi non ci siamo nascosti su questo
problema! C'è un po' di anomalia, ma non vogliamo in questo caso
giocare sui dispetti, dicendo che, poiché è stata fatta in una
certa maniera allora, anche oggi bisogna fare alla stessa maniera;
prendiamo atto che tutti hanno detto che il problema del conflitto
di interessi esiste, non esiste solo nel campo dell'editoria,
esiste in più campi.
Pertanto, rispetto alla proposta del Consigliere Borre direi che
un domani si potrebbe analizzare in commissione se fare qualcosa di
più apposito, anche sul discorso delle nomine. Sul discorso delle
nomine, "Stella Alpina" ha detto, da tempo - ricordo che è stata
modificata la legge alcuni Consigli fa, proprio per dire che non
c'è più bisogno di fare domanda specifica - è che sarebbe bene che
in questo ambito tutte le forze politiche potessero ritrovarsi e
vedere cosa potrebbe essere di difficile o di facile
interpretazione sul conflitto di interessi in Valle; magari
troveremo tante cose, o poche cose, però sicuramente questi
conflitti di interessi esistono.
A nome del gruppo della "Stella Alpina" dico che possiamo anche
accogliere la proposta del Consigliere Borre, se però in questo
esame della legge inerente ai contributi sull'editoria si va a fare
un passaggio in merito a dette problematiche; che questo sia
chiaro, per evitare successive situazioni poco felici! Non vogliamo
additare niente e nessuno; noi questo passaggio lo abbiamo vissuto
in maniera molto diversa e abbiamo dato prova di non aver alcun
problema di analizzare fino in fondo la questione.
Voglio annunciare il voto di astensione del nostro gruppo, se
rimarrà l'impegno presentato dal Consigliere Borre, a nome della
maggioranza, durante i lavori di preparazione del testo di legge
che dovrà venire in aula in merito ai contributi dell'editoria.
Presidente - La parola al Consigliere Salzone, per dichiarazione
di voto.
Salzone (FA) - Per dire che il testo della mozione è
assolutamente condivisibile; l'importanza del ruolo degli organi di
stampa e di informazione nel garantire democraticità all'interno
della nostra comunità è talmente chiara, che è giusto
sottolinearla, come è giusta l'esigenza e la necessità di avere una
trasparenza degli assetti proprietari delle testate, indubbiamente,
e quindi anche la necessità di adeguare garanzie perché i
giornalisti indipendenti siano effettivamente tali e non
espressione di partiti politici... È evidente che tutto questo deve
trovare un largo dibattito nella sede opportuna, che può essere
quella della commissione consiliare, quando si andrà a discutere
della legge sull'editoria. Credo che, alla fine, questo tipo di
discorso si possa approfondire.
Per quanto riguarda l'espressione della mozione riguardante i
consiglieri del gruppo "Arcobaleno" mi pare un po' una forzatura;
arrivare ad una commissione consiliare di indagine mi pare
effettivamente forte, non fosse altro perché è già stata fatta, in
un altro Consiglio, la richiesta al Presidente della Regione, alla
Giunta stessa, di esprimersi in merito alle notizie di stampa
divulgatesi nell'ultimo mese.
Mi rimetto alle dichiarazioni del Presidente della Regione fatte
nel Consiglio passato - o due Consigli fa - e, non essendo venuto a
conoscenza di alcun elemento tale da poterci indurre di fare una
proposta così pesante, riteniamo su questa mozione di doverci
astenere e di poter rinviare l'approfondimento di tutti i problemi
emersi in questo dibattito, nel momento in cui discuteremo nella
commissione competente la legge sull'editoria.
Presidente - La parola al Consigliere Pastoret, per
dichiarazione di voto.
Pastoret (UV) - Notre chef de groupe a déjà exprimé, au nom du
groupe "Union Valdôtaine", notre avis et notre partage sur
l'attitude que nous aurons quant au jugement sur cette motion, mais
puisqu'en qualité de bon pêcheur le Conseiller Curtaz vient de
lancer son hameçon, je me rends comme poisson et je reviens donc
sur quelques thèmes qu'il a présentés, parce que cette motion, on
lui donne une lecture... dans toute la partie d'introduction on
peut partager les éléments qui sont présentés, mais je trouve que
ce ne sont pas ces éléments d'introduction qui sont en
discussion.
La question est, encore une fois, à mon sens, de méthode et de
parcours; personnellement moi, mais le groupe "Union Valdôtaine"
déjà dans le passé, avait dit ce que je partage encore aujourd'hui:
que les commissions d'enquête ne sont pas l'instrument souhaité
pour éclaircir ou approfondir des problèmes, elles interviennent là
où il y a des éléments qui demandent une solution de ce genre. Il
me semble qu'aujourd'hui les éléments et les moyens dont nous
disposons existent au sein des commissions qui ont des compétences
d'enquêter, de s'interroger ou de s'informer sur différentes
matières. Je reviendrai sur ce thème, parce qu'il me semble qu'il
faut avoir bien à l'esprit que les commissions d'enquête en genre
sont l'élément de relance d'une théorie du suspect et je reconnais
au collègue Curtaz l'honnêteté intellectuelle et la capacité d'être
quelqu'un qui n'a pas l'habitude d'employer comme une clave des
suspects au soutien de ses idées, mais je trouve cependant que dans
cette motion, peut-être involontairement, certains suspects
ressortent d'une façon implicite, mais qui caractérise cette
initiative.
Or, je dis que s'il y a des faits, il faut les présenter; s'il y
a des suspects ou des approfondissements à faire il me semble qu'on
peut faire cela très bien dans les commissions compétentes, compte
tenu que cela - comme il a été rappelé - devra être fait à
l'occasion de la discussion du projet de loi sur la forme du
soutien aux maisons d'éditions. Le règlement permet de mettre à
l'attention des commissions certains thèmes, cette commission aura
le mandat de s'occuper de toute une série de choses.
A propos de cette motion, je pense peut-être il n'y a pas eu la
volonté de pointer un index d'une façon mauvaise; je pense plutôt
que les questions concernant l'information sont "à la une" en
Vallée d'Aoste comme elles ne l'ont jamais été, comme elles le sont
dans toute l'Italie au moins: grandes discussions, conflit
d'intérêts, connaissance et pas connaissance..., mais je crois que
si nous avons une responsabilité que nous devons reconnaître, elle
aussi celle d'avoir nous-mêmes, du fait de l'activité que nous
sommes appelés à développer, une sorte de mauvaise conscience quant
à l'information et que nous risquons d'avoir, lorsque nous traitons
ces arguments dans ce pays, où presque tout le monde essaie de ne
pas déplaire à tel ou tel autre représentant de la presse, selon le
principe que nous sommes tous, nous, les femmes et les hommes
publics, soumis aux obligations de l'actuelle coutume, qui est
celui d'apparaître.
Je pense que là nous avons deux questions importantes auxquelles
réfléchir: tout d'abord, dans notre activité, je pense que nous
devons être dominés par le sens d'honnêteté, parce que sur ce thème
je crois que chacun devra rendre compte à soi-même et à sa
conscience et au mandat que les électeurs lui ont confié pour ce
qui est de son activité. Je continue à penser qu'être corrects pour
nous dépend de l'honnêteté intellectuelle avec laquelle nous
exerçons notre rôle politique de représentants du peuple
valdôtain.
Cela dit, certainement le problème lié à l'information en tant
que moment de résumé de notre activité, ici, existe bel et bien; je
pense tout de même que, malgré les efforts que le Conseil de la
Vallée a déjà faits, peut-être il sera important de réfléchir aussi
aux contenus qu'on devrait pouvoir faire sortir d'ici et non pas
seulement aux images, et nous devrons aussi nous interroger sur la
capacité de nos structures actuelles, de rendre mieux à l'extérieur
le compte rendu de l'activité qui se déploie, ici: cela, dans un
devoir et dans un rôle institutionnel qui devrait rencontrer
l'intérêt de toute notre Région et aussi pour dépasser ce qui bel
et bien existe et que tout le monde a manifesté dans des colloques
en dehors de cette salle, la possibilité de dépasser le peu
d'informations qui existent, de temps à autre, sur la presse quant
à l'activité du Conseil de la Vallée.
Je pense que ceux-ci sont les thèmes qui nous agitent et qu'il
faudrait faire attention de ne pas prendre un mauvais chemin, en
nous chargeant de suspects sur des thèmes pour lancer des
commissions d'enquête qui auraient peut-être la fonction de créer
une attente énorme à l'intérieur et à l'extérieur de cette salle
pour n'aboutir à rien! Avant d'arriver à des solutions de ce genre,
il faudra bien faire notre travail à l'intérieur des commissions,
bien examiner ce projet de loi, nous interroger sur les
possibilités de rendre, nous-mêmes d'abord, de nos choix une
information correcte à l'extérieur, qui est aussi un instrument de
démocratie parce que cela permet aux gens de juger et de décider
lorsqu'ils sont appelés de le faire.
En revenant à la motion, je trouve que même si cela a un peu
échappé à la volonté des présentateurs, que dans cette motion sont
exprimés des éléments et des soupçons de caractère générique, qui
n'ont pas été mis en évidence, mais qui - si la motion était
acceptée - nous mettraient dans la condition de donner une tournure
à cette éventuelle commission d'enquête qui aurait un caractère non
pas d'approfondissement des thèmes que j'ai présenté tout à
l'heure, mais d'aspects génériques où on devrait chercher de
suspects de quelque chose qu'on n'imagine pas et dont on n'a pas
conscience.
J'invite les collègues du groupe "Arc-en-ciel" de réfléchir et
de vouloir retirer cette motion, à la fois parce que les
éclaircissements pourront être présentés à l'attention des
commissions compétentes et que la motion - même si cela n'était pas
dans leurs intentions - présente d'éléments de suspect que nous ne
pouvons pas accepter. Voilà pourquoi l'intention de vote qui a été
présenté au nom du groupe "Union" par le Conseiller Borre est, de
par nous tous, partagée.
Presidente - La parola al Consigliere Riccarand.
Riccarand (Arc-VA) - Ringraziamo coloro che sono intervenuti,
perché hanno quanto meno esposto le loro considerazioni su una
questione di estrema rilevanza; le argomentazioni, però, ci
sembrano molto scarse.
Il Consigliere Pastoret dice: "i fatti non sono chiari, ci sono
sospetti...", ma i fatti qui sono chiarissimi, noi lo abbiamo detto
in tutti i modi, non so in che modo dobbiamo dirlo! L'elemento che
ha portato non noi, ma tutti noi del Consiglio, tutte le forze
politiche, una parte dell'opinione pubblica che si occupa di
politica, ad interessarsi di questa cosa, ha un elemento esplosivo:
il passaggio di proprietà del principale settimanale diffuso in
Valle d'Aosta, che evidentemente fa opinione, incide, non è che sia
neutro rispetto agli orientamenti dell'opinione pubblica; è un
passaggio di proprietà in cui non si è passati da un imprenditore
ad un altro, ma c'è stata una cordata valdostana che ha preso in
mano questo settimanale, una cordata "politicamente targata", non
solo, ma che ha i piedi saldamente piantati all'interno di questo
Consiglio, all'interno della Giunta, all'interno dei banchi del
Consiglio! Questa è la realtà! In più, se questo fosse dichiarato
alla luce del sole, non c'è nulla di male, lo sappiamo, sappiamo
tutti regolarci; ma questo fatto viene occultato ed è questo che
vogliamo portare alla luce del sole, è questo il fatto che viene
occultato!
Cosa dobbiamo fare? Abbiamo fatto un'interrogazione, abbiamo
chiesto al Presidente della Regione di dirci se è a conoscenza di
questo fatto... è stata fatta una verifica? Il Presidente ci ha
risposto chiedendo, a noi, lumi, perché dice: "io non ho
informazioni ufficiali". Noi abbiamo detto come stanno le cose, e
ci risulta, ci hanno detto - ma su questo non abbiamo elementi -,
che dopo quell'interrogazione ci sono state delle modificazioni,
nel senso che alcuni dei fideiussori hanno chiesto di ritirare la
loro fideiussione, qualcuno ha messo dei parenti... ma su questo
non abbiamo elementi. Sappiamo chi sono i fideiussori originali e
sappiamo che sono all'interno di questo Consiglio e all'interno
della Giunta: questa è la realtà! Di fronte a questo fatto non
siamo disposti a spegnere le luci; pensiamo che più accendiamo i
riflettori per far emergere questo e portarlo alla luce del sole,
più è positivo.
Noi abbiamo presentato una mozione dicendo: "non costituiamo una
nuova commissione, ma affidiamo alla commissione competente
un'indagine, la convocazione degli editori, il sentire alcune
persone e il chiarire questo aspetto; non è così complicato! A meno
che qualcuno non voglia sottrarsi alla verità e nascondere le
cose... ma non è poi così complicato sapere, perché basta
interrogare le persone in causa! A noi sembra semplice e utile,
anche ai fini della legge che stiamo discutendo, perché capire
alcuni meccanismi e alcune situazioni permette di calibrare meglio
alcune norme da inserire in legge; sicuramente sarà opportuno
mettere una clausola di trasparenza per chi vuole attingere ai
contributi da parte della Regione, però questa clausola di
trasparenza va anche calibrata in un certo modo perché sia
efficace. Fra l'altro, spero che su questa "clausola di
trasparenza", che comprende anche i garanti e i fideiussori, ci sia
l'unanimità all'interno di questo Consiglio! Le due cose non sono
però in contraddizione, fare questa indagine non impedisce di
lavorare sul disegno di legge, perché la commissione vi sta già
lavorando e noi abbiamo dato e daremo il nostro contributo,
affinché sia una legge migliorativa rispetto all'attuale e non
permetta più di fare delle cose che sono già successe in passato e
che spiegano, anche adesso, certe scalate, in quanto c'è ovviamente
un affare economico dietro a questa vicenda! Non sono due cose in
alternativa, secondo noi vanno fatte entrambe le cose!
Dopodiché ci si dice: non è detto che poi, facendo queste
indagini si arrivi a un risultato; proponete altri strumenti, non
siamo estranei ad altre proposte, fateci delle proposte di altri
strumenti e per noi va benissimo! Quello che non dobbiamo fare è
sicuramente spegnere l'attenzione su questo, perché in quel caso
avalliamo questo tipo di operazione, scegliamo di fare in modo che
tutto vada bene, che rimanga un'operazione occulta come adesso e
che non sia resa pubblica in tutti i suoi risvolti.
Secondo noi questa mozione rimane utile, non è in contraddizione
rispetto ad altre attività in commissione, di approfondimento della
legge, e non siamo assolutamente d'accordo a ritirare detto
provvedimento; anzi, riteniamo che sia assolutamente necessario
andare a fare questi chiarimenti e noi, con tutti gli strumenti che
avremo come gruppo consiliare, cercheremo in tutti i modi di tener
viva l'attenzione rispetto a questa problematica, di enorme impatto
sulla nostra realtà.
Presidente - La parola al Consigliere Maquignaz.
Maquignaz (UV) - Credo che qui si voglia sempre portare ogni
questione a un'aula di tribunale... secondo me, il Consiglio
regionale ha un altro ruolo, per cui se ci sono dei problemi sarà
competenza di qualcuno verificare queste cose! Poi mi si parla di
"fideiussioni bancarie"... fra l'altro, non so neanche se è
legittimo, in ordine generale, sapere chi e dove possa aver messo
delle fideiussioni bancarie, perché se si ragiona così vuol dire
che chiunque di noi può sapere, di qualunque cittadino, dove ha
messo delle fideiussioni, si va a ledere il principio della
"privacy". Se qualcuno sa chi sono... ad esempio, personalmente,
non so chi sono i proprietari, non so chi ha messo le
fideiussioni...
(interruzione del Consigliere Riccarand, fuori
microfono)
... sarò l'unico a non saperlo... ma, da un punto di vista di
procedure, in base a cosa posso saperlo? Per voci sentite nei bar,
dove si sentono migliaia di cose! Se qualcuno ha messo delle
fideiussioni, risponderà lui, nelle sedi opportune... oppure è il
Consiglio che deve sindacare su ogni cosa? Ci sono delle leggi che
andranno a vedere, quando sarà il momento, se c'è legittimità o
meno; invece, qui, si vuole preventivamente andare ad indagare se
c'è qualcosa che non va! Non credo che sia questo Consiglio che
debba farlo, ci sono anche delle procedure per poter aprire un
giornale, fare l'editore, mettere delle fideiussioni (se mai
qualcuno le avrà messe!)... questo è un discorso generale.
Presidente - Se non ci sono altri interventi, pongo in votazione
la mozione in oggetto: Consiglieri presenti: 26
Votanti: 20
Favorevoli: 4
Contrari: 16
Astenuti: 6 (Comé, Frassy, Lanièce, La Torre, Salzone, Viérin
Marco)
Il Consiglio non approva.
