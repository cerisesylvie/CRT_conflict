Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 17 del 14 gennaio 1982 - Resoconto
OGGETTO N. 17/VII - SOLUZIONE DEL PROBLEMA DELLA RECINZIONE
DELL'AEROPORTO CORRADO GEX -
(Interpellanza).
PRESIDENTE
:
Do lettura dell'interpellanza
presentata dal Consigliere Minuzzo:
INTERPELLANZA
SENTITA la risposta data dall'Assessore alla interpellanza
concernente il problema della recinzione dell'aeroporto Corrado
Gex;
CONSTATATO che a tutt'oggi nulla è stato fatto, anzi la
situazione si è ulteriormente deteriorata
INTERPELLA
l'Assessore ai Lavori Pubblici per sapere come, quando e cosa
intende fare per risolvere il problema.
PRESIDENTE
:
Ha chiesto di parlare l'Assessore ai
Lavori Pubblici Borbey, ne ha facoltà.
BORBEY
: (D.C.) -
Questa volta, sorretto anche dal
Presidente della Giunta, dichiaro, a norme della Giunta, che nel
mese di marzo/aprile inizieranno i lavori della recinzione sul lato
ovest e sud dell'aeroporto Corrado Gex, per l'esecuzione dei quali
si è adottata la soluzione meno costosa, ma abbastanza valida.
In occasione dell'ultima vostra interpellanza, infatti, avevamo
parlato già che c'era la scelta fra due soluzioni di progettazione
e due tipi di recinzione.
PRESIDENTE
:
Ha chiesto di parlare il Consigliere
Minuzzo, ne ha facoltà.
MINUZZO
: (P.S.D.I.)
- Sono soddisfatto perché non
sono costretto a presentare una nuova interpellanza, ed invito i
colleghi della stampa a prendere nota che l'Assessore, a nome della
Giunta, ha dichiarato che a marzo/aprile inizieranno i lavori per
ripristinare la recinzione dell'aeroporto Corrado Gex.
