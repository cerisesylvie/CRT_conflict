Classificazione
CONSIGLIO REGIONALE
Costituzione e funzionamento degli organi consiliari
Attività consiliare d'aula


Resoconto integrale del dibattito dell'aula
Oggetto del Consiglio n. 2 del 8 luglio 2003 - Resoconto
OGGETTO N. 2/XII Convalida dell'elezione dei 35 Consiglieri
regionali.
Presidente provvisorio Su questo oggetto gli uffici della
Segreteria della Presidenza del Consiglio hanno predisposto un
documento relativo all'istruttoria sulla situazione dei singoli
eletti per quanto riguarda eventuali problemi di eleggibilità o di
incompatibilità. Tale documento è già stato distribuito in copia a
tutti, per cui ritengo di poterlo dare per letto.
Invito il Consiglio a procedere alla convalida degli eletti.
Ricordo che se non vi sono osservazioni o rilievi, la convalida
viene fatta in blocco per tutti e 35 gli eletti con una sola
vota­zio­ne a scrutinio palese. Se vi sono situazioni particolari
da esaminare, si procederà con votazioni separate per i singoli
casi.
È aperta la discussione sulla convalida. Se qualcuno intende
prendere la parola, è pregato in questo caso - abbiate pazienza -
di alzare la mano e penseranno gli uscieri ad inserire il badge
nella postazione da cui parlate. Se nessuno interviene, invito il
Consiglio a procedere alla votazione. Per il momento non è
possibile votare con il sistema elettronico, perché non tutti
possono disporre di un posto di votazione, perciò invito il
Consiglio a procedere con il voto per alzata di mano. Chi è
favorevole è pregato di alzare la mano. Vi sono contrari? Vi sono
astenuti?
Consiglieri presenti, votanti e favorevoli: 35
L'elezione è quindi convalidata all'unanimità.
