Classificazione
ASSISTENZA SANITARIA E OSPEDALIERA



Oggetto del Consiglio n. 2448 del 11 maggio 2023 - Resoconto
OGGETTO N. 2448/XVI - Interrogazione: "Disservizi legati a
guasti della macchina per il pagamento dei ticket in contanti
presso l'Ospedale Parini".
Bertin (Presidente) -
Punto n. 29. Risponde l'assessore
Marzi.
Marzi (SA) -
Riferisco quanto riportato naturalmente
dall'Azienda USL sul tema.
Nel mese di marzo sono state sostituite le macchine presso
l'Ospedale Parini sia nell'atrio che al laboratorio analisi, oltre
che nelle diverse sedi aziendali.
Una di queste permette sia il pagamento con carta che in
contanti ed è posta nell'atrio dell'Ospedale, a garanzia di una
maggiore fruibilità da parte dell'utenza. Nel mese di aprile, le
operazioni di pagamento registrate su questo apparecchio sono state
1.903, di cui 799 in contanti e 1.104 con bancomat o carta.
Il nuovo parco macchine è costantemente monitorato ovviamente
dal gestore attraverso un sistema che consente da remoto, in tempo
reale, di individuare eventuali disfunzioni e intervenire con
appositi comandi di ripristino.
Nel caso l'assistenza da remoto non risulti sufficiente, viene
attivato l'intervento del tecnico in loco.
Oltre al monitoraggio da remoto, l'azienda segnala comunque
tempestivamente al gestore i problemi riscontrati e la richiesta di
soluzione immediata.
Il gestore del servizio segnala che alcune criticità iniziali
sono da ritenersi fisiologiche, in quanto si rende necessario
adeguare l'impostazione standard delle macchine alla struttura
connettiva dell'Azienda USL valdostana.
Per quanto riguarda la seconda domanda, l'Azienda ha posizionato
quattro macchine ticket all'Ospedale Parini: due al laboratorio di
analisi e due nell'atrio, che complessivamente registrano in media
circa 200 operazioni al giorno, di cui 150 presso i due apparecchi
posti nell'atrio e circa 50 presso quelli collocati nel laboratorio
di analisi.
Il ricorso alla macchinetta automatica per il pagamento del
ticket risulta infatti essere ancora la modalità di pagamento più
utilizzata dall'utenza, crediamo essenzialmente per la totale
assenza di commissioni a carico dell'utente.
La media giornaliera di accesso al laboratorio di analisi
dell'Ospedale Parini è di 210 persone e l'azienda sta anche
cercando soluzioni alternative e integrative per favorire
ulteriormente il pagamento da parte degli utenti.
Presidente -
Consigliera Erika Guichardaz.
Guichardaz E. (PCP) -
Dai numeri che ci ha dato, si
evince che quel luogo è assolutamente un luogo critico, vista la
grande affluenza di persone che c'è ogni mattina, quindi con
piacere accolgo che la USL stia pensando comunque a valutare anche
la possibilità d'intervenire rispetto al laboratorio analisi,
perché io prima di aver fatto l'interpellanza ho voluto comunque
sincerarmi che le cose lette sulla Vallée fossero vere e ho passato
qualche mattinata nel laboratorio.
Le posso assicurare che la coda alle macchinette, anche perché
conosciamo i problemi di digitalizzazione di alcuni utenti, quindi
il problema che si pone alle macchinette è sicuramente difficoltoso
e tutte le persone che non potevano pagare in contanti, si recavano
in Piastra e le posso dire che, da quando io ho fatto
l'interpellanza a oggi, mi hanno segnalato la disfunzione, il non
funzionamento della macchina per i contanti in data 27-28 aprile e
in data 4 maggio, non per pochi minuti ma per l'intera
mattinata.
Cosa succede quando è così? Gli utenti devono prendere e andare
in tabacchino a pagare in contanti con una commissione di euro
1,50, a parte il fatto che devono passare da una parte all'altra
dell'edificio e dall'edificio andare al tabacchino.
Quindi bene se si vuole intervenire su questa situazione,
perché, sinceramente la invito veramente a fare un passaggio
all'interno di quel laboratorio, vedrà la lunga coda che ogni
mattina c'è davanti a quelle macchinette.
