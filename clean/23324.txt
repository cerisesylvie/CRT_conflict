Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1587 del 24 ottobre 1985 - Resoconto
OGGETTO N. 1587/VIII - ORDINE DEI LAVORI DEL
CONSIGLIO.
PRESIDENTE:
Alla Presidenza sono giunte richieste di
chiudere stamani i lavori. Pur ricordando che la convocazione
prevede due giorni di dibattito, si ritiene, anche per le esigenze
che sono state manifestate dalla Giunta e da alcuni Consiglieri -
oggi scade anche il termine per la presentazione di interpellanze,
interrogazioni e mozioni - anche se dedichiamo ancora un quarto
d'ora ai lavori del Consiglio si possa assieme decidere gli
argomenti da rinviare e quelli da approvare se non c'è
discussione.
Ha chiesto di parlare il Consigliere Viberti, ne ha facoltà.
VIBERTI (N.S.):
Signor Presidente, Colleghi, non è per
fare il rompiscatole di turno, però come qualcuno sotto sotto mi
dice: fallo, fallo ...
(... Ilarità dell'Assemblea ...)
mi sembra il caso di sottolineare il fatto che abbiamo stabilito
un calendario concordemente relativo ai lavori del Consiglio. Ci
troviamo tutte le volte a rinviare mozioni, disegni di legge, ecc.;
capisco che a volte possono esserci degli impedimenti che rendono
evidente l'impossibilità di avere un dibattito, ma vorrei sapere
quali sono questi impedimenti perché voglio che ci si renda conto
che questo non è un modo troppo corretto di operare. Se mettiamo
due giorni di Consiglio e poi in effetti questi due giorni erano
necessari, ciascuno di noi deve avere la coscienza di non prendere
degli impegni.
... INTERRUZIONE ...
Se il Presidente ritiene che questo sia un modo corretto di
operare ha tutta la possibilità di esprimersi. Ho delle difficoltà
di carattere personale a restare qui in questo momento, caro
Presidente, che sono relative alla conduzione della mia famiglia;
preferirei essere a casa a guardare i miei bambini, perché mia
moglie da nove minuti dovrebbe essere al suo posto di lavoro. Non
sono forse cose che interessano al Presidente, però nonostante
questo mantengo l'impegno che mi è stato dato dalle elezioni
regionali che si sono tenute e sono in questo Consiglio a fare il
mio mestiere. So che non è colpa del Presidente della Giunta, però
mi stupisce che il Presidente Rollandin continui ad avallare un
andazzo che non ritengo corretto.
... INTERRUZIONE ...
A volte valgono più certi atteggiamenti che non tante
parole...
...(Ilarità dell'Assemblea)...
Perchè gli occhi di questo Presidente sono così espressivi che
sono in grado di colpire al cuore non solo di questo Consiglio.
PRESIDENTE:
Colleghi Consiglieri, credo che se il
Consiglio ritiene di dedicare un quarto d'ora, possiamo fare un
esame di questi oggetti ed in modo comune trovare una
soluzione.
