Classificazione
TRASPORTI E VIABILITÀ
Trasporti


Resoconto integrale del dibattito dell'aula
Oggetto del Consiglio n. 2685 del 26 giugno 2002 - Resoconto
OGGETTO N. 2685/XI Servizio di autotrasporto sulla linea
Aosta-Cogne. (Interrogazione)
Interrogazione Premesso:
- che alcuni utenti hanno segnalato dei disservizi sulla linea
di autotrasporto Aosta/Cogne;
- che i problemi segnalati riguardano l'orario delle corse (che
verrebbe sovente modificato, senza tener sempre conto delle
esigenze lavorative dei trasportati), la modifica delle zone di
fermata e, soprattutto, la mancanza di informazione circa le
"novità" che vengono via, via disposte;
il sottoscritto Consigliere regionale
Interroga
l'Assessore competente per sapere:
1) se è a conoscenza dei problemi riguardanti il servizio di
autotrasporto sulla linea Aosta/Cogne;
2) se ha provveduto ad ottenere dalla società concessionaria i
chiarimenti necessari, a richiedere coerenza e continuità nelle
scelte, garantendo adeguate informazioni agli utenti.
F.to: Curtaz
Président
La parole à l'Assesseur au tourisme, aux
sports, au commerce et aux transports, Lavoyer.
Lavoyer (SA)
Per quanto attiene le decisioni sugli orari,
anche a seguito di una richiesta dei genitori degli studenti di
Cogne, peraltro sostenuta anche dal sindaco, è stata concordata con
il Difensore civico una scelta, sulla quale, coinvolgendo anche
l'utenza, la prima corsa del mattino è stata posticipata alle 6,55,
al fine di ridurre il tempo di attesa degli studenti davanti alle
scuole. Vogliamo anche aggiungere che tale orario risponde
perfettamente alle esigenze dei lavoratori.
Non so l'intenzione dell'interrogante: se era relativa alla
problematica relativa ai disagi precedenti, abbiamo risolto con
questa decisione, concordata con l'Amministrazione, il Difensore
civico e gli utenti; se, invece, l'interrogazione è relativa ad un
disservizio successivo - perché adesso mi sta venendo questo dubbio
-, allora penso che possa essere solo riferita ad un episodio.
In data 10 giugno, in occasione dell'introduzione di questo
nuovo orario, la SAVDA, per errore, ha effettuato nuovamente
l'esercizio partendo dalle 6,40, non ha cambiato in base alle
disposizioni che era state date. L'errore è stato prontamente
riconosciuto dalla società ed è stato corretto a partire dal giorno
successivo, quindi può darsi che "il disagio" si riferisca al
giorno in cui doveva partire con il nuovo orario concordato, e
invece, erroneamente, la SAVDA ha seguito il vecchio orario. Mi
dicono che stanno rispettando l'orario che è stato definito.
Président
La parole au Conseiller Curtaz.
Curtaz (PVA-cU)
La risposta dell'Assessore mi è sembrata
un po' telegrafica. Io ho fatto anche qualche
domanda… se ogni tanto si rispondesse
alle domande che poniamo… non
pretendiamo che si risponda a quello che non chiediamo, però almeno
a quello che viene richiesto! Alla prima domanda lei ha detto che è
più o meno a conoscenza, ha un po' le idee confuse; avevo anch'io
alcune notizie, speravo di ottenere da lei maggiori ragguagli!
Al secondo punto si chiedeva:
"se ha provveduto ad ottenere
dalla società concessionaria i chiarimenti necessari, a richiedere
coerenza e continuità nelle scelte, garantendo adeguate
informazioni agli utenti"
…
l'informazione era la prima cosa…
(interruzione dell'Assessore Lavoyer, fuori
microfono)
… adotto lo stesso sistema
dell'interrogato e mi dichiaro insoddisfatto della risposta
dell'Assessore!
