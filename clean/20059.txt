Classificazione
NOMINE E INCARICHI DI CONSULENZA E SPECIALI
Nomine


Resoconto integrale del dibattito dell'aula
Oggetto del Consiglio n. 44 del 23 luglio 2003 - Resoconto
OGGETTO N. 44/XII - Sostituzione di un rappresentante della
Regione in seno al Comitato scientifico della Fondazione Centro
internazionale su diritto, società e economia.
Presidente - Con la legge regionale n. 18/1988 è stata promossa
la costituzione della Fondazione Centro internazionale su diritto,
società e economia. L'articolo 11 dello Statuto prevede che il
Comitato scientifico sia composto da almeno diciotto componenti,
oltre il Presidente della fondazione, e che metà dei componenti del
Comitato scientifico sia designata dal Consiglio regionale.
Rilevato che, a seguito del decesso del Signor Ranieri Walter, è
stata attivata la procedura prevista dalla legge sulle nomine,
mediante la pubblicazione nel Bollettino dell'avviso relativo alla
designazione di un membro in sostituzione di componente deceduto;
preso atto che è pervenuta unicamente la candidatura del Sig. Dante
Malagutti, propongo al Consiglio di procedere alla sostituzione di
un rappresentante della Regione in seno al Comitato scientifico
della summenzionata fondazione per il quinquennio in corso che
scadrà il 15 giugno 2005. Siete invitati a votare la persona di
Malagutti Dante, che è l'unica candidatura pervenuta.
Consiglieri presenti e votanti: 29
Schede valide: 29
Schede bianche: 3
Hanno riportato voti:
Malagutti Dante: 26
Presidente - Proclamo eletto, quale rappresentante della Regione
in seno al Comitato scientifico della Fondazione Centro
internazionale su diritto, società e economia, il Signor Malagutti
Dante.
Il Consiglio
Premesso che:
- la legge regionale 10 aprile 1997, n. 11, disciplina i
criteri e le procedure per le nomine e le designazioni di
competenza regionale e in particolare all'articolo 3 - primo comma
- stabilisce che le nomine indicate nell'allegato A sono attribuite
alla competenza del Consiglio regionale;
- con legge regionale 19 aprile 1988, n. 18 è stata promossa
la costituzione della Fondazione Centro Internazionale su Diritto,
Società e Economia;
- l'articolo 11 dello Statuto della Fondazione Centro
Internazionale su Diritto, Società e Economia prevede che "il
Comitato scientifico è composto da almeno diciotto componenti,
oltre il Presidente della Fondazione. La metà dei componenti del
Comitato Scientifico è designato dal Consiglio regionale, l'altra
metà è designata dal CENSIS e dal
CNPDS…";
Atteso che il Consiglio regionale con provvedimento n.
1371/XI del 7 giugno 2000, ha designato quali rappresentanti in
seno al Comitato scientifico della Fondazione Centro Internazionale
su Diritto, Società e Economia i Signori BERTI Fabrizio, BORDET
Ombretta, CECCARELLI Dario, CERUTTI Augusta, D'HERIN Hébert,
FIORAVANTI Mauro, INDRIO M. Giuliana, NEBBIA Giuseppe e RANIERI
Walter;
Rilevato che, a seguito del decesso del Signor RANIERI
Walter, la Segreteria della Giunta ha attivato la procedura
prevista dalla legge regionale 10 aprile 1997, n. 11, per la
sostituzione, mediante la pubblicazione nel Bollettino ufficiale
dell'avviso pubblico relativo alla designazione di un membro (in
sostituzione di componente deceduto) del Comitato scientifico della
Fondazione Centro Internazionale su Diritto, Società ed Economia di
Courmayeur;
Preso atto che entro il termine ultimo per la presentazione
delle candidature è pervenuta unicamente la candidatura del sig.
Dante MALAGUTTI, nato ad Aosta il 27 maggio 1932, residente ad
Aosta, Viale della Pace, 32;
Ritenuto opportuno proporre al Consiglio di procedere alla
sostituzione di un rappresentante della Regione in seno al Comitato
scientifico della summenzionata Fondazione per il quinquennio in
corso che scadrà il 15 giugno 2005;
Richiamate le leggi regionali 19 aprile 1988, n. 18 e 10
aprile 1997, n. 11;
Visto il parere favorevole rilasciato dal Direttore della
Direzione Affari Generali della Presidenza del Consiglio, ai sensi
del combinato disposto degli articoli 13, comma 1, lettera e) e 59,
comma 2, della legge regionale 23 ottobre 1995, n. 45, sulla
legittimità della presente deliberazione;
Delibera
di designare quale rappresentante della Regione in seno al
Comitato Scientifico della Fondazione Centro Internazionale su
Diritto, Società e Economia, in sostituzione del Signor RANIERI
Walter, deceduto, per il quinquennio in corso che scadrà il 15
giugno 2005, il Signor MALAGUTTI Dante, nato ad Aosta il 27 maggio
1932.
