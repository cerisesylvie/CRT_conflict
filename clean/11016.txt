Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2009 del 22 aprile 1991 - Resoconto
OGGETTO N. 2009/IX Sostituzione di un rappresentante di enti,
associazioni ed istituzioni culturali e di tre rappresentanti
dell'Am-ministrazione regionale in seno al Consiglio scolastico
distrettuale del distretto n. 2.
(Rinvio).
Presidente
Avevamo già esaminato, in una passata
riunione del Consiglio, la necessità di nominare un rappresentante
nel consiglio sco­lastico distrettuale al distretto n. 2, e
dovevamo nominare un rappresentante che fosse espressione di enti,
associazioni ed istituzioni culturali.
Giustamente era stato osservato che sarebbe stato opportuno
presentare i nominativi, o perlomeno un certo numero di
can­didature fra cui scegliere. L'Ufficio di Presidenza, in data 28
febbraio, ha scritto una lettera a 15 associazioni per richiedere
segnalazioni di nominativi. Solamente due hanno risposto:
l'Alliance Française con la proposta di Roberto Mirteto, il Centro
Studi e Cultura Walser con la proposta di Eugenio Squindo.
Pertanto non con una terna, ma con due nominativi la Presidenza
oggi si presenta al Consiglio, affinché questo desi­gni un
rappresentante nel distretto scolastico n.2.
Successivamente nominiamo i tre rappresentanti della
Regione.
Ha chiesto di parlare il Presidente della Giunta, Bondaz.
Bondaz (DC)
Credo che, in ossequio alle leggi che
sono votate da questo Consiglio regionale, bisogna prendere atto
che si possono no­minare i rappresentanti di cui al punto 1, ma
sicuramente non quelli al punto 2, perché si tratta di
rappresentanti dell'Amministrazione regionale che sono sottoposti
alla legge sulle nomine.
Presidente
Il Consiglio ritiene di rinviare
l'argomento per un ulteriore ap­profondimento? I pareri sono
discordi sulla possibilità di appli­care la legge alle nomine di
commissioni di competenza regio­nale, però potrebbe aprirsi qui un
caso che sarebbe opportuno risolvere subito.
Ha chiesto di parlare il Consigliere Riccarand, ne ha
facoltà.
Riccarand (VA)
Credo che la procedura prevista
dalla legge sulle nomine si possa applicare, quando lo si ritiene
opportuno, anche per altri organismi; però la legge regionale non
prevede consigli scola­stici o comitati.
Quando abbiamo discusso la legge, abbiamo elencato in modo
abbastanza preciso quali sono gli organismi; se si vuole farlo, si
può estendere ad altri organismi, però, per non appesantire
l'applicazione della legge, è stato previsto che per comitati ed
organismi di questo genere non si applica quella legge, anche
perché sono nomine da fare all'interno del Consiglio. Secondo me
non esiste questo problema, però è una scelta del Consiglio.
Presidente
Ha chiesto di parlare il Consigliere
Louvin, ne ha facoltà.
Louvin (UV)
Puisque le Président du Gouvernement a
rappelé le texte de la loi qui dit
enti
, donc personnes
juridiques, ce n'est absolument pas le cas d'un conseil de
district, qui n'est qu'un organe de l'administration.
Donc pour ce qui nous concerne, nous estimons que la loi sur les
nominations ne s'applique nullement dans ce cas.
Presidente
Ha chiesto di parlare il Presidente
della Giunta, ne ha facoltà.
Bondaz (DC)
Propongo il rinvio di questo punto per
un approfondimento sulla legge che abbiamo approvato.
Presidente
Allora l'oggetto è rinviato ad un
prossimo Consiglio regionale.
Il Consiglio prende atto
