Classificazione
CONSIGLIO REGIONALE
Costituzione e funzionamento degli organi consiliari



Oggetto del Consiglio n. 1218 del 20 luglio 2020 - Resoconto
OGGETTO N. 1218/XV - Accettazione delle dimissioni dalla
carica di Consigliere regionale rassegnate dal signor Joël
Farcoz.
Rini (Presidente) -
Colleghi, vi chiedo ancora un attimo
di attenzione. Sono pervenute alla Presidenza le dimissioni dalla
carica di Consigliere regionale del collega Vicepresidente del
Consiglio Joël Farcoz. Io vi chiedo, se siete disponibili, di
votare in aula l'iscrizione della accettazione delle dimissioni.
Ovviamente sono richiesti 24 voti. Collega Manfrin, prego.
Manfrin (LEGA VDA) -
Quando in capigruppo ci è stata
evocata la questione delle dimissioni del collega Farcoz, ho detto
in maniera netta che noi non avremmo appoggiato la sua richiesta di
dimissioni, più che altro perché lui aveva legato la sua richiesta
di dimissioni al fatto che le stesse venissero date nella mattinata
di oggi e poi votate in coda al Consiglio, perché il collega Farcoz
voleva prendere due piccioni con una fava, ovvero voleva potersi
dimettere da questo Consiglio ma portando con sé il vantaggio,
l'orgoglio, la bandiera di aver potuto votare la rimozione di quel
vincolo che tutti i rappresentanti del suo partito non volevano
votare.
Ebbene vede, collega Farcoz, io percepisco la paura che traspare
da questa sua mossa, dall'aspettare perché lei non aveva i voti per
iscrivere all'inizio della seduta questo suo voto per le dimissioni
e questa è la classica mossa della paura, la paura di non riuscire
a prendere un treno che è quello della sua prossima poltrona della
candidatura di Sindaco di Gignod.
Ebbene vede, collega Farcoz, da quella volta in cui questo
Consiglio si paralizzò a causa delle dimissioni di quattro membri
di questo Consiglio, a causa delle indagini legate al voto di
scambio, lei ci chiede ottusamente di rispettare il regolamento
perché per lei perdere anche soltanto un piccolo vantaggio
numerico...
Presidente -
Io chiedo scusa collega però prima ho
interrotto altri colleghi che facevano accuse pesanti, le accuse
che sta rivolgendo al vicepresidente Farcoz sono pesanti, sono
accuse, sono affermazioni che io ritengo particolarmente pesanti,
quindi le chiedo di moderare e di stare sul tavolo e merito
politico.
Manfrin (LEGA VDA) -
Benissimo, sto motivando il voto del
nostro Gruppo. Quindi evidentemente lei ai tempi decise di
osservare in maniera ottusa il regolamento, nel senso che volle
fermarsi su quel regolamento, e allora io in quell'occasione le
dissi che avremmo osservato il regolamento in maniera precisa e
puntuale da quel momento e credo che tutta quest'Aula possa essermi
testimone del fatto di essermi battuto per il rispetto del
regolamento.
A seguito di questo quindi e vedendo con favore la sua mossa di
paura, il nostro Gruppo voterà a favore dell'iscrizione della sua
richiesta di dimissioni e la lascerà vedere così lasciare il
Consiglio con la paura negli occhi.
Presidente -
Procediamo all'iscrizione se non ci sono
richieste... Collega Barocco prego.
Barocco (GM) -
Io - all'iscrizione sono favorevole -
volevo solo sottolineare un aspetto vorrei che poi all'Aula venisse
illustrato quali siano le conseguenze sulle sostituzioni, plenum e
tutta la procedura che deve essere messa in atto.
Soprattutto vorrei che gli uffici ci diano un parere su tutta la
procedura, che sia un parere attuale perché stamattina in
capigruppo si è parlato di un parere relativo a un'analoga
situazione del 2008; sono capitate alcune cose dal 2008 a oggi e
quindi vorrei che questi pareri siano poi effettivamente
attualizzati alla situazione di oggi.
Presidente -
Ringraziamo il Consigliere Barocco, l'ho già
fatto in seno della conferenza dei capigruppo per questa sua
osservazione. Gli uffici tecnici della Presidenza del Consiglio a
oggi rincuorano che ovviamente non si procederà a surroga, a meno
che non ci sarà la convocazione straordinaria di un ulteriore
Consiglio regionale; ma al di là di questo primo parere informale
che viene dato dagli uffici interni della Presidenza del Consiglio,
sarà mia premura chiedere direttamente per il tramite dell'Ufficio
di Presidenza un parere esterno su questa questione.
La parola al collega Vesan.
Vesan (M5S) -
Solamente per ribadire che dal nostro punto
di vista le riunioni di questo Consiglio devono essere finalizzate
all'adozione di atti d'imperiosa urgenza. Poiché questa mattina al
momento di discutere le possibili dimissioni del Consigliere Farcoz
egli non le ha presentate, riservandosi di farlo al pomeriggio, se
è possibile posticiparle di un'intera giornata la discussione delle
stesse può essere posticipata a qualunque altro momento, visto che
non esiste l'imperiosa urgenza sulle accettazioni delle dimissioni
del collega.
Quindi su questa sua richiesta d'iscrizione il nostro voto è di
astensione.
Presidente -
Mi preme sottolineare che esiste però,
fortunatamente, un sacrosanto diritto dato dal nostro ordinamento
all'elettorato passivo, quindi ognuno ne dispone liberamente,
fortunatamente, quindi decide quando o meno rassegnare le proprie
dimissioni.
Mettiamo in votazione colleghi l'iscrizione, poi metteremo in
votazione l'accettazione. Per l'iscrizione ricordo che sono
necessari 24 voti favorevoli. La votazione è aperta. Chiudiamo la
votazione.
Presenti: 35
Votanti: 31
Favorevoli: 31
Astenuti: 4 (Mossa, Nasso, Russo e Vesan).
Il Consiglio approva.
Prima di mettere in votazione, chiedo se ci siano richieste
d'intervento. La parola al Vicepresidente collega Farcoz.
Farcoz (UV) -
Je crois qu'il y a des moments dans
lesquels il suffit de remercier et moi tout simplement je voulais
remercier vous, collègues, parce que, même si je n'ai pas partagé
toute une série d'idées, d'idéaux d'actions, je crois que cela
était quand même un moment de croissance pour nous tous. Parce que
évidemment chacun a sa tête, chacun a ses idées comme je disais
auparavant, et chacun évidemment est libre d'interpréter toute une
série d'aspects qui touchent intimement ce conseil.
De l'autre côté je voulais encore remercier toutes les
structures, tous les bureaux et tout le personnel de la région et
pas seulement parce que avec eux, je crois, on a eu la possibilité
de croître intellectuellement et administrativement.
Cela est quand même un moment de croissance pour nous tous,
parce que des expériences de ce genre, même si elles ne sont pas
toujours jolies, te laissent toujours quelque chose dans la tête et
dans le cœur.
Donc, je voulais simplement remercier tout le monde pour ce ce
qu'on pourra faire pour la Vallée d'Aoste.
Presidente -
Non ci sono altre richieste? Ha chiesto la
parola il collega Cognetta.
Cognetta (VDALIBRA) -
Molto brevemente per ringraziare il
collega Farcoz che ci saluta, noi abbiamo lavorato sette anni su
fronti opposti, però devo ammettere che come gli abbiamo già
espresso pubblicamente nell'occasione in cui venne liquidato dal
Governo Rollandin quando era Assessore e venne di fatto messo da
parte per questioni politiche di quel momento, noi apprezzammo il
suo lavoro e continuiamo ad apprezzarlo perché nonostante non sia
stata una persona dai grossissimi proclami o dalla grossissima
visibilità, ha svolto il suo ruolo in seno alla maggioranza e in
seno al suo Gruppo sempre con estrema coerenza e lucidità e questa
secondo me è una cosa che va apprezzata. Quindi arrivederci,
collega Farcoz.
Presidente -
La parola al collega Lavevaz.
Lavevaz (UV) -
Oui, très rapidement seulement pour
remercier Joël pour le travail qu'il a accompli dans ces 7 ans dans
cette salle en tant que Président du conseil, en tant qu'Assesseur,
en tant que simple Conseiller, en lui souhaitant bonne chance pour
le parcours qu'il voudra en toute sérénité décider d'affronter en
toute liberté avec son mouvement.
Presidente -
Consentitemi, sembra quasi un addio, collega
Farcoz, quindi io con il sorriso, collega, le devo dire che abbiamo
condiviso quest'anno e mezzo nell'Ufficio di Presidenza, e abbiamo
condiviso in realtà tanti anni prima all'interno del Gruppo
consiliare, quindi io mi sento in maniera forte, consapevole di
ringraziarti, Joël, per il lavoro che hai fatto e soprattutto, e
non sono parole di rito ma sono sentite, per la serietà che hai
dimostrato all'interno dell'Ufficio di Presidenza e di questo io
personalmente te ne sono molto grata.
Ha chiesto la parola il collega Segretario Daudry.
Daudry (VDA ENSEMBLE) -
Pochissime parole anche da parte
mia per ringraziare il collega Farcoz per questi due anni trascorsi
assieme, in particolare per il percorso che abbiamo portato avanti
assieme in Ufficio di Presidenza. È stato un piacere lavorare
insieme a te. È un grande gesto che ti fa grande onore.
Presidente -
Possiamo quindi procedere alla votazione per
l'accettazione delle dimissioni del vicepresidente Farcoz dalla
carica di Consigliere. La votazione è aperta. Chiudiamo la
votazione.
Presenti: 34
Votanti: 33
Favorevoli: 32
Contrari: 1
Astenuto: 1 (Lucianaz)
Il Consiglio approva.
---
La sessione straordinaria termina alle ore 21:49.
