Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2903 del 18 dicembre 1991 - Resoconto
OGGETTO N. 2903/IX Comunicazioni del Presidente della
Giunta.
Presidente
Ha chiesto di parlare il Presidente della
Giunta, ne ha facoltà.
Bondaz (DC)
Due brevi comunicazioni, prima però, a
nome della Giunta regionale, voglio associarmi alle parole di
cordoglio, presentate dal Consigliere Ricco, alla Democrazia
Cristiana e ai familiari dell'On. Malfatti e ai familiari dell'On.
Bubbico.
In data 16 novembre ho avuto un incontro con l'avv. Necci,
commissario straordinario dell'ente Ferrovie dello Stato in ordine
ai problemi delle linee ferroviarie in Valle d'Aosta e per la
procedura relativa alla realizzazione del traforo ferroviario del
Gran San Bernardo. Un nuovo incontro è stato programmato dopo le
festività, al fine di approfondire gli argomenti in corso di
esame.
In data 17 dicembre ha avuto luogo l'insediamento del Consiglio
Valais-Vallée d'Aoste, del Gran San Bernardo, istituito ai sensi
della convenzione sulla cooperazione e concertazione
transfrontaliera, firmata il 22 maggio 1990. Sempre nel corso
dell'incontro è stata costituita la comunità internazionale del
Traforo del Gran San Bernardo, organismo che si prefigge
l'obiettivo di perseguire tutte quelle iniziative bilaterali
necessarie per la realizzazione del collegamento ferroviario sotto
il Gran San Bernardo.
