Classificazione
CONSULTE COMMISSIONI E ORGANI COLLEGIALI


Resoconto integrale del dibattito dell'aula
Oggetto del Consiglio n. 1952 del 29 maggio 1996 - Resoconto
SEDUTA ANTIMERIDIANA DEL 29 MAGGIO 1996
OGGETTO N. 1952/X Designazione di due membri effettivi e due
supplenti nella Commissione regionale per l'impiego.
Presidente Ha chiesto la parola il Consigliere Perrin Joseph
César.
Perrin G.C. (UV) La majorité propose M. Bavastro en tel que
membre effectif et M. Ferraris en tel que membre suppléant. Nous
prions la minorité de faire ses nominatifs.
Presidente Ha chiesto la parola il Consigliere Marguerettaz.
Marguerettaz (PpVA) Come opposizione proponiamo come effettivo
il collega Viérin Marco e come supplente il collega Linty.
Presidente Ricordo che si vota solo un nominativo. Si procede
alla votazione.
- Consiglieri presenti e votanti: 28
- Schede valide: 28
- Schede bianche: 1
Hanno riportato voti:
Effettivi: Supplenti:
- Bavastro Marco: 22 - Ferraris Piero: 21
- Viérin Marco: 5 - Linty Paolo: 6
Presidente In base all'esito della votazione risultano designati
quali membri effettivi per la nomina in seno alla Commissione
regionale per l'impiego i Consiglieri Marco Bavastro (con diritto
di voto) e Marco Viérin, e quali membri supplenti Piero Ferraris e
Paolo Linty.
Deliberazione Il Consiglio
Premesso che l'articolo 4 della legge 19 dicembre 1984, n. 863
"Misure urgenti a sostegno e ad incremento dei livelli
occupazionali", stabilisce quanto segue:
"1. La Commissione regionale per l'impiego è così composta:
- dal Ministro del lavoro e della previdenza sociale o da un
Sottosegretario di Stato dello stesso dicastero, o dal direttore
dell'ufficio regionale del lavoro e della massima occupazione
ovvero, in caso di sua assenza od impedimento, da altro funzionario
di pari grado da lui delegato, con funzioni di presidente;
- da un membro della Giunta regionale designato dal Presidente
della Giunta stessa, con funzioni di Vicepresidente. Il
Vicepresidente previa intesa con il Presidente, può convocare la
commissione e fissare l'ordine del giorno;
- da due membri designati dal Consiglio regionale della regione
interessata, con voto limitato a uno;
- da sei membri designati dalle associazioni sindacali dei
lavoratori maggiormente rappresentative sul piano nazionale;
- da quattro membri designati dalle associazioni sindacali dei
datori di lavoro maggiormente rappresentative sul piano nazionale;
di questi almeno uno deve essere designato dalle associazioni delle
imprese a partecipazione statale ed uno dalle associazioni delle
imprese cooperative nelle regioni in cui questa rivestano
particolare rilevanza dal punto di vista occupazionale;
- da due membri designati dalle associazioni sindacali dei
datori di lavoro non industriali e dei lavoratori autonomi
maggiormente rappresentative sul piano nazionale purché
rappresentate nel CNEL.
2. Per ogni membro effettivo della Commissione regionale per
l'impiego, ad eccezione del Presidente e del Vicepresidente, viene
nominato un supplente".
Ricordato che il Consiglio regionale con provvedimento n. 34/X
del 13 luglio 1993, aveva designato per la nomina in seno alla
Commissione regionale per l'impiego, quali membri effettivi i
Consiglieri Agnesod Gino (con diritto di voto) e Viérin Marco e
quali membri supplenti i Consiglieri Ferraris Piero e Linty Paolo,
il cui mandato scade l'8 settembre 1996;
Considerato che il Direttore dell'Ufficio regionale del lavoro e
della massima occupazione di Aosta, con lettera del 10 maggio 1996
prot. n. 1512/I-B, ha richiesto alla Presidenza del Consiglio di
comunicare o riconfermare i nominativi dei propri rappresentanti in
seno alla Commissione regionale per l'impiego, dovendo provvedere
all'inoltro al Ministero del Lavoro delle designazioni ai fini
della ricostituzione della Commissione stessa;
Ritenuto necessario designare due membri effettivi e due
supplenti con l'indicazione del membro con diritto di voto in caso
di presenza di entrambi i membri effettivi per la nomina in seno
alla Commissione regionale per l'impiego;
Visto il parere favorevole di legittimità rilasciato dal
Dirigente del Servizio Affari Generali della Presidenza del
Consiglio, ai sensi dell'articolo 72 della legge regionale n.
3/1956 e successive modificazioni, e del combinato disposto degli
articoli 13 - comma 1 - lett. e) e 59 - comma 2 - della legge
regionale n. 45/1995, sulla presente deliberazione;
Richiamata la legge 19 dicembre 1984, n. 863;
Delibera
1) di designare quali membri effettivi per la nomina in seno
alla Commissione regionale per l'impiego i Consiglieri Marco
Bavastro (con diritto di voto) e Marco Vierin, e quali membri
supplenti Piero Ferraris e Paolo Linty;
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
