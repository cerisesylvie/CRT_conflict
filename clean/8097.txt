Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2538 del 14 gennaio 1987 - Resoconto
OGGETTO N. 2538/VIII - REIEZIONE DELL'ISCRIZIONE ALL'ORDINE
DEL GIORNO DELL'ADUNANZA ODIERNA DELL'OGGETTO: "COSTITUZIONE DI
PARTE CIVILE CONTRO TUTTI GLI AMMINISTRATORI REGIONALI COINVOLTI
NELL'INCHIESTA GIUDIZIARIA SULLA CASA DA GIOCO DI
SAINT-VINCENT".
PRESIDENTE:
Do lettura dell'ordine del giorno presentato
dal Consigliere Baldassarre, il quale ne richiede l'immediata
iscrizione:
ORDINE DEL GIORNO
Il Consiglio regionale della Valle d'Aosta
Preso atto
che la Giunta regionale, con deliberazione
n. 1302 del 2 marzo 1984, ha deliberato di approvare la
costituzione della Regione Autonoma Valle d'Aosta come parte civile
nel procedimento penale nei confronti di Mario Andrione, già
Presidente della Giunta regionale;
Considerato
che a tutt'oggi non è stata ancora data
esecuzione alla deliberazione di cui sopra;
IMPEGNA
la Giunta regionale a voler dare esecuzione immediata alla
deliberazione di Giunta n. 1302 del 2 marzo 1984 e di procedere
altresì alla costituzione di parte civile contro tutti gli
amministratori regionali coinvolti nell'inchiesta giudiziaria sulla
Casa da Gioco di Saint-Vincent.
PRESIDENTE:
Se nessuno chiede la parola, pongo in
votazione l'iscrizione all'ordine del giorno dell'ordine del giorno
testé letto:
ESITO DELLA VOTAZIONE
Presenti: 31
Votanti: 11
Favorevoli: 11
Astenuti: 20 (Beneforti, Bondaz, Borbey, Chabod, De Grandis,
Faval, Fosson, Lanièce, Lanivi, Maquignaz, Marcoz, Martin, Perrin,
Pollicini, Ricco, Rolando, Rollandin, Stévenin, Tamone e Voyat)
IL CONSIGLIO
- Ai sensi del 2° comma dell'art. 50 del Regolamento interno
del Consiglio;
NON APPROVA
la proposta di procedere nell'adunanza in corso alla
discussione e alla decisione sull'ordine del giorno:
"Costituzione di parte civile contro tutti gli amministratori
regionali coinvolti nell'inchiesta giudiziaria sulla Casa da Gioco
di Saint-Vincent".
PRESIDENTE:
Signori Consiglieri, il Consiglio è sospeso e
i lavori riprenderanno domani mattina alle ore 9.30.
La seduta è tolta.
La seduta termina alle ore 20.12.
