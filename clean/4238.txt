Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 580 del 11 novembre 1981 - Resoconto
OGGETTO N. 580/81 - CONCESSIONE E LIQUIDAZIONE AL PARROCO DI
DIEMOZ DI UN CONTRIBUTO DI L. 4.000.000 NELLE SPESE PER I LAVORI DI
RESTAURO DEL SANTUARIO DI SAN GOTTARDO, NELLA FRAZIONE DI LAVANCHE,
DEL COMUNE DI NUS - APPROVAZIONE E FINANZIAMENTO DI SPESA.
Presidente
- Do lettura della proposta di delibera in
oggetto:
La Giunta regionale propone che il Consiglio
Regionale
DELIBERI
1) di approvare la concessione e la liquidazione della somma
di L. 4.000.000 a favore del Parroco di Diemoz, Rev. Don Paolo
Brunodet, a titolo di contributo per le spese sostenute
nell'esecuzione dei lavori di restauro nel Santuario dedicato a San
Gottardo, in Frazione Lavanche del Comune di Nus;
2) di ordinare l'emissione del relativo mandato di pagamento
con le modalità di cui all'art. 58 della L.R. 7.12.1979, n. 68, con
imputazione della relativa spesa sul Cap. 47050 del bilancio
preventivo della Regione per l'anno 1981 ("Contributi per la
salvaguardia e manutenzione di edifici ed oggetti di interesse
storico ed artistico"), che presenta la necessaria
disponibilità.
Presidente
- Ha chiesto di parlare l'Assessore al Turismo
e Beni Culturali, Pollicini; ne ha facoltà.
Pollicini (DP)
- Si tratta di tre provvedimenti: uno
riguarda il rifacimento del tetto di un santuario, e gli altri due
riguardano l'installazione di due impianti antifurto. Fanno parte
di quel capitolo la cui capienza complessiva annuale è di 35
milioni, in cui l'anno scorso c'era un residuo di 28 milioni e
mezzo. Questi provvedimenti si inseriscono in questo capitolo e
riguardano gli edifici notificati.
Presidente
- Ha chiesto di parlare il Consigliere Tonino;
ne ha facoltà.
Tonino (PCI)
- L'anno scorso abbiamo approvato in
Consiglio un piano di massima degli interventi di questa natura.
Chiedo ora all'Assessore se esiste un piano analogo per il 1981
presso l'Assessorato e se è possibile farlo avere ai
Consiglieri.
Presidente
- La parola all'Assessore Pollicini per la
replica.
Pollicini (DP)
- È in corso di completamento un
censimento delle circa 500 cappelle-edifici che esistono nella
nostra Regione. C'è la legge dei 500 milioni, votata lo scorso anno
nell'ambito degli 8 miliardi dello Stato per i beni culturali.
Laddove è previsto un contributo sino ad un massimo di 30 milioni
per ciascun intervento, la Sovrintendenza ha nominato un gruppo di
lavoro fra i competenti del settore stesso, che dovranno esaminare
le varie richieste che sono, in questo momento, in fase di
illustrazione da parte dei richiedenti; la Sovrintendenza dovrà poi
provvedere alla ultimazione dell'istruttoria delle domande. Dopo
tutto ciò, ci sarà la proposta per l'assegnazione di quei
contributi di 30 milioni, limite massimo per un intervento.
Presidente
- Metto in votazione l'oggetto in
discussione.
Esito della votazione:
Presenti: 22
Votanti: 21
Astenuto: 1 (Consigliere Faval)
Maggioranza richiesta: 12
Favorevoli: 21
Il Consiglio approva.
