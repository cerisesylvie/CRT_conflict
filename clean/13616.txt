Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 90 del 27 luglio 1993 - Resoconto
OGGETTO N. 90/X - Riapprovazione ai sensi dell'ultimo comma
dell'articolo 31 dello Statuto Speciale della legge regionale:
"Organiz-zazione del sistema di emergenza sanitaria".
Presidente -
La parola all'Assessore alla Sanità e
Assistenza Sociale, Vicquéry.
Vicquéry (UV) -
La Commissione di Coordinamento
aveva avanzato tre rilievi. Uno che faceva presente che il sistema
emergenza era previsto su tre livelli anziché su due; il secondo
concerne lo schema tipo di convenzione predisposto dalla legge
anziché quello fatto dalla conferenza Stato-Regione; il terzo
riguardava il problema dei livelli standard di assistenza e la
revisione delle dotazioni organiche.
La Giunta regionale propone di accettare uno dei tre rilievi,
quello che riguarda la convenzione predisposta dalla conferenza
Stato-Regioni, per quanto riguarda gli altri due c'è stato un
equivoco perché il disegno di legge segue esattamente le
indicazioni del Consiglio Superiore della Sanità, il terzo ri­lievo
finanziario è superato dal decreto legislativo 502 che pre­vede una
fonte di finanziamento regionale all'articolo 13:
"Autofinanziamento regionale", infatti se si supera il livello di
lire 151200 procapite le Regioni devono autofinanziarsi.
Dalle ore 10,46 riassume la presidenza il Presidente
Stévenin.
Presidente -
La parola al Consigliere Dujany.
Dujany (PVA) -
Vorrei esprimere alcune valutazioni
sull'ar­gomento. Voterò a favore di questa proposta, ma tale
adesione va intesa di carattere istituzionale nel senso che tengo
privile­giare la continuità amministrativo-legislativa nonché
l'esigenza di difesa della competenza regionale rispetto ai
tentativi statali diretti a ridurre spesso gli spazi di intervento
di questo Con­siglio. Tuttavia esprimo riserve nel merito della
legge per il di­mensionamento quantitativo del servizio proposto,
alla luce dell'enorme intervento economico quantificato in circa
sei mi­liardi di lire. Primo, l'intervento non è inserito
nell'ambito di un quadro generale, non vi è nessun riferimento al
piano sanitario regionale; secondo, la struttura proposta pare
elefantiaca con figure professionali che raggiungono quasi un
centinaio di unità; terzo, manca una valutazione costi-benefici;
quarto, è ca­rente di una previsione di copertura finanziaria.
Chiedo un im­pegno della Giunta e dell'Assessore competente a
portare alla discussione le priorità di spesa tramite l'adozione di
un piano sanitario regionale che tenga conto delle reali
possibilità eco­nomiche della regione.
Presidente -
La parola al Consigliere Squarzino
Secondina.
Squarzino (VA)
-
Abbiamo da fare alcune
osser­vazioni: è vero che riapprovare le leggi ai sensi
dell'articolo 31 è riaffermare l'autorità del Consiglio nei
confronti del Commis­sario di Governo. È pur vero che tutto ciò è
fatto all'interno dei rilievi della Commissione di
Coordinamento.
Rispetto a questa legge, noi non vogliamo disconoscere
l'importanza del sistema di emergenza sanitario, ma ci rendiamo
conto che ci sono delle forzature nel determinare sia la pianta
organica sia le struttu­re di supporto.
È vero che la Regione fa fronte con risorse pro­prie a questa
legge, ma è pur vero, come affermava Dujany, che le spese sono
molto alte; i sei miliardi di lire si riferiscono solo all'allegato
D, non a tutto il resto. Noi temiamo quindi che le ri­sorse qui
impiegate siano sottratte ad altri settori altrettanto importanti
della sanità, e quindi per questo motivo noi inten­diamo
astenerci.
Presidente -
La parola al Vicepresidente Viérin
Marco.
Viérin M. (DC) -
Noi stiamo approvando delle leggi
che avranno delle spese di una decina di miliardi di lire e questa
arriverà sui 7 miliardi. Quindi riteniamo che è importante la
sanità, ma l'attuale proposta di legge denota delle sperequa­zioni
e come richiesto nella prima Commissione, il sottoscritto richiede
che si riguardi la legge in sede della V Commissione, cosa che non
è avvenuta.
Presidente -
La parola al Consigliere Linty.
Linty (LN) -
Ieri avevo fatto una domanda sul
pronto soccorso, mi era stato detto che ne avremmo parlato oggi, io
ho letto gli allegati per capire meglio, fatto è che questi
allegati sembrano la pianta or­ganica dell'università di Boston
perché è difficile capire dove lavorerà tutto questo personale. Io
mi chiedo, il pronto soccorso di Donnas e Morgex è previsto da
questo progetto?
Presidente -
La parola al Consigliere
Marguerettaz.
Marguerettaz (DC) -
Questo sistema di
organizzazione del 118 mette ancora una volta in luce qual è il
reale limite di tutta la struttura sanitaria valdostana. Noi
istituiamo un servizio funzionale dal punto di vista cartaceo, ma
tutto ciò aggraverà l'emergenza della nostra regione, che è
l'ospedale. Noi tiriamo in ballo altro personale per un nuovo
servizio, ma tutto ciò affollerà una struttura obso­leta,
inadeguata, tutto questo dovrebbe aprirci gli occhi perché il 118
non è la panacea di tutti i mali, che sono ben altri.
Presidente -
La parola al Consigliere
Chiarello.
Chiarello (RC) -
Questa è una legge importante, io
non sono contro al 118, ma non vorrei che si cominciasse dal tetto
per fa­re la casa. Noi pensiamo che non ci siano gli spazi per
concre­tizzare questa legge vista l'inadeguatezza dell'ospedale
regiona­le; pertanto Rifondazione Comunista si asterrà.
Presidente -
La parola al Consigliere Piccolo.
Piccolo (ADP-PRI-Ind)
-
Ho alcune
perplessità sul 118, ri­tengo comunque importante l'approvazione
della legge e per ri­spetto della continuità amministrativa
voteremo a favore.
Presidente -
La parola all'Assessore alla sanità e
assistenza sociale, Vicqué­ry.
Vicquéry (UV) -
A Dujany devo dire che questa
legge è corposa perché ha il vantaggio di riorganizzare un sistema,
per cui segue l'indicazi­one nazionale del DPR 27 marzo '92; questo
è l'unico motivo per cui è stato presentato questo disegno di
legge. Visto che lo Stato ha lasciato ampia autonomia alle regioni
mi sembra giusto usarla. Mi pare che non è vero che questo progetto
preveda una nuova forza organica di 100 persone perché molti di
queste unità sono già presenti, ma non di ruolo.
L'organico è limitato per questo tipo di servizio, vi è il
minimo previsto dalla legge per poter gestire questo servizio 24
ore su 24. L'unico amplia­mento riguarda l'unità operativa di
soccorso sanitario 118, che prevede un primario che già c'è e
aggiunge 4 posti di aiuto e 4 posti di assistente per cui nel
complesso i posti in aumento sono otto. Poi vi è il triage: anziché
aspettare 4-5 ore come adesso in pronto soccorso, ci sarà subito
un'équipe che farà una visita clinica precedente e smisterà i
pazienti. Questa è la chiave di svolta del sistema di pronto
soccorso. Per i rapporti costi-bene­fici, si vedranno e poi non si
può fare un calcolo del genere sulla salute umana. Linty, il pronto
soccorso di Donnas e Morgex non esisteranno mai perché devono
essere inseriti in una struttura ospedaliera
,
non bisogna
fare confusione.
Ciò detto il sistema dei poliambulatori è spiegato nell'allegato
A che dice: "...
a regime dovrà essere garantita di medici
conven­zionati in uno dei quattro CSAI Morgex, Aosta, Châtillon e
Donnas con una presenza di 24 ore al giorno...
". Questo prevede
di risolvere il problema della professionalità delle guardie
me­diche che verranno prese dalla graduatoria nazionale e a cui
verrà fatto un corso in pronto soccorso, quindi si uscirà dal
problema dei medici riciclati a Donnas, ma essi diventeranno l'asse
portante del sistema. Il problema degli spazi è fuori luo­go; gli
spazi sono quelli in costruzione entrando ad Aosta dove verranno
inseriti gli 8 medici del 118, quindi non c'è problema di
sovraffollamento. In più le figure di infermiere professionali e di
assistenti amministrativi sono state inserite non per que­sto
progetto, ma per le esigenze di tutto il sistema ospedaliero perché
c'è carenza di personale. Credo di aver risposto a tutte le
domande, ricordo solo che la legge va incontro a temi nuovi che
riguardano la telemedicina, il telesoccorso e il coordina­mento del
volontariato che farà capo al 118.
Presidente -
Si passi all'esame del deliberato.
Articolo 9. La parola al Con­sigliere Linty.
Linty (LN) -
La Lega Nord voterà contro, perché
riteniamo che il sistema con i medici convenzionati a Donnas e a
Morgex non ci pare sufficiente per le esigenze della popolazione. A
Donnas c'è un poliambulatorio che pur essendo la sintesi della
scortesia, dà delle strutture e due ambulanze che potrebbero farlo
concepire in un modo più ampio oltre ai due punti di sutura. Quindi
non ci sta bene che venga data ad un medico convenzionato
l'assi­stenza di primo soccorso in bassa valle.
Presidente -
La parola al Consigliere Squarzino
Secondina.
Squarzino (VA)
-
Noi votiamo a favore
dell'emen­damento all'articolo 9, la nostra astensione è sul
complesso della legge.
Presidente -
Passiamo alla votazione dell'articolo
9.
Articolo 9 - (Contenuti)
1. Per l'esercizio delle attività di cui alla presente legge
l'U.S.L. è autorizzata a stipulare apposite convenzioni con
associazioni ed Enti pubblici e privati che operano nel settore
dell'emer­genza e del trasporto infermi sulla base di schemi-tipo
appro­vati dalla Giunta regionale.
Esito della votazione
Presenti: 32
Favorevoli: 25
Contrari: 3
Astenuti: 4 (Lanièce, Collé, Marguerettaz, Viérin Marco)
Presidente -
Si vota il disegno di legge nel suo
complesso.
Esito della votazione
Presenti: 33
Votanti: 25
Favorevoli: 22
Contrari: 3
Astenuti: 8 (Chiarello, Collé, Florio, Lanièce, Marguerettaz,
Riccarand, Squarzino, Viérin Marco)
Il Consiglio approva.
