Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1265 del 11 aprile 1985 - Resoconto
OGGETTO N. 1265/VIII - REIEZIONE DELLA PROPOSTA DI LEGGE
CONCERNENTE: "DECENTRAMENTO FINANZIARIO AI COMUNI PER SPESE DI
INVESTIMENTO NEL SETTORE DELLE OPERE PUBBLICHE DIVERSE".
PRESIDENTE:
Procediamo ora all'esame della proposta di
legge n. 149.
Do lettura dell'articolo 1:
ART. 1
(Decentramento finanziario ai Comuni per opere
pubbliche)
Per favorire una maggiore autonomia finanziaria degli enti
locali ed una loro effettiva possibilità di programmazione nel
settore delle opere pubbliche diverse, la Regione eroga annualmente
ai comuni valdostani, una percentuale pari all'8% delle entrate
previste in competenza al TITOLO 1 - Categoria 2 (compartecipazione
di tributi erariali) del bilancio annuale di previsione della
Regione.
Le somme spettanti ai comuni saranno impegnate dalla Giunta
regionale entro trenta giorni dalla data in cui il Presidente della
Commissione di Coordinamento appone il suo visto alla legge di
approvazione del bilancio regionale annuale.
Per l'anno 1985 le somme spettanti a ciascun comune saranno
impegnate dalla Giunta regionale entro trenta giorni dall'entrata
in vigore della presente legge, detratte le cifre già attribuite
per le stesse finalità per il medesimo anno, secondo quanto
disposto dalla legge 11.4.1984 n. 6.
Anche le somme spettanti per il 1986 verranno decurtate delle
quote già stanziate per gli stessi fini con legge 11.4.1984, n.
6.
I finanziamenti di cui al primo comma sono utilizzati dai Comuni
per far fronte alle spese necessarie per la realizzazione totale o
parziale delle opere di cui al successivo art. 2.
Per l'attuazione della presente legge è autorizzata la spesa
complessiva di L. 49.734.400.000, ripartita in ragione di L.
6.593.040.000 per l'esercizio 1985, L. 5.683.520.000 per
l'esercizio 1986, L. 37.457.840.000 per l'esercizio 1987.
PRESIDENTE:
Se nessuno chiede la parola, metto in
approvazione l'articolo 1 testé letto:
ESITO DELLA VOTAZIONE
Presenti: 25
Votanti: 7
Favorevoli: 7
Astenuti: 18 (Aloisi, Beneforti, Chabod, Faval, Fosson,
Lanièce,Lanivi, Maquignaz, Marcoz, Martin, Perrin, Pollicini,
Ricco, Rolando, Rollandin, Stévenin, Tamone e Voyat)
Il Consiglio non approva.
PRESIDENTE:
Non essendo stato approvato l'articolo 1, la
proposta di legge si intende respinta.
Do comunque lettura del testo dei restanti articoli della
proposta di legge n. 149:
ART. 2
(Opere finanziabili)
1) Le somme stanziate sono destinate a finanziare la
realizzazione e la manutenzione straordinaria delle seguenti
categorie di opere di interesse dei comuni e dei consorzi fra enti
pubblici locali:
a)
strade costituenti la viabilità comunale, piazze, spazi di
parcheggio ed aree destinate a verde pubblico;
b)
acquedotti;
c)
fognature ed impianti di depurazione delle acque;
d)
impianti per la produzione, il trasporto, la
trasformazione e la distribuzione dell'energia elettrica, nonché
per l'illuminazione pubblica;
e)
opere di edilizia scolastica, compre so
l'arredamento;
f)
opere destinate ad istituzioni culturali e ad attività
sociali (artistiche, culturali, ricreative e del tempo
libero);
g)
attrezzature fisse di mercati locali e mattatoi;
h)
edifici ed attrezzature fisse di proprietà degli enti di
cui al primo comma;
i)
cimiteri;
j)
attrezzature antincendi e per la protezione
civile;
k)
orologi pubblici;
l)
acquisto di mezzi meccanici;
m)
attrezzature per cantiere;
n)
arredamento per edifici pubblici di nuova
costruzione.
2) Gli stanziamenti sono altresì destinanti a finanziare
l'acquisto degli immobili necessari per la costruzione
o
l'ampliamento delle opere previste al comma precedente.
3) Gli stanziamenti della presente legge sono impiegati anche
per gli ulteriori finanziamenti necessari per il completamento di
opere già parzialmente finanziate.
ART. 3
(Criteri di suddivisione del fondo)
1) La Giunta regionale determina annualmente le somme spettanti
a ciascun comune, adottando i seguenti criteri:
1) 30% in parti uguali tra tutti i comuni;
2)
40% in base alla superficie con la riduzione dei
terreni sterili (alta quota) e con i seguenti limiti;
- 20 Kmq fino a 300 abitanti
- 25 Kmq da 301 a 400 abitanti
- 30 Kmq da 401 a 500 abitanti
- 35 Kmq da 501 a 600 abitanti
- 40 Kmq da 601 a 700 abitanti
- 45 Kmq da 701 a 800 abitanti
- 50 Kmq da 801 a 900 abitanti
- 55 Kmq da 901 a 1000 abitanti
- 60 Kmq da 1001 a 1100 abitanti
- 65 Kmq da 1101 a 1200 abitanti
- 70 Kmq oltre i1 201 abitanti.
3) 30% in proporzione diretta alla popolazione residente in
ciascun comune, quale risulta dai dati ufficiali forniti dal
servizio vigilanza anagrafica della regione al 31 dicembre
dell'anno precedente.
ART. 4
(Approvazione dei progetti)
1) Nella deliberazione con cui l'ente beneficiario del
finanziamento approva il progetto esecutivo dell'opera devono
essere indicati l'ammontare del contributo regionale utilizzato e
l'eventuale quota rimanente della spesa assunta a proprio carico
dall'ente.
2) Qualora per le opere di cui al primo comma sia prevista
l'utilizzazione di finanziamenti regionali di importo superiore a
lire 300 milioni, l'organo regionale di controllo deve richiedere
il parere tecnico della commissione regionale esame progetti di cui
al successivo articolo 5.
3) Divenuta esecutiva la deliberazione di approvazione del
progetto, l'ente che provvede all'esecuzione dell'opera deve
procedere senza indugio all'appalto o all'esecuzione in economia
dei lavori.
4) L'approvazione dei progetti esecutivi delle opere finanziate
totalmente o parzialmente con i fondi della presente legge equivale
a dichiarazione di pubblica utilità dell'opera e di urgenza e
indifferibilità dei relativi lavori.
5) Per le opere di cui al primo comma del presente articolo il
parere della commissione sostituisce il parere del comitato
regionale per la pianificazione territoriale di cui al capoverso b)
del penultimo comma dell'art. 18 della legge regionale 15 giugno
1978, n. 14, come modificato dall'articolo 6 della legge regionale
9 giugno 1981, n. 32.
ART.
5
(Commissione regionale esame progetti)
1. La Commissione regionale esame progetti è costituita con
decreto del Presidente della Giunta ed è composta da:
- il dirigente dell'assessorato dei lavori pubblici o suo
sostituto, con funzione di Presidente;
- il dirigente dell'Ufficio regionale Urbanistica e tutela del
paesaggio o suo sostituto;
- il dirigente dell'assessorato delle finanze o suo
sostituto.
2. La Commissione è integrata da:
-
il sovraintendente agli studi della regione o un suo
delegato, per l'esame delle opere di edilizia scolastica;
-
un funzionario dell'assessorato della sanità ed assistenza
sociale, designato dall'assessore, per l'esame di opere di
carattere sanitario;
-
un funzionario dell'assessorato dell'agricoltura e foreste
designato dall'assessore, per l'esame di opere di interesse
agricolo;
3. Un funzionario dell'assessorato dei lavori pubblici funge da
segretario.
4. La stessa Commissione, opportunamente integrata dal Dirigente
del servizio n. 1 dell'U.S.L. o da un suo sostituto, esprime anche
il parere su tutti i progetti di edifici pubblici che le vengano
trasmessi per l'esame, unitamente alle deliberazioni di
approvazione, a cura della Commissione regionale di controllo.
ART. 6
(Affidamento dei lavori a terzi)
1) L'esecuzione dei lavori finanziati ai sensi della presente
legge può, a specifica richiesta dei comuni interessati, essere
curata direttamente dalla Regione che provvederà all'appalto e
conduzione delle opere.
2) L'esecuzione dei lavori finanziati ai sensi della presente
legge può anche essere affidata in concessione ad altri enti che
possiedano i requisiti necessari.
3) In questo caso la Regione tratterrà dal contributo annuale
assegnato l'importo dell'opera o lo trasferirà all'ente
esecutore.
ART. 7
(Concessione del contributo - Anticipazione)
1) Su richiesta dell'ente beneficiario del contributo ai sensi
del primo comma dell'art. 4, l'assessore ai lavori pubblici, dietro
presentazione del contratto d'appalto ovvero, nell'ipotesi di
esecuzione in economia, previa attestazione rilasciata dal
legittimo rappresentante dell'ente che i lavori hanno avuto inizio,
dispone con proprio decreto la liquidazione all'ente di una
anticipazione pari al 50% del contributo previsto a finanziamento
dell'opera.
2) Un ulteriore 40% del contributo regionale è liquidato,
parimenti con decreto dell'assessore ai lavori pubblici, dopo che
l'ente beneficiario avrà dimostrato, mediante presentazione di
idonea documentazione contabile, che sono stati eseguiti lavori per
la spesa almeno pari all'importo della prima anticipazione
concessa.
3) Qualora un comune non fosse in grado di utilizzare nel corso
dell'anno di assegnazione la somma concessa dalla Regione, per
mancanza di progetti approvati o per altra circostanza, la Giunta
regionale ha facoltà di assegnare temporaneamente il relativo
importo ad altro comune che lo possa utilmente impiegare, salvo
conguaglio da effettuarsi in sede di assegnazione dei contributi
spettanti negli esercizi finanziari successivi.
4) Nel caso di acquisto di immobili, la liquidazione del
finanziamento regionale utilizzato è disposta con decreto
dell'assessore ai lavori pubblici in una unica soluzione, su
richiesta del comune interessato, corredata di una copia della
deliberazione con cui il comune si impegna al relativo
acquisto.
5) I decreti dell'assessore ai lavori pubblici devono essere
emessi entro 30 giorni dalla data di presentazione della richiesta
dell'ente beneficiario.
ART. 8
(Appalto dei lavori)
1) Le imprese che eseguono i lavori finanziati con la presente
legge, come pure altri lavori pubblici di interesse regionale,
devono essere iscritte all'Albo nazionale dei costruttori istituito
con legge 10 febbraio 1962, n. 57 o all'Albo delle imprese
artigiane della Valle d'Aosta, tenuto inoltre conto delle norme
previste dalla legge n. 646 del 13 settembre 1982.
2) Qualora si siano sperimentate infruttuosamente le licitazioni
private oppure, nelle condizioni previste dalla legge, non siano
riuscite le trattative private, i lavori che non hanno potuto
essere appaltati possono essere eseguiti in economia.
ART. 9
(Obbligo del rendiconto)
1) Ultimata l'esecuzione dell'opera, gli enti beneficiari devono
far pervenire all'assessorato regionale dei lavori pubblici,
immediatamente dopo l'emissione, copia del certificato di collaudo
ovvero, per quei lavori non soggetti a collaudo, copia del
certificato di regolare esecuzione rilasciato dal direttore dei
lavori.
2)
Con decreto dell'assessore ai lavori pubblici si
provvederà di conseguenza alla liquidazione del residuo 10% a saldo
del contributo regionale.
ART. 10
(Accesso al credito)
I contributi previsti dalla presente legge sono cumulabili
con quelli previsti dalla L.R. 25 agosto 1980, n. 38, interventi
regionali per favorire l'accesso al credito della cassa depositi e
prestiti.
ART. 11
(Interventi diretti della Regione)
1) La Regione sulla base di un suo programma di lavori,
approvato dal Consiglio regionale, può intervenire direttamente per
l'esecuzione di opere di interesse regionale e di enti pubblici
locali che rivestano notevole importanza o che siano a
completamento di opere già iniziate dall'Amministrazione
regionale.
2) La Regione può, altresì, intervenire con la concessione di
contributi, in misura non superiore al 50%, per opere di pubblico
interesse eseguite da consorzi o da consorterie, qualora il comune
od il consorzio di comuni interessato partecipi al finanziamento
dell'opera con almeno il 20%.
3) I finanziamenti delle opere di cui sopra sono approvati con
deliberazione del Consiglio o della Giunta regionale a seconda
delle rispettive competenze.
4) Ai sensi dell'art. 19 della L.R. 7 dicembre 1979, n. 68, con
la legge finanziaria annuale saranno autorizzate le spese di cui ai
precedenti commi per gli anni 1986, 1987 e successivi.
5) Per l'anno 1985 sono confermati gli stanziamenti previsti
dall'art. 1 della legge regionale n..., recante finanziamenti di
spese nei diversi settori regionali di intervento e modifiche alle
autorizzazioni di spesa di leggi regionali in vigore assunti in
coincidenza con l'approvazione del bilancio di previsione per
l'esercizio 1985 e del pluriennale 1985-1987 (legge finanziaria per
gli esercizi 1985-1987).
ART. 12
(Norme finanziarie)
L'onere derivante dall'applicazione della presente legge graverà
sul capitolo 22701 "Contributi ai comuni ed altri Enti locali nelle
spese di investimento nel settore delle opere pubbliche diverse"
del bilancio preventivo della
Regione per l'anno 1985 e sui corrispondenti capitoli di spesa
per gli anni 1986, 1987 e successivi.
Alla copertura dell'onere di cui all'art. 1 della presente legge
i provvede:
-
per l'anno 1985 mediante riduzione per L. 6.593.040.000 dal
capitolo 50150 "Fondo globale per il funzionamento di spese per
ulteriori programmi di sviluppo - Spese di investimento" previsto
all'allegato n. 8 del bilancio di previsione della Regione per
l'esercizio 1985, concernente "Finanziamento della spesa per
l'attuazione del collegamento autostradale da Aosta a Courmayeur".
Conseguentemente su tale intervento rimane disponibile la minor
somma di L. 25.506.960.000.
- per gli anni 1986 e 1987 mediante utilizzo per lire
43.141.360.000 delle risorse disponibili relative al programma
2.1.1. Finanza locale del bilancio pluriennale 1985-1987.
A decorrere dall'esercizio 1986 gli oneri necessari saranno
iscritti con la legge di approvazione dei relativi bilanci.
ART. 13
(Variazioni al bilancio)
Al bilancio di previsione della Regione per l'anno 1985 sono
apportate le seguenti variazioni:
Parte Spesa
- Variazione in aumento:
Cap. 22701 - "Contributi ai Comuni ed altri Enti locali nelle
spese di investimento nel settore delle opere pubbliche
diverse"
L. 6.593.040.000
- Variazione in diminuzione:
Cap. 50150 - "Fondo globale per il finanziamento di spese per
ulteriori programmi di sviluppo - spese di investimento"
L. 6.593.040.000
ART. 14
(Dichiarazione di urgenza)
La presente legge è dichiarata urgente ai sensi del terzo
comma dell'articolo 31 dello Statuto speciale ed entrerà in vigore
il giorno successivo a quello della sua pubblicazione nel
Bollettino Ufficiale della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
