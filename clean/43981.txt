Classificazione
SANITÀ VETERINARIA E ZOOTECNIA
Zootecnia



Oggetto del Consiglio n. 1082 del 1° dicembre 2021 - Resoconto
OGGETTO N. 1082/XVI - Interpellanza: "Predisposizione di
azioni a sostegno della filiera lattiero-casearia
valdostana".
Bertin (Presidente) -
Punto n. 20. Consigliere Planaz per
l'illustrazione ne ha facoltà.
Planaz (LEGA VDA) -
Il nostro gruppo ha presentato questa
iniziativa per capire se siano già avviate delle azioni o quali
siano le azioni che si intendono portare avanti per andare a capire
quali siano gli intendimenti migliori per far fronte alla crisi
lattiero-casearia che non colpisce solo la nostra regione ma che
colpisce l'intero mondo agricolo anche nazionale a causa degli
effetti degli aumenti dei costi delle materie prime e dell'energia,
 che servono per avere una produzione di buona qualità di
questo alimento.
Se andiamo a prima della pandemia, questo settore non è che
vivesse già un bel periodo; passato tutto il periodo della prima
fase della pandemia bisogna ammettere che, a differenza di oggi ad
esempio, il gasolio ha avuto dei cali del 50%, tutte le materie
prima hanno avuto dei cali, lasciando più margine per tutto
l'intero apparato produttivo, a differenza di adesso che tutte le
materie prime sono aumentate e sono aumentate talmente velocemente
che il settore commerciale, tutto l'apparato commerciale, ha avuto
il tempo di aumentare... di conseguenza gli aumenti ci sono stati,
perché in sei mesi abbiamo avuto degli aumenti del 50% del gasolio,
30% del mais... ad esempio alimenti principali che sono
indispensabili soprattutto per l'alimentazione nel periodo
invernale delle bovine da latte, perché, in aggiunta a un fieno di
buona qualità, e anche qui la nostra regione... a volte non è che
avendo dei piccoli appezzamenti e difficoltà nel condurre le
pratiche della fienagione anche a causa del clima: a volte nel
periodo della fienagione si passano lunghi periodi di pioggia in
questa fase importantissima del primo taglio, che è quello che si
svolge solitamente tra maggio e giugno: non avendo a volte le
qualità essenziali per riuscire a produrre un ottimo latte di
qualità, si deve aggiungere un'alimentazione bilanciata a cui oggi
- non è una cosa nuova - si può sopperire con le materie prime,
come il mais per quanto riguarda l'amido e la soia per quanto
riguarda le proteine, ma adesso non vorrei allontanarmi troppo che
sono più dati tecnici.
Aumentando questi costi di produzione, stanno mettendo a dura
prova tutto l'intero mondo dell'allevamento, perché ci troviamo in
una fase di produzione con dei costi di produzione altissimi e dei
ricavi che non hanno avuto e non potranno sicuramente avere
nell'immediato gli aumenti che hanno avuto queste materie
prime.
È per questo che abbiamo presentato questa iniziativa, anche in
seguito al fatto che al Ministero dell'Agricoltura si è già avviato
un procedimento per sopperire a questa problematica e - come ho
specificato qui nell'iniziativa - per incentivare un accordo di
filiera con tutti i componenti della filiera per garantire un
minimo di aumento sui ricavi di questo alimento.
Faccio un paio di esempi: noi una cosa che non dobbiamo
confondere... e adesso dirò due cifre per far capire la differenza
dei prezzi del latte tra regione e regione: se andiamo a vedere la
Lombardia, si parla di - Iva esclusa e premi esclusivi - 36
centesimi- prima di questo accordo e adesso sono arrivati ai
39-40-41, dipende dai caseifici che raccolgono il latte; andiamo in
Emilia Romagna dove il parmigiano reggiano due anni fa ha avuto un
aumento esponenziale rispetto a tutti gli altri consorzi, dico il
parmigiano reggiano perché è una DOP come la Fontina e, pur avendo
un disciplinare molto restrittivo, conoscendo bene tutti e due i
disciplinari, posso dire che è ancora meno impegnativo del nostro
della fontina per le condizioni più favorevoli che ha l'Emilia
Romagna dal punto di vista territoriale, ma anche dal modo in cui è
gestito il disciplinare e dalle produzioni che hanno le stalle di
quella regione, a differenza delle nostre, anche nei costi di
consegna o di ritiro degli alimenti; se si hanno dei quantitativi
più elevati nelle consegne o nei ritiri delle merci, i costi di
trasporto logicamente si abbassano, a differenza delle nostre valli
che sono molto lontane a volte dai centri e i costi di trasporto
aumentano e, come da studi recenti, possono, a differenza della
pianura, aumentare anche del 10%, questo per dare un po' di
indicazioni delle difficoltà che ha la nostra regione.
Andiamo a vedere il prezzo della nostra regione, adesso io non
ho dati però penso che saremo sui 55 centesimo al litro; per far
capire la differenza io parlo dei prezzi del latte nelle varie
regioni. per quello non bisogna basarsi su un prezzo di 36
centesimi di una regione: noi ne prendiamo 55, prendiamo 20
centesimi in più, però non è giustificato dal fatto... perché
bisogna vedere le regole di produzione e anche le località dove si
produce e le quantità.
È per questo che con questa iniziativa non vorrei essere critico
ma vorrei cercare di portare a conoscenza delle opzioni per
intervenire velocemente, perché, dal punto di vista organizzativo
del ritiro del latte nella nostra regione, bisogna dire che è di
altissima qualità: il produttore ha modo di produrre e ha la
garanzia del ritiro del latte però, a differenza, gli manca la
certezza di quello che percepirà, perché molte aziende sono legate
al sistema cooperativistico e di conseguenza si vedrà i frutti di
queste campagne sempre l'anno successivo.
Infatti c'è un decreto legislativo dell'Unione Europea del 2019,
il 633, che tratta di pratiche sleali; questo documento è stato
elaborato dal Ministero dell'Agricoltura; cito l'articolo 7,
ripreso in questo documento, che dice: "In ogni caso è vietato
imporre al fornitore condizioni contrattuali tali da far ricadere
sullo stesso le conseguenze economiche derivanti in modo diretto o
indiretto dal deperimento o dalla perdita dei prodotti agricoli
alimentari venduti sottocosto e non imputabili alla negligenza del
fornitore".
Anche qui, sia dall'Unione Europea e sia dallo Stato. si è
legiferato perché per tutta la filiera agricola - in questo caso
parliamo della filiera lattiero-casearia - non dovrebbe succedere
che i costi di produzione siano superiori al ricavo perché non
dobbiamo essere dei geni per capire che le aziende, se non possono
sostenere i costi, hanno molte difficoltà per portare un prodotto
di altissima qualità, perché se noi vogliamo un prodotto di
altissima qualità bisogna partire dall'intera filiera per arrivare
alla fine e avere un prodotto che sia degno di questo. Io adesso mi
riferisco al prodotto "fontina": il nostro latte per il 90-95%
viene trasformato in fontina e per garantire che questo prodotto
non perda le qualità... perché se da un lato manca il sostegno al
settore per riuscire ad avere delle materie di qualità e per
produrre, di conseguenza poi c'è una ricaduta finale sul prodotto
che può avere conseguenze non ideali.
Presidente -
Risponde l'assessore Sapinet.
Sapinet (UV) -
Grazie, collega Planaz, per questa
iniziativa che ci permette di fare il punto e di fornire un breve
aggiornamento anche sulle riunioni di queste settimane.
Nella sua iniziativa cita il protocollo d'intesa che ha
sottoscritto il Ministro Patuanelli, accordo all'interno del quale
viene previsto anche, tra le altre cose, un tavolo tecnico per
discutere le misure per fronteggiare emergenze, per affrontare i
problemi strutturali appunto della filiera.
A livello regionale qualcosa del genere l'abbiamo già fatto:
abbiamo costituito con una delibera dell'aprile del 2021 - è
operativo - un tavolo di lavoro con l'intento di analizzare le
problematiche del settore per promuovere e adottare le azioni di
miglioramento nonché individuare elementi utili per la
programmazione.
Un contesto in cui le aziende del settore zootecnico, come ha
ricordato, hanno visto una progressiva diminuzione del margine
economico. Abbiamo ritenuto quindi importante creare un tavolo, un
qualcosa di operativo per riunire tutti gli enti e le associazioni
al fine di mettere a disposizione del settore tutte le risorse
disponibili. Partecipano al tavolo, come sicuramente ricorderà,
l'Assessorato, l'Institut Agricole Régional, Anaborava, il
Consorzio Produttori e Tutela della DOP fontina e prossimamente
aggiungeremo anche l'Assessorato alla sanità per gli aspetti di
competenza.
Tra le azioni che riteniamo sicuramente importanti e sulle quali
il comitato si è già confrontato e si confronterà ancora, c'è
sicuramente la modifica del disciplinare fontina dal momento che il
consorzio ha condiviso alcune tematiche che potrebbero diventare
delle eventuali proposte di modifica al disciplinare. Le modifiche
in esame riguardano diversi aspetti della produzione della fontina:
dall'alimentazione al confezionamento puntano sostanzialmente a una
riduzione dei costi di produzione, quali, ad esempio, quelli legati
al costo del mangime e alla maggiore valorizzazione del prodotto,
quindi a incrementare il margine e il profitto delle aziende
valdostane.
Solo attraverso questa strada sarà possibile arrivare a una
giusta remunerazione del latte e del lavoro delle aziende
zootecniche, questa è un po' la grande sfida.
Queste proposte - abbiamo già a volte anche informalmente
affrontato la questione - potranno e saranno sicuramente illustrate
e discusse insieme ai colleghi della Commissione competente ma
anche insieme a tutti gli interessati alla materia.
Come dicevo, il prezzo è la grande sfida, il grande obiettivo
che abbiamo di fronte, dobbiamo assolutamente riuscire a definire
un percorso che ci porti a raggiungere questo obiettivo.
Di recente è stata inoltre ratificata dalla Chambre la nomina di
una Commissione per l'analisi e la validazione dei prezzi
all'ingrosso del settore zootecnico e lattiero-caseario, che si
riunirà appunto in questi giorni con un compito di rilevare i
prezzi sul mercato al fine di esplicitare dei valori indicativi di
riferimento che possono, tra l'altro, costituire una base per le
transazioni economiche, uno strumento al servizio della politica e
al sostegno.
Spostandoci sui contributi, sulle opportunità, tra le azioni
messe in atto - prossimamente ma nell'immediato vi è, la conferma,
non scontata, di aiuti a copertura dei costi sostenuti per il
trasporto del siero e per i canoni di locazione per quel che
riguarda i caseifici; questi sono aiuti che vanno a vantaggio
appunto dei caseifici, cooperative e no, e che hanno sicuramente
ripercussioni favorevoli sulle aziende zootecniche che operano nel
settore primario.
In primavera - ne avevamo parlato anche qui in III Commissione
nell'ambito della proroga del PSR - attiveremo un bando relativo
alla misura 4.2, quindi per il sostegno agli investimenti a favore
della trasformazione della commercializzazione dello sviluppo dei
prodotti agricoli.
Tra le novità del bando, vi è, appunto, l'innalzamento del tetto
massimo di spesa ammessa a 1.200.000 euro con la possibilità per i
nostri caseifici di realizzare investimenti strutturali
importanti.
Questo, lo ricorderete, fa parte dell'iter di proroga 21-22 dove
la scelta era quella di rifinanziare alcune misure che avevano
avuto un ottimo successo negli anni scorsi.
Andrà poi valutata la possibilità di riproporre la cosiddetta
"Misura voucher", ne parlavamo anche qui lunedì in Commissione, il
quadro temporaneo è stato prorogato fino al 30 giugno 2022.
Colgo l'occasione per far presente che la misura ha avuto
un'ottima adesione - un 12% in più di domande rispetto alla prima
edizione - con un ammontare complessivo di aiuti che ha sfiorato i
2 milioni di euro, un incremento quindi del 58%, generando un
indotto su tutta la filiera di oltre 6 milioni di euro.
La misura, la conoscete bene, vede come beneficiari le aziende
operanti nel settore della somministrazione di alimenti e bevande e
della vendita al dettaglio, ma vi sono indubbie ripercussioni
positive anche sul nostro settore.
Nella nuova formulazione bisognerà sicuramente tenere conto dei
suggerimenti emersi, di quelle criticità che dovremo andare
sicuramente a migliorare.
Rimanendo in tema di prodotti, faccio presente che quest'anno
siamo stati particolarmente attivi, è stato un anno un po' di
ripartenza, di ripresa, anche degli eventi: veniamo da un week end
dove la fontina è stata ospite d'onore alla fiera del tartufo
bianco di Alba con un ottimo successo, questa è sicuramente la
strada giusta da percorrere e da incentivare, dando il giusto
risalto ai nostri prodotti e al nostro territorio affinché possano
ottenere la corretta remunerazione, come dicevamo poco fa.
Nelle prossime settimane ci metteremo al lavoro per le conferme
degli eventi 2022 ed eventuali nuove opportunità.
In relazione poi ad altre opportunità relative ai finanziamenti
emerse sul fronte nazionale, segnalo che siamo riusciti, con la
collaborazione della Coldiretti, a far riaprire i termini per la
presentazione delle domande a valere sul DM del 6 agosto 2021 n.
368 recante "Interventi a sostegno delle filiere in crisi", tra cui
quella dell'allevamento delle vacche da latte che inizialmente non
aveva previsto la possibilità di accesso da parte delle aziende che
allevano capi a duplice attitudine, tra i quali, appunto, le
aziende del nostro territorio.
Sul fronte della nuova programmazione, come Assessorato siamo
presenti ai vari tavoli, nei numerosi incontri in presenza o in
videoconferenza, che stanno predisponendo i requisiti per il
riconoscimento dei premi a valere sul primo pilastro e le schede
che costituiranno le future misure del programma di sviluppo
rurale.
Proprio in riferimento alla prossima programmazione, di concerto
con le Province autonome di Trento e di Bolzano e la Regione Friuli
Venezia Giulia abbiamo messo in evidenza l'importanza della
zootecnia di montagna contro ai vari aspetti e la proposta di un
premio accoppiato a favore degli allevamenti da latte, in
particolare per le zone montane.
Sempre insieme alle Regioni dell'arco alpino si continuerà, con
un'azione congiunta finalizzata alla valorizzazione di tutte le
produzioni agricole di montagna, mettendo in evidenza - e l'ultima
occasione è stata nuovamente questa mattina - le differenze dei
territori e le numerose problematiche legate al territorio
montano.
Presidente -
Per replica, consigliere Planaz.
Planaz (LEGA VDA) -
Mi scusi, Assessore, ma mi sembra che
sia andato un po' fuori strada.
Il mio intervento era specifico, infatti c'è un quesito solo:
"capire se si erano fatte delle iniziative per fronteggiare la
crisi di mercato attuale che stiamo passando in questo momento".
Lei mi ha elencato bene tutta una serie di aiuti che non sono delle
cose nuove, sono aiuti del PSR, che portiamo avanti dal 2014 al
2022 e si protrarranno. Però per sopperire in questo momento di
crisi che sta passando questo settore deve darmi atto che non è
stato fatto niente, anzi. Bene rivedere il disciplinare, il primo
passo che si deve fare per cercare di risparmiare
sull'alimentazione, sulle varie tecniche di trasformazione e
quant'altro nel minimo possibile e non intaccare la qualità del
prodotto.
Adesso non voglio entrare in questo... però un po' si può fare
sul disciplinare. Ci sono delle regole che, modificandole un poco,
fanno risparmiare ma risparmiare non è ancora sufficiente per dare
delle risposte a fronte degli aumenti che ci sono stati; con le
piccole modifiche qualcosa di buono... soprattutto, per quanto
riguarda anche i produttori di cereali e quant'altro, che ci
consegnano il materiale, si può semplificare modificando in qualche
parte il disciplinare, agevolando anche le consegne e quant'altro
però a mio avviso non è sufficiente, tanto più che a livello
nazionale anche il Ministero si è mosso... voglio fare un esempio:
se la Lombardia per il latte ha ottenuto 3-4 centesimi a fronte di
quello che prendeva prima, siamo dal 10 al 15% di aumento, noi
dovremmo agire o cercare di far leva per garantire un minimo di
aumento sul prezzo del latte.
Ricordo che già prima della pandemia eravamo a dei livelli dei
costi di produzione più alti di quello che si ricavava del
prodotto, ma, almeno, seguire quella strada perché -bene tutti gli
aiuti che mi ha indicato lei, io ne sono abbastanza a conoscenza, è
giusto mettere al corrente tutti, però questi sono degli aiuti che
non sono sufficienti per garantire un'alta qualità e garantire un
minimo di guadagno per chi produce, perché tutto quello che mi ha
elencato, anche quello che mi ha accennato prima sugli aiuti delle
vacche da latte... anche la nostra razza, essendo a duplice
altitudine, aveva difficoltà ad accedere al premio perché non era
classificata come vacca da latte ed era un premio solo per le
vacche da latte; bene questo, però non so se si è informato
sull'entità del premio che viene dato, ma è abbastanza irrisorio a
fronte degli aumenti che ci sono stati, può dare un contentino ma
non è sufficiente per risolvere questo problema.
In più, penso che la legge sulle pratiche sleali sia un
documento che bisognerebbe valutare attentamente e fare in modo che
questo non accada, perché - visto che c'è già un documento che
fornisce le indicazioni per far sì che chi produce non produca
sotto i costi di produzione - bisogna fare in modo di attuare
questi provvedimenti e fare in modo che da noi non accada, sennò
saremo di nuovo gli ultimi della classe ad applicare delle regole
che non sono nostre ma che, sia a livello europeo che nazionale,
sono già in atto.
