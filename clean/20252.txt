Classificazione
ENERGIA
Risparmio energetico e fonti alternative


Resoconto integrale del dibattito dell'aula
Oggetto del Consiglio n. 239 del 19 novembre 2003 - Resoconto
OGGETTO N. 239/XII - Iniziative per l'utilizzo delle fonti
energetiche rinnovabili. (Interpellanza)
Interpellanza
Vista la legge 9/1/1991 n. 10 (norme per l'attuazione del
piano energetico nazionale in materia di uso razionale
dell'energia, di risparmio energetico e di sviluppo delle fonti
rinnovabili di energia);
Considerata la legge regionale 20/8/1993 n. 62 (norme in
materia di uso razionale dell'energia di risparmio energetico e di
sviluppo delle fonti rinnovabili) così come modificata dalla legge
regionale 26/5/1998 n. 43 attuativa della legge 10/91;
Richiamata la deliberazione del Consiglio regionale n. 3126/X
in data 14/4/1998 con la quale è stato approvato il
piano
energetico regionale;
Considerate le deliberazioni di Giunta n. 2930 del 31/8/1998
e n. 408 del 15/2/1999 relative alle modalità per la concessione
dei contributi previsti dalla sopramenzionata l.r. 62/93;
Citata la deliberazione di Giunta n. 2543 del 16/7/01 e
relativo bando allegato per la definizione dei criteri per il
finanziamento di impianti fotovoltaici per la realizzazione del
programma ministeriale denominato "tetti fotovoltaici";
Ritenuto lo sviluppo delle energie rinnovabili "pulite" uno
dei punti salienti della politica energetica per la nostra
Valle;
Considerata la manifestata disponibilità alla revisione del
piano energetico regionale e a una forma più incisiva di
comunicazione dei benefici e degli incentivi regionali per lo
sviluppo di impianti a energia pulita;
i sottoscritti Consiglieri regionali
Interpellano
l'Assessore competente per conoscere:
1) quali progressi si sono ottenuti in Valle d'Aosta in
quest'ultimo anno in termini di installazione di impianti
fotovoltaici o similari;
2) quali modifiche sono previste dalla Giunta al piano
energetico regionale al fine di incentivare la diffusione di tali
sistemi;
3) quante risorse l'Assessore intende proporre nel capitolo
di spesa specifico nella prossima finanziaria regionale.
4) quali iniziative di comunicazione sono state adottate in
questo ultimo anno al fine di incentivare l'utilizzo dei benefici
delle leggi in vigore.
F.to: Lattanzi - Tibaldi
Président - La parole au Conseiller Lattanzi.
Lattanzi (CdL) - Dopo aver scoperto quello che tutti sapevano,
che le olimpiadi le abbiamo perse per questioni di "teatrini
politici", torniamo alle nostre piccole "cose" con un'interpellanza
che affronta l'argomento dell'energia, argomento sempre più
importante per quel che riguarda l'economia e l'ambiente,
soprattutto quando si parla di energia pulita, energia alternativa.
Un'energia di cui si parla in maniera importante nel Piano
energetico, ma anche nel nuovo programma di questa maggioranza, in
maniera specifica su "quella operazione" di cui ci eravamo già
occupati con questo Consiglio un anno fa, nell'ottobre del 2002,
quando, presentando una nostra interpellanza, chiedevamo qual era
il punto della situazione rispetto alle volontà espresse nel
programma di legislatura precedente. All'epoca ricordo che
l'Assessore, con grande disponibilità, ammise che la questione era
abbastanza complessa perché, pur nella volontà di promuovere questo
tipo di sistema - quello del fotovoltaico -, pur in presenza di una
serie anche corposa di leggi sia nazionali che regionali, questa
alternativa decollava con una certa difficoltà in Valle d'Aosta, ma
erano state appena rese operative una serie di iniziative per
promuovere nell'ultimo periodo di legislatura per l'anno successivo
questo tipo di concetto. Ricordo che si parlò di una posta in un
capitolo di spesa pari al vecchio miliardo di lire per promuovere e
sostenere una serie di leggi ad hoc in materia e che io, a fronte
di una serie di dati, forniti dall'Assessore, secondo i quali non
sarebbe stato ancora molto efficace quel sistema, portai una serie
di contro-informazioni supportate da ricerche che dicevano che quel
campo sta facendo passi da gigante. Proprio alcune settimane fa, in
una recente fiera della tecnologia alternativa, sono state
presentate delle evoluzioni molto interessanti, in particolare
sotto l'aspetto economico, sia per quanto riguarda gli investimenti
che la redditività.
Vorrei con questa interpellanza tenere aggiornato il Consiglio
su questo ultimo anno, perché era una promessa che avevo fatto a
chi mi aveva sollecitato in merito, una promessa che ci eravamo
fatti io e l'Assessore di tornare a distanza di un anno a fare il
punto della situazione su cosa avevano prodotto quelle iniziative.
Chiedo infatti:
"quali progressi si sono ottenuti in Valle
d'Aosta in quest'ultimo anno in termini di installazione di
impianti fotovoltaici o similari; quali modifiche sono previste
dalla Giunta…"
- perché non ne ho
viste arrivare, nonostante che l'Assessore dicesse che il piano
energetico aveva bisogno di una rivisitazione dal punto di vista
dell'approccio a questo tipo di energia, e se comprensibilmente a
fine legislatura certi argomenti non si affrontano, ora credo che
lo si possa chiedere -
"… al Piano
energetico regionale al fine di incentivare la diffusione in tali
sistemi;"
quante risorse - visto che lo scorso anno era stato
stanziato circa 1 miliardo di vecchie lire - l'Assessore intende
portare in questo capitolo, tenendo presente che abbiamo ricevuto
dopo il bilancio, dove abbiamo visto comprendere qualcosina;
"quali iniziative di comunicazione sono state adottate in questo
ultimo anno al fine di incentivare l'utilizzo dei benefici delle
leggi in vigore"
. A questo proposito, ricordo che eravamo
d'accordo - strano, ma vero - sul fatto che la legislazione statale
e regionale fosse sufficientemente adeguata per promuovere queste
iniziative, che gli stanziamenti di tipo statale trasferiti alla
Regione fossero sufficientemente importanti, che il programma di
legislatura di questa Giunta fosse sufficientemente attento a
questa tematica, che le risorse regionali stanziate per questa
promozione fossero adeguate, ma tutto questo non aveva prodotto
all'epoca dei risultati importanti, per cui eravamo d'accordo sulla
necessità di promuovere una comunicazione importante sull'esistenza
dei benefici e dei vantaggi che le leggi nazionali e regionali
portano a chi intende dotarsi di questi sistemi. Se l'Assessore ha
la gentilezza di farci il punto della situazione, gliene sarei
grato.
Président - La parole à l'Assesseur aux activités productives et
aux politiques du travail, Ferraris.
Ferraris (GV-DS-PSE) - Ringrazio il Consigliere Lattanzi per il
modo in cui ha posto le questioni.
Rispetto alla prima domanda:
"quali progressi si sono
ottenuti in Valle d'Aosta in quest'ultimo anno in termini di
installazione di impianti fotovoltaici o similari"
, nel corso
dei primi 9 mesi del corrente anno vi è stato un incremento delle
richieste di finanziamento, tanto che nella variazione di bilancio
che esamineremo fra poco si trova una richiesta di incremento di
fondi per queste fonti. Se il Consigliere Lattanzi è d'accordo,
darei dei dati di sintesi comparativi. Per quanto riguarda il 2003,
sono giunte 83 domande per impianti solari termici, delle quali 73
verranno finanziate con la variazione di bilancio, 10 relative ad
impianti fotovoltaici (interamente finanziate). Le richieste
pervenute nel corso del 2002 sono 69 relative ad impianti solari
termici - delle quali 64 finanziate - e 9 relative ad impianti
fotovoltaici. Vi è quindi un trend di crescita, anche se non di
dimensioni stratosferiche.
"Quali modifiche sono previste dalla Giunta al Piano
energetico regionale al fine di incentivare la diffusione di tali
sistemi"
. Va premesso che il Piano energetico regionale
prevedeva degli strumenti e fra questi, soprattutto per quanto
riguarda l'utilizzo delle fonti rinnovabili e in particolare i
sistemi fotovoltaici e i sistemi solari, credo che l'elemento di
informazione e di diffusione del valore di questi impianti anche
dal punto di vista dell'impatto ambientale sia l'elemento
decisivo.
Come diremo nella discussione del bilancio che faremo più
avanti, è previsto uno stanziamento nei fondi globali, proprio
perché è necessario riprogrammare la nostra legislazione ed
adattare la legislazione attuale alle indicazioni che sono state
fornite dal Piano energetico, che è stato comunque approvato nel
primo semestre di quest'anno. Quali sono i cambiamenti? Il vecchio
Piano energetico parlava prevalentemente di raggiungere
un'autonomia energetica regionale relativamente ai grandi sistemi
di produzione di energia, in particolare energia idroelettrica;
l'ultimo piano che è stato approvato parla di un piano energetico
ambientale, quindi si sposta l'attenzione dalla produzione di
energia alla necessità di salvaguardare l'ambiente.
Il Consigliere Lattanzi prima ha detto che vi sono misure di
carattere nazionale, a cui si sommano misure di carattere
regionale, che vanno nella direzione di realizzare un maggior
numero di impianti. Oggi abbiamo una legislazione che non è
sufficiente ad affrontare le nostre necessità, quindi dobbiamo
andare a discutere in questo Consiglio una nuova norma; credo che
anche il vostro gruppo, viste le sensibilità dimostrate, potrà dare
un apporto positivo in questa direzione.
Per quanto riguarda le risorse che si intendono proporre nel
capitolo di spesa specifico nella prossima finanziaria regionale,
le previsioni ammontano a 1.000.000 di euro, bisogna tener conto
che vi sarà la possibilità di utilizzare 516.000 euro in relazione
a quanto previsto per i fondi globali, che verranno impiegati
quando andremo alla definizione di un nuovo testo legislativo. A
titolo informativo, le spese sostenute negli anni precedenti erano
- ovviamente in euro - nel 1999, di 59.209; nel 2000, 183.391; nel
2001, 423.048; nel 2002,
