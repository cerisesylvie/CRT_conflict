Classificazione
ISTRUZIONE PUBBLICA
Personale docente e non docente


Resoconto integrale del dibattito dell'aula
Oggetto del Consiglio n. 1204 del 16 marzo 2000 - Resoconto
OGGETTO N. 1204/XI Indagine sulla corretta applicazione delle
norme relative al corso di abilitazione e prova di esame per
l'insegnamento nella scuola materna. (Reiezione di mozione)
Mozione A conoscenza dell’ordinanza del
Ministero della Pubblica Istruzione n. 153 del 15 giugno 1999 Prot.
n. D1/3495, nonché della nota integrativa della Sovraintendenza
agli Studi della Valle d’Aosta;
Preso atto
- che i corsi di abilitazione per l’insegnamento
nella Scuola Materna si sono svolti nei mesi di ottobre, novembre e
dicembre 1999 e che le commissioni designate erano in numero di
sei, composte ciascuna da quattro docenti e da un coordinatore
scelto fra i direttori didattici dello stesso ordine di scuola o
docenti universitari;
- che le docenti sono state precettate dalla Sovraintendenza tra
le maestre di ruolo della scuola materna, poiché molte di loro
avevano manifestato la indisponibilità per
l’incarico loro affidato; nonché
l’imbarazzo per dover giudicare colleghe di lavoro
con cui avevano collaborato e collaboravano;
- che durante il corso, da parte delle docenti non è stato dato
alle partecipanti alcun contributo significativo in merito
all’attività svolta e tanto meno, i chiarimenti che
venivano richiesti. Inoltre le docenti si sono rifiutate di
svolgere lezioni in aula, affermando di non essere in grado di
farlo o di non essere tenute a farlo;
- che allo scritto finale sono state richieste prove su cui non
è mai stata fornita la documentazione necessaria e, tanto meno,
sono stati forniti esempi e date spiegazioni;
Constatato che da parte della Sovrintendente agli Studi il
calendario delle prove scritte non è stato pubblicato nei termini
previsti dalla legge in vigore;
Visto che non tutte le insegnanti, nonostante i lunghi anni di
precariato e di insegnamento, per le motivazioni sopra riportate
non hanno superato la prova scritta di abilitazione richiesta,
rimanendo disoccupate;
Il Consiglio regionale
Invita
La Giunta regionale e l’Assessore competente
ad effettuare un'approfondita indagine in merito alla corretta
applicazione delle norme di legge previste per il corso di
abilitazione e la conseguente prova di esame. Ciò per evitare, da
una parte l’insorgere di un contenzioso e
dall’altra, per garantire la massima e doverosa
trasparenza sull’iter seguito.
F.to: Beneforti - Lanièce
Président
La parole au Conseiller Beneforti.
Beneforti (PVA-cU)
Prima di affrontare questo delicato
argomento, prima di presentare questa mozione abbiamo fatto tutte
le valutazioni e gli approfondimenti possibili; abbiamo valutato
anche i pro e i contro che potevano esserci, ma alla fine abbiamo
ritenuto che l'argomento meritava di essere portato in questa sede,
meritava una verifica in quanto riguarda un gruppo di maestre di
scuola materna che rimangono disoccupate dopo anni di lavoro
precario, dopo aver dimostrato in tutti questi anni di precariato
l'attaccamento al loro posto di lavoro, dopo aver dimostrato la
loro dedizione ai bambini che erano stati loro assegnati.
Prima di presentare la mozione in questa sede ci siamo
consultati anche con le organizzazioni sindacali, almeno alcune, a
livello locale, ma anche a livello nazionale.
A livello nazionale coloro che hanno seguito la vicenda del
precariato con il Ministro della pubblica istruzione hanno espresso
giudizi non certo qualificanti su come la vicenda nostra è stata
gestita, su come è stata affrontata nella nostra Regione sia per
quanto riguarda l'organizzazione e la conduzione del corso, sia
anche per l'esame finale.
È dimostrabile che il corso di 90 ore in Valle non è stato un
corso preparatorio agli esami finali come era stato previsto e
soprattutto come era stato rivendicato anche dalle organizzazioni
sindacali per favorire l'abitazione dei precari, infatti lo scopo
del corso non era quello interpretato dalle docenti a cui è stato
assegnato. A nostro parere anche il Sovrintendente agli studi, a
parte le circolari che ha inviato, non si è fatto carico di
richiamare l'attenzione dei docenti sul vero significato del corso;
è stata trascurata del tutto quella motivazione che doveva favorire
il superamento della prova scritta e della prova orale. Non è stato
tenuto conto che le insegnanti che richiedevano l'abilitazione
erano 10 o 15 anni, forse qualcuna anche di più, che attendevano la
promozione a ruolo.
Dai colloqui che abbiamo avuto con coloro che non sono state
ammesse agli orali è scaturito quanto abbiamo riportato nella
premessa della mozione che oggi stiamo discutendo, in particolare
dai colloqui abbiamo appreso che le docenti reclutate fra le
maestre di scuola materna sono state precettate e costrette ad
accettare la richiesta del Sovrintendente agli studi. Perché
costrette ad accettare? Perché alcune di loro non si sentivano
all'altezza di svolgere l'incarico che gli veniva affidato. Perché,
come le stesse hanno dichiarato alle colleghe, si sentivano
imbarazzate di doversi improvvisare docenti e di dover giudicare le
colleghe con cui avevano lavorato fino a quel momento.
Non diciamo noi che non dovevano essere chiamate a far parte
della commissione, ma non si doveva neppure ignorare il disagio in
cui queste colleghe venivano messe anche dal punto di vista
culturale.
Infatti è risultato che parte delle docenti, non certo per colpa
loro, sono diplomate della vecchia scuola magistrale da tempo
soppressa, una scuola della durata di tre anni che dava una modesta
preparazione culturale ritenuta a quel tempo sufficiente per
accudire i bambini dell'asilo. Con la nuova legge per insegnare
nella scuola dell'infanzia è richiesta la laurea in Scienze della
formazione.
Allora viene spontaneo domandarsi: perché se per dei bambini di
3 e 5 anni è necessario un'insegnante laureata, per le corsiste
sono state ritenute idonee persone con un titolo di studio pari o
addirittura inferiore a quello di coloro che dovevano
esaminare?
Durante il corso che doveva essere di preparazione agli esami,
perché questo era il suo significato ed è su questo che dobbiamo
fare la valutazione, non è stato dato alle corsiste un contributo
significativo sull'attività che veniva svolta.
Le docenti incaricate provvedevano alla distribuzione di
fotocopie di testi vari secondo il tema da trattare, ma si
limitavano ad ascoltare l'esposizione che veniva svolta da ogni
gruppo senza intervenire anche se l'argomento richiedeva delle
spiegazioni.
Alla richiesta di chiarimenti sulle fotocopie distribuite, in
più occasioni è stato loro risposto che il compito delle docenti
non era quello di fare lezioni e tanto meno di fornire spiegazioni,
infatti nessuna delle docenti ha accettato di svolgere una lezione
frontale in aula asserendo di non essere in grado e di non essere
soprattutto tenuta a farlo.
Se queste sono le condizioni in cui si è svolto il corso, ognuno
di noi e di voi si può chiedere a cosa è servito il corso e quale
preparazione può aver dato alle corsiste.
Dopo che ho cercato di mettere in evidenza come è avvenuta la
scelta dei docenti e come si è svolto il corso di preparazione,
voglio soffermarmi un attimo sulla prova di esame. Per la prova di
esame il Sovrintendente agli studi precisava in una sua circolare
che:
"? La prova scritta consiste nella trattazione di un
argomento scelto fra tre proposti dalla commissione. Gli argomenti
proposti devono riguardare i temi e i programmi di insegnamento
trattati durante il corso ed essere tali da consentire
l'accertamento delle capacità didattiche del candidato in
situazioni diverse, ivi comprese quelle relative all'organizzazione
di attività integrative e di recupero?".
Dovevano, ripeto, essere argomenti trattati durante il corso e
durante il corso non sono stati trattati certi argomenti che poi
sono stati presentati all'esame per la presa di posizione anche
delle stesse docenti che non si sentivano di fare una lezione o di
dare le spiegazioni che in aula venivano dalle corsiste
richieste.
Sugli argomenti d'esame durante il corso non è stata inoltre
fornita la documentazione necessaria, non sono stati fatti esempi
e, ripeto, non sono state date spiegazioni, ma per rendere meglio
l'idea di ciò che ho affermato porto due esempi.
Un argomento di esame prevedeva la stesura di una programmazione
finalizzata a favorire il processo di socializzazione. Ebbene i
corsisti hanno riferito che durante i corsi non è mai stato
insegnato, neanche a grandi linee, come si elabora concretamente
una progettazione, è stato soltanto detto di provare a sviluppare
un nucleo sulla base di programmazioni portate dalle scuole in cui
insegnavano.
Questo è stato detto durante il corso su questo argomento, che è
stato oggetto di esame, per il quale alcune di queste corsiste non
sono state ammesse agli orali.
Un altro argomento d'esame prevedeva la stesura di una relazione
da presentare al Collegio dei docenti. Anche questa traccia non è
mai stata affrontata a livello di corso e agli insegnanti non era
mai capitato di doverla elaborare neppure a livello
professionale.
A metà corso era stata fatta una verifica scritta, di questa
prova che doveva servire a fare il punto della situazione alcuni
corsisti avrebbero avuto indietro la copia originale, altri la
fotocopia, altri non hanno avuto più niente senza nemmeno sapere il
perché c'è stata questa diversità nella prova fatta a metà corso e
si domandano ancora oggi perché c'è stato chi ha avuto indietro il
suo originale, chi ha avuto la fotocopia e chi non ha avuto
niente.
Allora, cari colleghi, viste le istruzioni del Sovrintendente
agli studi, visto il comportamento dei docenti e della commissione
di esame, quale giudizio si può dare su una prova di esame le cui
conseguenze ricadono su una parte delle insegnanti costringendole
alla disoccupazione e a cambiare mestiere?
Permettetemi di fare una riflessione. I rapporti fra colleghi e
colleghe dovrebbero essere improntati al massimo rispetto, ma c'è
da chiedersi: è stato così in questa prova di abilitazione? Le
insegnanti escluse se lo chiedono e pongono il problema anche a
noi, ma soprattutto lo chiedono a voi della Giunta, a lei,
Assessore, lo chiedono alla Sovrintendenza agli studi.
Le insegnanti si pongono inoltre una serie di interrogativi a
cui occorre dare una risposta. Si chiedono perché il calendario
della prova non è stato pubblicato in tempo utile, almeno 15 giorni
prima come previsto dalle norme di legge.
Siamo convinti che quanto è avvenuto non ha favorito un clima
sereno come occorreva in una simile situazione, come occorreva per
lo svolgimento del corso e anche per la prova di esame.
Crediamo che la fretta e l'approssimazione con cui si è svolto
abbia creato un danno, che i dubbi e le paure dei docenti che non
si sentivano all'altezza del compito loro affidato abbiano influito
sul corso e sugli esami e certamente ha influito sul corso e sugli
esami il fatto che gli insegnanti non ricevevano chiarimenti,
spiegazioni, esempi.
Tutto questo noi crediamo che abbia influito sull'esito degli
esami e possa aver falsato anche il risultato finale.
Mi risponderà l'Assessore che la maggioranza delle corsiste ha
superato la prova, ma tenete presente che alcune di queste corsiste
che non hanno superato la prova locale hanno superato guarda caso
la prova nazionale che era molto più difficile di quella locale,
allora un qualcosa c'è stato e c'è che non ha funzionato.
Per questo occorre fare chiarezza, occorre effettuare
un'approfondita indagine in merito alla corretta applicazione delle
norme di legge previste per il corso e le conseguenti prove di
esame. Ciò per evitare, come abbiamo affermato nella mozione,
l'insorgere di un contenzioso che certamente sorgerà se non si
trova un rimedio e per dimostrare la massima trasparenza sull'iter
seguito, qua occorre fare chiarezza in modo che non rimangano dei
dubbi perché la gente non è che va a fare un'altra attività
lavorativa, resta disoccupata.
Tenete inoltre presente che l'anno scolastico si chiude a giugno
e per una parte di queste corsiste si chiude ad agosto, con che
coraggio si presentano ai genitori dei bambini in questi mesi che
rimangono di fronte a loro, con quale impegno e con quale stato
d'animo continuano il loro lavoro? Quale giudizio i genitori
possono esprimere su di loro quando vengono a conoscenza che
l'insegnante dei loro figli dopo lunghi anni di precariato non ha
superato la prova di abilitazione?
Credo che dobbiamo fare oggi quello che doveva essere fatto
ieri: cerchiamo di rimediare a quanto è accaduto a delle
lavoratrici a cui fino ad oggi nessuno aveva rimproverato niente;
non avevano avuto richiami o prese di posizione nei loro confronti
né per quanto riguarda la sovrintendenza né tanto meno da parte dei
genitori.
Siamo convinti che un corso delle 90 ore come quello, che era
previsto e i sindacati lo avevano rivendicato, se fosse stato
condotto diversamente, avrebbe permesso a tutte di superare la
prova, del resto l'esperienza di queste insegnanti non poteva
mancare visti gli anni di lavoro prestati.
Quindi invito nuovamente anche a nome del collega Lanièce, che
poi interverrà, ad accettare questa mozione, a fare una verifica e
alla luce dell'esito che avrà vedremo e giudicheremo tutti assieme
quali condizioni sussistono e faremo il punto della situazione, a
quel momento prenderemo delle decisioni, ma se non si fa questa
verifica, resterà sempre il dubbio che sono state commesse delle
ingiustizie nei confronti di un gruppo di lavoratori che dopo anni
di precariato si trovano in mezzo alla strada e senza un posto di
lavoro.
Voglio chiarire subito che con il nostro intervento, con la
richiesta al Consiglio di votare la mozione all'unanimità non si va
alla ricerca di capri espiatori tanto meno vogliamo criminalizzare
qualcuno. Vogliamo solo rendere giustizia, come ho detto prima, a
un gruppo di insegnanti perché lo meritano come lo meritano le loro
colleghe, un gruppo di insegnanti che, alla pari di quelle
abilitate, per anni hanno svolto il loro lavoro con grande
dedizione e amore.
Quanto vi chiediamo è nell'interesse anche delle docenti dato
che hanno tutto l'interesse a che non rimangano strascichi nel
futuro e a che non si apra un contenzioso che si può prolungare nel
tempo. Per tutti, per l'Amministrazione, per le docenti, per le
interessate, fare chiarezza è quello che occorre; per questo vi
invitiamo a votare la mozione che con il collega Lanièce abbiamo
presentato.
Président
La parole au Conseiller Lanièce toujours pour
l'illustration.
Lanièce (Aut)
Dopo la chiara ed esaustiva esposizione
della questione da parte del collega Beneforti non è che ci sia
molto altro da aggiungere, però vorrei anch'io fare alcune
considerazioni e porre alcuni interrogativi su questa vicenda,
anche a costo di essere ripetitivo, che come si può notare non ha
certo portato vantaggi al corpo docente delle scuole materne
valdostane.
Questo esame era riservato ai cosiddetti "insegnanti precari".
In base alle dichiarazioni del Ministro Berlinguer questa prova
doveva servire per mettere "in regola" coloro che già operavano.
Sulla carta ciò poteva funzionare se non fosse stato per il fatto
che circa 20 insegnati su circa 220 sono stati bocciati già alla
prova scritta e quindi non ammessi alla prova orale con tutti i
problemi e le incongruenze esposte dal collega, mentre un numero
consistente degli ammessi alla prova orale sembrerebbe, in base a
quanto ci è stato riferito, ma usiamo comunque il condizionale,
presentare gravi insufficienze.
Per utilizzare i vecchi voti scolastici, stiamo parlando di
valutazioni intorno al quattro, quattro più, quattro e mezzo.
Questo significa che per passare la prova orale, il voto richiesto
sarà fra il dieci e il nove e mezzo, cosa che mi sembra impossibile
perché prendere nove e mezzo o dieci all'orale non è cosa molto
facile e quindi si rischia di avere, a prova ultimata, una
percentuale finale di bocciati abbastanza elevata.
Prima considerazione: come è possibile che una prova d'esame
come questa, definita abilitante, diventi così selettiva? Nelle
altre regioni d'Italia è stata superata con altissime percentuali,
come ci è stato riferito, solo la Valle d'Aosta rappresenta
l'eccezione. Il paradosso si completa per il fatto che fra i
bocciati vi sono anche insegnanti vicini all'età del
prepensionamento. Forse queste persone hanno sbagliato la loro
professione per tutta la loro vita lavorativa?
Un'altra incongruenza è dovuta al fatto che le commissioni
d'esame erano formate da colleghi: siamo sicuri che queste persone
hanno svolto il loro compito senza mai rendersi conto che
l'elaborato, il progetto che stavano analizzando non fosse di quel
collega tanto simpatico o troppo antipatico con il quale si è
lavorato e tuttora si lavora e di cui ovviamente si riconoscono
facilmente sia le idee che la calligrafia?
Ma c'è di più. Si suppone che un insegnante che non abbia
superato la prova abilitante per le scuole materne, prova "sulla
carta" un po' più facile se così possiamo dire, mai e poi mai
avrebbe potuto pensare di superare la prova ordinaria, selettiva,
specifica, sempre per le scuole materne, che richiede la conoscenza
di percorsi pedagogici avanzati.
Bene, fra queste 20 persone che sono state bocciate, di cui
alcune non avevano presentato la domanda e quindi non avevano fatto
questo concorso ordinario, fra quelle che lo hanno fatto, 3 lo
hanno superato, e anche questa è una cosa un po' strana.
L'interrogativo che ci siamo posti e che ora pongo alla Giunta è
pertanto quello di valutare se sia ammissibile che una prova di
regolarità debba essere così selettiva, comprendendo addirittura
nelle prove d'esame richieste ai singoli candidati argomenti e
attività che in primo luogo si svolgono in maniera collettiva e che
poi non hanno fatto parte dei programmi di formazione degli
stessi.
I casi sono due: o l'esame reale, quello del corso abilitante,
era troppo difficile nonostante un corso preparatorio della durata
di 90 ore, che ha visto quasi la totalità dei partecipanti superare
una specie di prova di esame durante il corso con esito più che
positivo, oppure c'è qualcosa che non va e di cui noi chiediamo
spiegazioni all'Assessore, senza fare nessun processo alle
intenzioni.
Penso sia opportuno fare un'attenta riflessione su quanto è
accaduto onde verificare che il tutto sia stato fatto secondo i
dettami di legge. Sono trapelate alcune voci legate al fatto che i
temi oggetto della prova scritta sembra che siano stati decisi il
giorno precedente l'esame e che, nonostante gli sforzi della
sovrintendenza, forse qualcosa sia trapelato.
Un'altra ipotesi sollevata riguardava il fatto che il corso
preparatorio sia stato poco efficace, come ha detto già il collega
Beneforti, anche se in questo caso ciò potrebbe sembrare un insulto
alla professionalità di chi lavora da anni nel mondo
dell'insegnamento.
La beffa di tutta questa vicenda è infine rappresentata dal
fatto che gli insegnanti bocciati, attualmente impegnati presso le
scuole materne della nostra regione, continuano a lavorare;
mettetevi nei panni di queste persone: con che animo, con che
spirito si impegneranno nei restanti 4 mesi di impiego consci che,
dopo non aver superato la prova in questione, dalla prossima estate
saranno disoccupati e dovranno cambiare lavoro, magari dopo aver
fatto tanti sacrifici per riuscire a insegnare.
Sarebbe imbarazzante per l'Amministrazione regionale e per
l'intero mondo dell'insegnamento valdostano se la vicenda si
concludesse come sembra?, almeno questo è quanto ci è stato
riferito, ma non avendolo potuto appurare usiamo il condizionale,
sia recentemente successo in un'altra regione, dove sembrerebbe che
un gruppo di insegnanti, che si è visto ingiustamente respinto a un
esame abilitante, sia stato riammesso e abbia superato la prova a
seguito dell'intervento del Difensore civico.
Insomma, mi sembra che siano troppe le lacune e i dubbi
organizzativi e procedurali di questa prova abilitante per non
richiedere un'approfondita analisi sull'iter seguito.
Per questi motivi chiediamo da parte dell'assessorato la massima
verifica su quello che è accaduto. Per noi è opportuno quindi
dipanare al più presto questi dubbi ed è per questo che chiediamo
al Governo regionale di fare al più presto chiarezza su questa
prova di esame relativa a un settore così delicato e fondamentale
come quello dell'insegnamento nelle scuole materne.
Président
La discussion générale est ouverte.
La parole au Conseiller Marguerettaz.
Marguerettaz (Aut)
Chiederei all'Assessore, se possibile,
visto che il tono e le cose dette dai colleghi sono di una gravità
notevole, di dire due cose perché il problema è che se lei si
limita a chiudere la discussione generale, poi si aprono le
dichiarazioni di voto e il dibattito risulta essere monco.
Riterrei, se i colleghi e la Presidenza sono d'accordo, che il
mio intervento ci può essere o non ci può essere a seconda di
quello che dirà l'Assessore sulle affermazioni che sono state fatte
dai colleghi. Se è possibile, vi ringrazio.
Président
D'un point de vue du Règlement rien n'empêche
que cela ait lieu. La discussion est ouverte à tous les membres de
l'Assemblée et aux membres du Gouvernement. Je n'ai cependant pas
de requêtes d'intervention, ce qui m'amène à clore le débat.
La parole au Conseiller Beneforti pour motion d'ordre.
Beneforti (PVA-cU)
Invito l'Assessore a dare una risposta,
come ha chiesto il collega Marguerettaz, prima della chiusura della
discussione generale. Apriamo un confronto su queste cose, non vi
rifiutate di aprire un confronto su un argomento come questo.
Président
Si personne ne demande la parole, la discussion
générale est close.
La parole à l'Assesseur à l'éducation et à la culture,
Pastoret.
Pastoret (UV)
Beaucoup de choses viennent d'être
exposées.
Le problème introduit par la motion a largement rempli de soucis
un grand nombre d'enseignants de tous les degrés d'écoles et
l'organisation même de l'école. Dans le passé, désormais très loin,
il y avait eu des cours d'habilitation, M. Lanièce. Cette fois, et
ce n'est pas de notre choix, ni de notre faute, ni de notre
volonté, a été lancé un examen d'habilitation. Il faut tenir compte
de la différence entre les situations diverses.
Il est de toute évidence que le fait d'aborder un thème comme
celui-ci emporte aussi un sentiment d'amertume face à ceux qui ont
échoué l'examen d'habilitation à la profession d'enseignant, nous
en sommes tous conscients. Le contenu de la motion et des
considérations qui viennent d'être avancées par les collègues
demande la vérification de l'application correcte des dispositions
concernant le cours et l'examen final d'habilitation.
Une évaluation peut être déjà faite aujourd'hui quant à
l'application scrupuleuse des dispositions que l'on devait
respecter, à partir de l'analyse des faits et des procédures qui
ont été suivies sans flatter les espoirs de certains par des
hypothèses impraticables.
Je voudrais revenir sur les faits. Le Ministère de l'éducation
nationale a lancé un concours d'habilitation devant s'achever avec
un examen final après que les candidats avaient suivi un cours aux
termes d'un arrêté du ministre, n° 153/99.
C'est aux termes de cette ordonnance que la Surintendance aux
études a nommé les enseignants des cours, à partir des cadres
régionaux de l'école maternelle aux termes de l'article 8 de ladite
ordonnance qui prévoit - je cite -:
"I provveditori agli studi scelgono i coordinatori di ciascun
corso fra docenti universitari o direttori didattici e presidi
titolari nei rispettivi ordini di scuola; nominano altresì i
docenti dei corsi provvedendovi con personale docente di provata
capacità ed esperienza professionale utilizzando prioritariamente
gli elenchi degli aspiranti alla nomina nelle commissioni
giudicatrici dei concorsi a cattedre e posti?"
.
En ce qui concerne la nomination des commissions il est bien de
remarquer donc que ladite ordonnance spécifiait bien sûr
"prioritariamente"
, mais elle ne portait pas
"esclusivamente"
, car si cela était ainsi, on n'aurait pas
pu tenir ni le cours ni l'examen, donc le ministère lui-même
prévoyait le recours à d'autres formes de recrutement des
enseignants en cas d'insuffisance de personnel volontaire.
Il y a lieu aussi de signaler que le bon service à rendre aux
candidats était celui d'avoir du personnel du Val d'Aoste pour
suivre ces cours et ces examens. J'ai des difficultés à imaginer
que quelques professeurs seraient recrutés en dehors du Val
d'Aoste, cela sans entrer dans le détail concernant l'autonomie de
notre Région et tous ces aspects, qui ne rentrent pas dans cette
évaluation.
Donc, après la vérification du nombre d'enseignants s'étant
désignés volontaires aux sens de la circulaire de la surintendante
du 29 septembre 1999, il a été nécessaire, pour permettre le
déroulement régulier des cours, de faire appel à d'autres
enseignants. Les bureaux compétents ont contacté directement les
enseignants, ces derniers ont été informés des modalités et de la
nomination officielle qu'ils auraient dû recevoir dans le plus bref
délai.
Quant aux considérations contenues au troisième alinéa de la
motion, concernant le déroulement non régulier des cours, il s'agit
là d'affirmations graves et jusqu'à preuve du contraire non
fondées.
L'assiduité aux cours a été régulière comme il en ressort du
journal de l'équipe de formation utilisé en classe, journal faisant
fonction de procès-verbal. Il reporte toutes les informations
concernant les contenus, les activités, les matériels, les produits
individuels ou de groupe, les considérations, les notes, les
réflexions de chaque cours. Aucune indication d'irrégularités n'est
parvenue ni pendant le cours ni à la fin du cours, irrégularités
qui pouvaient très bien être inscrites sur ce cahier sur la requête
des candidats qui ont participé au cours.
Je dois ajouter une chose que je n'avais pas prévue dans mon
intervention, mais Beneforti vient de le faire. Il a cité la
circulaire de la Surintendante aux études, là où on dit que
l'examen aurait dû être fixé selon certains critères, donc en
fournissant une ultérieure possibilité d'avoir une caractéristique
de cette épreuve d'examen en totale observation de la tutelle des
candidats, mais je voudrais aussi citer les données relatives à la
session réservée dudit concours pour les enseignants des écoles
maternelles et élémentaires. Pour les écoles élémentaires nous
avons eu 212 candidats admis à l'épreuve écrite, 207 d'entre eux
ont été admis à l'épreuve orale et 5 n'ont pas été admis. Pour les
écoles maternelles 216 ont été admis à l'épreuve écrite, 195
d'entre eux ont été admis à l'épreuve orale, 21 n'ont pas été
admis.
Les collègues ont dit que l'épreuve écrite de l'examen final
s'est tenue sur des épreuves presque inconnues aux candidats; il
faut remarquer encore une fois qu'il s'agissait d'un examen qui a
eu lieu aux termes de l'article 9 de l'ordonnance ministérielle que
j'ai citée tout à l'heure et parfaitement en ligne avec ses
principes. Si cela n'était pas ainsi, il faudra le démontrer. Il
n'est pas clair soit en lisant la motion, soit en écoutant les
interventions des collègues, ce qu'il faut entendre, par exemple:
"et explications devant être données au cours de l'examen".
Mais je veux porter l'attention sur les chiffres car les
candidats qui n'ont pas été admis à l'épreuve orale se situent pour
les écoles élémentaires à 2,5 pour cent et pour les écoles
maternelles à 10 pour cent, un nombre que j'estime un peu trop
important, mais tout de même c'est le résultat d'un examen.
Il est de toute évidence que face à ces chiffres? je comprends
le premier amertume des candidats qui n'ont pas réussi l'épreuve,
mais au-delà de ça il n'est pas de notre pouvoir de modifier le
résultat d'un examen!
On pourrait intervenir si quelque chose ne s'était pas déroulée
de façon correcte, mais là je dois dire que, quant à la grave
suspicion d'un déroulement irrégulier de l'épreuve, le calendrier
de l'épreuve écrite a été communiqué à chaque candidat par voie de
poste prioritaire.
Les délais d'affichage du calendrier ne sont pas prévus par les
normes en vigueur et, comme M. Beneforti l'a fait auprès des
organisations syndicales, nous avons demandé des confirmations au
ministère avec des résultats bien différents, mais ce n'est pas ni
de la cause de M. Beneforti et non plus de la mienne si les
syndicats à l'échelon national et le ministère ont des avis
partagés quant au déroulement des épreuves.
Le Ministère de l'instruction publique a fourni une réponse à la
surintendance, une réponse posée à partir d'une observation du
syndicat SNALS qui soulevait la question de devoir informer le
candidat du calendrier des épreuves 15 jours à l'avance suivant les
dispositions en vigueur des concours ordinaires.
Le ministère a répondu en disant que les normes en vigueur en
matière de concours ordinaires, que l'on demandait d'appliquer
aussi pour les concours réservés, devaient être appliquées aux
modalités de déroulement des épreuves écrites que pour la partie
visant l'anonymat des candidats.
De plus en Italie entre l'une et l'autre épreuve non seulement
il n'y a pas eu 15 jours, mais parfois il n'y a même pas eu 4-5
jours ou une semaine.
Cela dit, on demande au Gouvernement régional d'engager une
enquête puisque la procédure suivie au cours des sessions réservées
ne serait pas entièrement régulière.
Sur la base des éléments que je viens d'exposer, il me semble
qu'il en ressort qu'elle a suivi de manière précise et scrupuleuse
l'application des normes de la loi, elle a mis en ?uvre des aspects
organisationnels qui n'ont eu lieu que dans notre Région et qui ont
permis au jury de travailler en accord, en manière unanime pour le
bon fonctionnement des épreuves et la garantie des candidats.
Face à ce que M. Lanièce a dit, il faut signaler que les choses
ne se sont pas passées ainsi, mais que pour ne pas mettre en
difficulté les commissaires engagés dans les commissions, compte
tenu du fait de devoir juger dans certains cas des candidats
connus, les textes des épreuves n'ont pas été préparés la veille,
donc personne n'a eu la possibilité d'avoir la veille ces textes,
mais le matin même de l'examen car à 6 heures 45 du matin les
commissaires ont été régulièrement convoqués auprès de l'assessorat
pour préparer les épreuves afin qu'il n'y ait aucune information
disponible avant l'échéance fixée.
Enfin, pour que les commissaires soient à même de travailler
dans les meilleures conditions, on est intervenu pour faire
bénéficier de meilleurs résultats possibles les candidats et pour
ce faire on a mis en place quelques aspects organisationnels. En
particulier on a prévu:
- la réalisation de macro projets des contenus et des outils,
journal de l'équipe et de la formation pour les candidats et cela
en collaboration avec l'IRRSAE, en d'autres termes on a porté une
étude des contenus de l'ordonnance ministérielle abordée dans les
délais prévus;
- des réunions des coordinateurs des cours pour l'examen des
normes et de leur application pour la définition des éléments
communs aux différents cours permettant la réalisation de cours
homogènes;
- l'organisation de deux journées de travail des membres du jury
- dispensés, cas unique dans le territoire de l'Etat italien, des
cours - pour l'élaboration commune de micro projets soit des
programmes des cours;
- un service d'assistance continue intensive de la surintendance
pour la production des matériels demandés par le jury;
- des réunions des présidents des jurys d'examen pour l'examen
des normes et leur application, pour la définition des éléments
communs aux différents cours permettant la réalisation de cours
homogènes dans la typologie et la durée des épreuves écrites, dans
le matériel à consulter pendant l'épreuve écrite;
- une journée de travail des mêmes jurys dispensés des cours, là
aussi une autre fois, cas unique, pour l'examen des normes de
référence des sujets abordés pendant les cours, pour l'organisation
des calendriers, la correction de l'épreuve écrite et orale;
- une dispense des heures d'enseignement des membres du jury
pour toute la période de correction de l'épreuve écrite, de
l'épreuve orale et de l'évaluation des titres.
Il y a lieu de signaler que dans les autres régions les jurys
ont corrigé et interrogé après les horaires des fonctions. Il a en
plus paru utile de prévoir un délai de 20 jours entre le résultat
de l'épreuve écrite et ce de l'épreuve orale.
Voilà les moyens et l'attention qui ont été prodigués pour ces
sessions réservées et il me semble qu'au-delà des considérations,
que je partage, quant au malaise des candidats qui n'ont pas réussi
leur épreuve, tous les instruments possibles ont été mis sur pied
pour réussir même parmi les difficultés liées à la nécessité de
faire fonctionner les écoles en même temps que les cours
d'habilitation.
En conclusion, je souligne un dernier élément. Le concours
réservé et le concours ordinaire, qui est en train de se tenir, et
qui ont été lancés en 1999 auraient pu se dérouler bien à l'avance,
beaucoup bien à l'avance et cela si au Val d'Aoste il y avait un
état juridique régional pour les enseignants, hélas nous ne l'avons
pas. Nous aurions pu ainsi gérer d'une façon, comme les conseillers
le souhaitent, bien différente les concours et aussi les prévoir
avec des échéances plus proches sans attendre des dizaines d'années
comme cela s'est passé avant que l'Etat les organise. A ce propos,
il n'y a pas, de notre part, un avis négatif quant à un état
juridique régional, mais c'est un avis négatif qui vient des
représentants des travailleurs de l'école.
Celui est le jugement porté, quant à l'état juridique du
personnel régional, donc nous n'avons qu'à adopter les règles, les
contenus, les critères et les moyens fixés par l'Etat pour le
déroulement des concours ordinaires et d'habilitation comme nous
venons de le faire.
La vérification qu'on demande a déjà été effectuée, les
instruments ont été fournis, avec régularité tous les éléments liés
à ce concours ont été vérifiés d'une façon scrupuleuse comme cela
est aussi prouvé par le fait que nous avons concerné aussi les
bureaux du ministère quant à l'évaluation de la correcte
application de certaines dispositions.
Pour ces raisons je dis que les obligations liées au
développement de ces concours ont été entièrement respectées. Je ne
vois pas donc là les raisons de lancer une enquête qui, sur la base
des éléments dont nous disposons, n'aurait donc aucun lieu
d'être.
Si quelqu'un aura les moyens, la volonté et la nécessité
d'avancer des recours, peut bien le faire, d'ailleurs cela est
prévu, mais je considère que tout ce qui devait être fait pour
garantir un déroulement correct de cette épreuve a été fait et
c'est pour cela que nous ne voterons pas cette motion et nous nous
abstiendrons sur ses contenus.
Président
La parole au Conseiller Beneforti.
Beneforti (PVA-cU)
Devo dire che la risposta
dell'Assessore me l'aspettavo. Quando non ha voluto aprire la
discussione generale che era stata richiesta facendo anche prima un
suo intervento si è compreso che si voleva chiudere alla svelta,
votare e andare a casa. In questa sede il confronto non esiste, è
molto tempo che diciamo che in questa sede il confronto non esiste:
o prendere o lasciare; qui ci sono gli unti del Signore, decidono e
questo deve essere e non se ne parla, non si discute.
Noi abbiamo fatto tutto bene, ha detto l'Assessore Pastoret,
allora lo dovremmo ringraziare.
Noi non siamo convinti che tutta la procedura sia stata seguita,
come doveva essere seguita, nello spirito con cui doveva essere
portata avanti quella procedura.
Dice l'Assessore che è stato organizzato un corso che abbiamo
dovuto subire. E perché? Perché non era l'ora di chiudere questo
precariato, Assessore? Lo so che andava chiuso prima, ma a chi lo
dice: a me? Non esca con questa frase perché già siamo in ritardo.
Lei doveva dire:
"Ben venga questo perché si sistema una
situazione di precari che ormai non era più sostenibile"?
(interruzione dell'Assessore Pastoret, fuori microfono)
? no, io non capisco, perché magari l'indicazione è venuta da
Roma? Lo so anch'io che la colpa è sempre dello stato giuridico
della scuola che non è regionale, tutto si fa ricadere su questo in
Valle d'Aosta: quando ci si deve giustificare si dà la colpa al
fatto di non avere l'autonomia per fare certe cose, mentre se
l'avessimo avuta ci saremmo comportati diversamente.
Anche Vicquéry avrebbe risolto tutti i problemi della sanità se
diventava padrone dell'Ospedale, ma questo lo capiamo: non è mica
fesso, li avrebbe risolti i problemi!
Ma non facciamo questi discorsi?
(interruzione dell'Assessore Vicquéry fuori
microfono)
? pensa ai tuoi, che ne stai facendo più che Bertoldo, un giorno
ci confronteremo su queste cose, caro Vicquéry.
Prego il Presidente di dire che non mi si interrompa mentre
parlo, io non ho interrotto nessuno, né gli ignoranti né quelli che
sono educati in questa sede per cui chiedo di parlare e dire la
mia.
Si dice:
"Ormai questo corso era venuto, bisognava gestirlo
in una certa maniera e quindi abbiamo fatto tutte le verifiche e
siamo stati attenti alle procedure, tutto è stato controllato,
tutto è stato fatto con precisione, ci sono stati incontri con i
docenti e con altri"
e via dicendo. È mancata solo una cosa,
caro Assessore, che è quella che lei non ha voluto capire nel mio
intervento iniziale: è mancato lo spirito con cui veniva
organizzato! Il corso non è stato accompagnato da quelle premesse
che invece doveva avere. Il corso doveva preparare - qui lei non mi
ha risposto, se ho capito bene - ai temi degli esami, così dice la
circolare della sovrintendente, e cito:
"?Gli argomenti proposti
devono riguardare i temi e i programmi di insegnamento trattati
durante il corso ed essere tali da consentire l'accertamento?"
eccetera.
Per quanto riguarda i temi le ho portato due esempi per
dimostrarle che i temi non sono stati trattati durante il corso,
perché? Si può aver fatto tutto in maniera precisa, ma il corso
serviva, e l'hanno richiesto i sindacati d'accordo con il
ministero, proprio per preparare ai temi che poi venivano dati agli
esami. Non è certo stato inventato un corso di 90 ore per stare lì
a guardarsi in faccia, il corso aveva un significato ben preciso e
allora perché non si è compreso questo discorso?
Dice l'Assessore:
"Non è colpa nostra se è arrivato tutto in
fretta e furia"
, ma io credo che se fossero stati dati anche i
15 giorni che sono previsti, non cadeva il mondo, al contrario si
dava la possibilità ai corsisti di prepararsi, invece è venuto
fuori tutto in fretta e furia, approssimativamente, e questi sono i
risultati.
Mi sento dire poi che c'è quasi da consolarsi che il numero dei
bocciati è limitato; l'Assessore ha detto che sono 21 della scuola
materna e 4-5 della scuola elementare.
Quando si terranno le prove orali vedremo quanto hanno preso
agli scritti gli altri candidati e tireremo le conclusioni, ma c'è
una differenza anche stando a questi dati fra scuola materna e
scuola elementare: io sono convinto che alla scuola elementare i
criteri seguiti sono stati diversi da quelli seguiti alla scuola
materna. E guardi bene, Assessore, io non sono qui a dire che quei
docenti non dovevano essere scelti, io non ho detto questo, se lei
riascolta il mio intervento introduttivo io non ho detto quello, ho
detto soltanto che quei docenti non hanno svolto il loro lavoro
perfettamente come docenti perché non hanno dato spiegazioni, non
hanno risposto alle domande, non hanno fatto lezioni, si sono
limitati a distribuire le fotocopie degli argomenti e questo è un
corso?
Se io vado a un corso, se ho bisogno di chiedere un chiarimento
lo devo chiedere e mi deve essere data una risposta. Perché è stato
fatto allora il corso? Le fotocopie si potevano mandare a casa
oppure si potevano fare direttamente gli esami senza tenere il
corso, se questo non doveva servire o doveva servire come è servito
in questa situazione.
Capisco che le dispiaccia quello che è avvenuto in questa
situazione, Assessore, ma non basta.
Dice l'Assessore:
"Non accettiamo di fare la verifica,
l'abbiamo già fatta, tutto è a posto, abbiamo sentito il ministero
che ci ha confermato che siamo in regola"
.
Noi invece abbiamo sentito le organizzazioni sindacali e ci
hanno detto che il corso non è stato condotto nello spirito con cui
era stato concordato in sede ministeriale.
È chiaro che per il ministero quando nominate i docenti, quando
nominate le commissioni, è un fatto burocratico e per loro va
sempre bene, ma non vi hanno domandato al ministero se lo spirito
del corso con cui questo era stato concordato in sede sindacale era
stato messo in atto, questo non glielo avete chiesto e mi riservo
di chiederlo io a qualcuno che sta al Ministero della pubblica
istruzione, di far conoscere lo spirito con cui il corso era stato
fatto perché io credo alle organizzazioni sindacali, ma voglio
avere anche un accertamento dall'altra parte.
Lei mi dice:
"Se vogliono fare ricorso, lo facciano"
. È
senso di responsabilità questo, Assessore? È senso di
responsabilità dire:
"Io ho deciso, è così, e se vuoi fammi
ricorso"
? Eh no, Assessore, ed è inutile che scuota la testa.
Il ricorso sicuramente lo faranno perché di questa cosa se ne
parlerà e si aggiungeranno anche altre cose come sempre avviene
quando si percorrono certe strade e lei crede di aver fatto una
cosa ben fatta facendo fare i ricorsi a questi candidati o non era
più giusto fare quella verifica che noi richiediamo nella mozione
per cercare, anche se ci sono dei dubbi, di eliminarli? E per fare
in modo che ci sia trasparenza su questo corso a seguito dei fatti
che ho ricordato e che ha ricordato il collega Lanièce che sono
venuti fuori.
Credo che l'Amministrazione abbia tutto da guadagnare nella
trasparenza come ce l'hanno i docenti, come ce l'hanno le stesse
maestre d'asilo e come ce l'hanno anche quelle delle scuole
elementari. Dalla trasparenza abbiamo tutti da guadagnare e voler
chiudere può anche apparire come un aver timore che si scopra poi
la verità. Quando uno cerca di chiudere è perché non vuole che si
sappia di più o che si scopra la verità.
Invito pertanto i colleghi a votare questa mozione in modo da
rendere giustizia a un gruppo di insegnanti che ha lavorato per 10
e qualcuno anche 18 anni nel precariato in attesa di una
sistemazione a ruolo e che oggi, dopo tanti anni dedicati alla
scuola, si trova disoccupato perché non si è accettato di portare
avanti un corso nello spirito con il quale era stato previsto.
Si dà atto che, dalle ore 10,51, presiede il Vicepresidente
Viérin Marco.
Presidente
La parola alla Consigliera Squarzino
Secondina.
Squarzino (PVA-cU)
Non avevo firmato la mozione quando i
colleghi l'avevano preparata perché non ero convinta della
giustezza della causa che veniva sollevata. Lo confesso, io avevo
voglia di sentire anche l'altra campana. Oggi ho sentito una
campana stonata, diciamo così, tanto per essere gentili, una
campana stonata che, secondo me, non è stata capace di dare una
risposta a un'esigenza reale che c'è.
Capisco, Assessore, che la situazione organizzativa di questi
corsi era una cosa molto complessa; mi sembra strano che lei dica:
"Ci è capitato addosso e non potevamo non farlo"
, però
prendo atto molto seriamente che l'Amministrazione regionale ha
cercato di fare il possibile; ma allora siamo di fronte a una
situazione che presenta delle ombre o almeno degli elementi che
lasciano molto perplessi.
Io non credo che nel livello di scuola materna ci siano i
docenti meno preparati, meno professionali, non è possibile, in
tutti gli ordini di scuola ci sono docenti che valgono e altri che
non valgono, come in tutte le categorie, consiglieri regionali e
politici compresi, ma non credo che siano tutti quanti concentrati
a livello di scuola materna.
Allora com'è possibile? Dai dati che ha fornito oggi l'Assessore
risulta a livello di scuola elementare una percentuale di selezione
del 2,5 percento, 5 persone quindi 2,5 percento, mentre a livello
di scuola materna c'è una selezione di 21 persone pari al 10
percento, quasi 4 volte tanto. Come mai c'è un concentrato di
insuccesso nella scuola materna, che è regionale fra l'altro,
proprio quella su cui voi avete lavorato di più? Mi stupisce la
cosa. Questo ci dice che qualcosa non va.
Se lei non interviene su questa situazione, Assessore, questa
situazione negativa finisce per riverberare la propria ombra anche
sulle altre situazioni che io penso - e spero - siano positive.
Lei ha detto, Assessore, che tutto ha funzionato alla perfezione
come doveva funzionare ed ha elencato tutte le varie fasi della
procedura seguente. Ma lei sa bene che gli insegnanti sono stati
precettati e in quella situazione non credo che ci fosse uno stato
d'animo tanto benevolo, c'era chiaramente una difficoltà. Docenti
precettati, quindi con difficoltà, ma se questo è vero, Assessore,
ed è vero che non erano molto motivati, cosa si è fatto per
sostenere questi docenti? Lei ha parlato di coordinamenti, di
incontri, sicuramente ne sono stati fatti, ma qualcosa non ha
funzionato se in un ordine di scuola questo non ha dato i suoi
frutti.
Allora, Assessore, credo che sia possibile dire:
"Va bene,
noi abbiamo messo in piedi una macchina complessa, in qualche
ingranaggio adesso ci sono dei segni che qualcosa non ha
funzionato, voglio vedere come mai"
.
La mozione non le chiede di annullare gli esami; il deliberato
mi sembra molto pacato e molto sobrio, dice di effettuare
un'indagine, le si chiede di fare questo.
Lei mi dice che lo ha già fatto, ma io non credo che abbia già
fatto un'indagine perché quando si fa un'indagine a fondo si
interpellano tutti gli interessati e non credo che quelli che hanno
frequentato il corso siano stati interpellati.
Le chiediamo di fare un'indagine proprio per cancellare ogni
ombra su questa situazione complessa. Lei questo non lo vuole fare,
mi dispiace. Questo, ha ragione il collega Marguerettaz, è segno di
grande debolezza perché lei non accetta il confronto.
Vorrei concludere con una battuta: non credo Assessore che
avrebbe fatto un'indagine soltanto se ci fossero stati gli organici
regionali, come se questi fossero una garanzia di buon
funzionamento della scuola.
Presidente
La parola al Consigliere Marguerettaz.
Marguerettaz (Aut)
Volevo dire, raccontando le motivazioni
che mi avevano spinto prima a chiedere un dibattito, che questo
atteggiamento, che periodicamente ritorna da parte di questa Giunta
è davvero un atteggiamento che, al di là della debolezza che
evidenzia, mortifica questo Consiglio regionale, lo mortifica
profondamente.
A differenza di quanto qualcuno potrà pensare, il collega
Lanièce non mi ha messo a conoscenza di questa mozione, così come
il collega Beneforti, quindi a differenza della collega Squarzino
per me non si è nemmeno posto il problema se firmare questa mozione
o meno.
Ho sollecitato il dibattito perché le affermazioni fatte dai
colleghi che hanno illustrato la mozione mi sembravano estremamente
gravi; di fronte a questa richiesta si è preferito chiudere con la
forza dei muscoli, come al solito la maggioranza è stata unita e
compatta, se l'Assessore dice che ci si astiene, ci si astiene,
nessun problema, continuiamo per la nostra strada.
Questo non va bene per la politica valdostana, Assessore. Se c'è
una cosa che manca oggi, e chiedo scusa se faccio una piccola
variante rispetto all'oggetto, ma sono cose che in questo periodo
sento particolarmente, nella nostra Regione è un dibattito sulle
cose, fatto con estrema serenità, dove chi governa governa, dove
chi fa l'opposizione fa l'opposizione, ma almeno un confronto c'è.
Se si evita questo, siamo in una situazione davvero difficile dal
punto di vista politico.
Un confronto che poi auspicavo che ci fosse proprio per capire
alcune cose che invece mi sfuggono di questa mozione.
Nella sua replica, perché la sua non è stata una risposta,
Assessore, è stata una replica, una chiusura di dibattito, lei ha -
giustamente penso, non dico che ha torto anche perché non ho
nessuna prova per dire queste cose, quindi le faccio sicuramente
fiducia - confutato alcune cose che erano scritte nella mozione, ad
esempio ha confutato il fatto che il calendario delle prove non sia
stato pubblicato nei termini previsti e io non faccio fatica a
crederlo, lei ha confutato che la precettazione dei docenti era
prevista a livello ministeriale e anche questo mi va bene, ma
queste non erano le cose più gravi che venivano fuori dalla
mozione.
Infatti io prima di desiderare di iniziare un dibattito avevo
evidenziato, perché la prima riflessione che avevo fatto era
proprio questa, che i capoversi 3 e 4 della mozione si riferiscono
a dati che oggi né io né lei, Assessore, possiamo dire se sono veri
o no e lei stesso lo ha confermato.
Lei ha confutato quei dati che poteva confutare, ripeto: date,
ordinanze e via dicendo, ma sullo svolgimento, ad esempio sul fatto
che da parte dei docenti non è stato dato alle partecipanti alcun
contributo, che le docenti si sono rifiutate di svolgere lezioni in
aula, che allo scritto finale sono state richieste prove su cui non
è mai stata fornita la documentazione necessaria, lei stesso ha
detto nella sua replica:
"Fino a prova contraria queste sono
illazioni"
ed è vero tant'è che io, nell'ottica del dibattito e
del confronto, avrei chiesto ai colleghi Beneforti e Lanièce di
togliere queste parti perché queste sono illazioni per quanto mi
concerne in quanto non ho nessun dato che mi permetta di dire, come
dice la mozione:
"? Preso atto che?".
Ma preso atto di che
cosa?
È compito della Giunta verificare se questo è vero oppure no, se
questo si è svolto realmente oppure no. E questo chiedevano i
colleghi con una terminologia che personalmente non mi
convinceva.
Allora vede, Assessore, si voleva semplicemente verificare se -
usiamo sempre l'ipotetico - queste cose si sono verificate? Le dico
di più, proprio per far vedere che il mio spirito era costruttivo,
direi quasi di sostegno della sua posizione, perché invece le
notizie che ho avuto io sono diametralmente opposte, cioè io so - e
quanto sto per dire mi fa presupporre, e dico presupporre, perché
non voglio mica dire che hanno detto il falso Beneforti e Lanièce -
che probabilmente le sei commissioni hanno lavorato in modo forse
diverso, cioè io so di commissioni che hanno lavorato in maniera
eccellente, dove i docenti precettati dalla scuola materna hanno
svolto un lavoro incredibile di autoaggiornamento e hanno svolto
dei corsi adeguati.
Allora vede, Assessore, che non siamo qui per fare il gioco
delle parti, per dire la Giunta sbaglia tutto, però se voi
continuate a tenere questo atteggiamento, ma come fa questa Valle
ad andare avanti? Ma sulle piccole, come sulle grandi cose.
A cosa serve che stiamo seduti qua? Ce lo spieghi lei. Perché
non facciamo una legge che dice c'è una Giunta e, se vogliamo, 4-5
consiglieri di maggioranza che dicono sempre sì alla Giunta, mentre
il resto del Consiglio sta a casa? Ditemi voi cosa cambierebbe
rispetto a quello che abbiamo oggi in Valle d'Aosta.
E allora cosa devo dire? Ripeto, devo adeguarmi a un metodo
imposto non da me, ma dalla Giunta che non condivido, purtroppo le
regole del gioco non le stabilisco io.
Come ho avuto modo di dire, ho iniziato la discussione su questa
mozione pensando di chiedere di emendarla, altrimenti non l'avrei
votata.
Ma se il sistema è questo, ripeto, con molto rincrescimento devo
annunciare il voto favorevole a questa mozione perché è una mozione
che alla fine chiedeva solo una cosa al di là del linguaggio:
Assessore, queste cose si dicono in giro nei bar, ci sarà quella
che magari non ha passato l'esame, che è arrabbiata e che si è
inventata, tutto è possibile, lei verifichi.
"Sì, verifico, ve lo dico fra un po'". "Tutte storie"
. E
si chiudeva l'argomento. Volete evitare anche questo? Cosa volete
che vi dica: voterò a favore.
Presidente
La parola al Consigliere Cottino.
Cottino (UV)
Per la verità non volevo assolutamente
intervenire però, soprattutto dopo le dichiarazioni di voto che
sono state fatte, alcune riflessioni debbano essere svolte e lo
faccio in italiano, chiedo scusa all'Assessore, lo faccio in
italiano per evitare che qualcuno dica che forse non ha capito
bene, almeno se lo faccio in italiano, questo dovrebbe essere
evitato.
Qui si parla di clima sereno, si vuole a tutti i costi il clima
sereno, però nella mozione si chiede di fare una commissione di
indagine: nei confronti di chi? Nella realtà si chiede questo
perché quando si dice che si prende atto, collega Squarzino, lei è
un'insegnante di lettere, si prende atto
"che durante il corso
da parte dei docenti non è stato fatto?"
, quando si dice
"che allo scritto finale sono state richieste prove su cui non è
stata?"
, cosa significa? Non è una commissione di indagine nei
confronti di coloro che hanno tenuto i corsi di aggiornamento? Ecco
quello che non è accettabile, è come in effetti la mozione viene
presentata, è come vengono ribaditi certi tipi di
comportamento.
Provengo dal mondo sindacale e credo di dover sottolineare che
sono molto amareggiato per il fatto che ci siano dei lavoratori o
delle lavoratrici che per anni hanno fatto un determinato lavoro
sicuramente, di questo sono convinto, meritevole e
professionalmente valido e che da domani avranno dei grossissimi
problemi.
Bisognerà studiare qualcosa, non lo so, personalmente mi muoverò
per verificare quali sono le possibilità di andare a mettere a
posto le cose, però sicuramente questo non è il modo per creare un
clima sereno, questo non è il modo per risolvere i problemi checché
ne dica qualcuno e checché qualcuno si inalberi quando viene
interrotto, ma che regolarmente quando intervengono gli altri
interrompe o fa dei commenti, addirittura in qualche caso dà
dell'ignorante e del maleducato agli altri senza rendersi conto del
proprio comportamento.
Credo che non sia questo il modo di fare, è per questo che come
gruppo di asterremo sulla mozione.
Nello stesso tempo, per quanto mi riguarda, ma penso di
interpretare l'opinione di parecchi colleghi, farò tutto il
possibile per verificare quali sono eventuali future possibilità
per riuscire in qualche modo a trovare delle soluzioni che possano
andare incontro a coloro che da domani si troveranno in condizioni
molto più difficili rispetto a ieri.
Questo è il modo di affrontare i problemi, non sicuramente
creando o rischiando di creare delle false aspettative, né
tantomeno accusando gli altri di non aver fatto le cose perché,
fino a prova contraria, quello che ci invitate a votare è quello
che ho detto io, non è una serie di cose che sono state dette da
voi sia nell'illustrazione della mozione, sia nelle dichiarazioni
di voto.
Presidente
La parola al Consigliere Beneforti per
dichiarazione di voto.
Beneforti (PVA-cU)
Generalmente, quando si presentano le
mozioni in questo Consiglio, quando si ritengono interessanti o c'è
la volontà politica di approvarle, molte volte si sospendono i
lavori e si rivede il testo della mozione. Se c'erano cose che a
qualche gruppo qua dentro non andavano, si poteva cercare, come si
è fatto tante altre volte, di toglierle o di modificarle. La parte
che più conta è quella deliberativa. Se dà fastidio la premessa, a
me la premessa mi interessa fino a un certo punto, l'ho portata per
giustificare la deliberazione. Se stanno a cuore gli interessi di
queste corsiste e di queste maestre d'asilo, la procedura doveva
essere diversa da quella che è stata seguita qua dentro. Ripeto, si
sospende la seduta, si vede e poi si viene e si vota come si è
fatto tante altre volte.
Certe mozioni io le ho viste stravolte addirittura, bastava la
parte essenziale, e la parte essenziale è la parte deliberativa su
quello che si deve fare per rimediare a certe situazioni che sono
venute fuori, ma su questa procedura non ci siamo voluti stare e si
prende a pretesto la premessa per non votare la parte deliberativa
e poi è inutile dispiacersi se queste persone restano disoccupate,
manca la volontà politica di fare chiarezza da parte di alcuni
gruppi qua dentro. Pertanto, ripeto, siamo disposti a modificare la
mozione, ma se non è possibile questo, vi invito a votarla almeno
per la parte deliberativa che va nell'interesse più generale.
Presidente
Pongo in votazione la mozione in oggetto:
Presenti: 29
Votanti e favorevoli: 9
Astenuti: 20 (Bionaz, Cerise, Charles Teresa, Cottino, Cuc,
Ferraris, Fiou, Lavoyer, Louvin, Martin, Nicco, Ottoz, Pastoret,
Perrin, Perron, Piccolo, Praduroux, Vallet, Vicquéry, Viérin
D.)
Il Consiglio non approva.
