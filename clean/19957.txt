Classificazione
TRASPORTI E VIABILITÀ
Trasporti


Resoconto integrale del dibattito dell'aula
Oggetto del Consiglio n. 3138 del 2 aprile 2003 - Resoconto
OGGETTO N. 3138/XI Elettrificazione dell'intera tratta
ferroviaria Aosta-Torino. (Interpellanza)
Interpellanza Preso atto che è in fase avanzata l'iter per
l'elettrificazione della linea ferroviaria Torino/Ivrea;
Osservato che detta elettrificazione, cui conseguirà il
miglioramento del servizio su tale tratta, si è resa possibile
anche grazie ad accordi intervenuti fra gli Enti interessati e la
Regione Piemonte;
Rilevato che su tale tema, di non secondaria importanza per la
qualità del servizio ferroviario, la nostra Regione è stata del
tutto assente, perdendo l'occasione di vedere elettrificata
l'intera tratta fra Torino ed Aosta;
Ritenuto, paradossalmente, che l'elettrificazione fino ad Ivrea
finirà con il creare ulteriori problemi all'utenza valdostana, che
potrebbe essere costretta ad un disagiato trasbordo nella stazione
del capoluogo eporediese;
i sottoscritti Consiglieri regionali
Interpellano
l'Assessore competente per sapere:
1) se ritiene opportuna l'elettrificazione dell'intera tratta
ferroviaria fra Aosta e Torino;
2) in caso affermativo, quali sono le ragioni dei ritardi
accumulati dalla nostra Regione, "scavalcata" dalle opportune e
tempestive iniziative della confinante Regione Piemonte;
3) quali iniziative intenda concretamente assumere per avviare
una fase progettuale che consenta di portare, nei prossimi anni,
l'elettrificazione della linea ferroviaria sino ad Aosta.
F.to: Curtaz - Squarzino Secondina
Président
La parole au Conseiller Curtaz.
Curtaz (Arc-VA)
Voglio iniziare l'illustrazione di questa
interpellanza con un ricordo adolescenziale: mi ricordo che, quando
si facevano manifestazioni alla scuola media superiore ai miei
tempi, era il post-Sessantotto, in riferimento alla ferrovia si
chiedevano due o tre cose: la smilitarizzazione,
l'elettrificazione, il raddoppio. Sono sorpreso, dopo trent'anni,
di verificare come i temi siano sempre gli stessi. Se la memoria
non mi inganna, erano già i temi di quel dibattito politico.
Ricordo che già allora le delegazioni di studenti avevano degli
incontri anche piuttosto "caldi" con gli assessori competenti.
Ricordo con quanta grinta la Professoressa e Assessore Viglino
incontrava noi studenti, quando venivamo in Regione ad esporre con
forza e anche con baldanza le nostre rivendicazioni e spesso
uscivamo dalle riunioni con "le pive nel sacco", perché la grinta
della Professoressa Viglino superava la nostra.
Tutto ciò mi fa riflettere su quante occasioni abbiamo mancato
in questo settore. L'ultima occasione mancata è quella
dell'elettrificazione, perché sappiamo che, grazie ad accordi
intervenuti fra la Regione Piemonte e gli enti interessati, è ormai
in fase avanzata l'iter per l'elettrificazione della linea ferrovia
nel tratto ferroviario fra Torino e Ivrea. In questi anni, in cui
la Regione Piemonte si muoveva ed otteneva progetti, finanziamenti,
esecutività a questi progetti, non sappiamo dov'era la Valle
d'Aosta e questa è una domanda che vogliamo rivolgere
all'Assessore, perché abbiamo avuto l'impressione - e in questo
siamo di parte, lo confesso - che, nel periodo che va dal 1992 al
1998, la Valle d'Aosta fosse all'avanguardia rispetto alle
problematiche relative alla ferrovia e che questo rapporto nel giro
di pochi anni si sia invertito.
Oggi siamo in una posizione di retroguardia, anche la Regione
Piemonte, tradizionalmente lenta nell'assumere decisioni, è molto
più avanti di noi. Ora, si potrebbe dire: "Meno male che intanto
elettrificano il tratto Chivasso-Ivrea, perché potrebbe essere il
primo passo per un'elettrificazione fino ad Aosta!" In merito a
questo, chiediamo notizie alla Giunta, se ci sono iniziative
affinché questo avvenga, perché, se ciò non avvenisse, ci
troveremmo di fronte a una situazione paradossale: che il disagio
per i Valdostani, in luogo di diminuire per il fatto di avere un
tratto elettrificato, aumenterebbe, perché ad oggi non sarebbe
possibile altra soluzione se non il trasbordo - anzi un'altra
soluzione c'è e poi dico qual è - degli utenti da un treno
all'altro. Ci troveremmo quindi nella "simpatica" situazione di
dover salire in treno ad Aosta, di dover andare ad Ivrea dove si
cambia. L'alternativa è che il treno di Aosta con la motrice a
gasolio continui fino a Torino, cosa che si presenterà anche per
ragioni di sicurezza sempre più difficile, se è vero che si stanno
facendo dei passanti sotterranei in vista di quei lavori che
riguardano Olimpiadi e quant'altro a Torino.
Lo scopo dell'interpellanza è intanto di sapere se l'Assessore
ritiene opportuna l'elettrificazione dell'intera tratta ferroviaria
fra Aosta e Torino; poi quali sono le ragioni dei ritardi
accumulati dalla nostra Regione, che è stata scavalcata dalle
iniziative della confinante Regione Piemonte; in terzo luogo, quali
iniziative il Governo regionale intende concretamente assumere, per
avviare una fase progettuale che consenta di portare nei prossimi
anni l'elettrificazione della linea ferroviaria fino ad Aosta.
Président
La parole à l'Assesseur au tourisme,
aux sports, au commerce et aux transports, Cerise.
Cerise (UV)
L'électrification de la ligne ferroviaire
offre sans aucun doute de nombreux avantages, citons entre autres
de meilleures performances du matériel roulant, une plus grande
fiabilité et une pollution moins importante. Vous demandez quelles
sont les raisons des retards accumulés dans notre Région, qui a été
supplantée par les initiatives du Piémont. Avant tout je voudrais
rappeler que les caractéristiques du tronçon valdôtain et celles du
tronçon piémontais sont tout à fait différentes. Le premier est
situé dans un territoire typiquement montagnard, avec des reliefs
et avec un parcours tortueux dans le fond de la vallée; le deuxième
se trouve dans la pleine et donc avec quelques obstacles en moins.
En 1996 la Société de chemin de fer avait prévu une étude de
faisabilité technique et économique en vue d'électrifier la ligne
Chivasso/Aoste/Pré-Saint-Didier et avait ainsi souligné que, pour
les problèmes d'ordre technique, il y a la nécessité de baisser le
niveau des rails dans tout le tunnel pour permettre l'introduction
de la ligne électrique aérienne.
La complexité de l'opération, les coûts considérables y
afférents, qui ont été estimé alors de presque 50 milliards pour le
tronçon Chivasso-Aoste et autant pour le tronçon
Aoste/Pré-Saint-Didier, ainsi que la longue interruption de la
fourniture du service ont en fait déterminé le désintérêt de ladite
société quant à la réalisation de ces travaux, en particulier,
relativement à la partie valdôtaine, beaucoup plus longue et
complexe. De plus, il faut considérer que le plus grand nombre
d'usagers dans le Piémont assure une meilleure exploitation des
trains, des recettes plus élevées et donc une gestion plus
rentable. Cela a déterminé aussi une autre attention de la part de
la société. A l'égard des observations susmentionnées, il est
facile de comprendre les raisons pour lesquelles le Piémont a pu
arriver à un accord plus avantageux avec RFI (Rete ferroviaria
italiana) quant à la réalisation de l'ouvrage et à son
financement.
Pour ce qui concerne les initiatives, le Gouvernement régional,
par sa délibération n° 4918/2002, a chargé la société "T Bridge"
d'actualiser et d'évaluer les opérations nécessaires à la
modernisation du tronçon en question, son électrification comprise.
Sur la base des discussions, qui ont eu lieu relativement aux
solutions techniques permettant de réduire considérablement les
coûts de réalisation, les conséquences réelles de l'électrification
des tous les tronçons valdôtains seront à nouveau examinés
minutieusement. Il sera donc possible de rouvrir les négociations
avec RFI et arriver à la conclusion d'un accord de programme avec
le Ministère des transports et RFI pour la réalisation des ouvrages
nécessaires à la modernisation du tronçon, pour la définition des
ressources financières nécessaires et pour la participation aux
financements de la part des différents organismes.
Président
La parole au Conseiller Curtaz.
Curtaz (Arc-VA)
Voglio aggiungere, fra i benefici
elencati dall'Assessore per quanto riguarda l'elettrificazione
rispetto ad una linea a gasolio, un altro beneficio: quello in
termini di sicurezza. I tecnici sostengono che le linee elettriche
sono più sicure perché, in caso di incidente, il fatto che ci sia
uno scollegamento immediato dell'energia elettrica agevola
l'arresto delle vetture, quindi in genere vengono attutiti gli
effetti degli incidenti.
L'Assessore ha elencato una serie di motivi che stanno alla base
di questo ritardo della Valle d'Aosta, motivi a cui riconosco una
qualche oggettività. Io, che nell'occasione sono meno "buonista"
dell'Assessore, aggiungo un altro motivo di carattere politico:
credo che siamo in ritardo anche perché in questo settore
l'Assessorato competente e la Giunta hanno gestito la "vicenda
ferrovie" in modo disastroso e gli effetti sono sotto gli occhi di
tutti. Credo poi che questa problematica ci inviti a riflettere su
un altro tema più di carattere generale, relativo ai trasporti, e
sottolineo il "riflettere", perché, secondo me, bisogna immaginare
delle soluzioni che possono comportare un impegno diretto della
Regione nella soluzione delle problematiche ferroviarie. È vero il
discorso fatto dall'Assessore Cerise, cioè che una tratta
ferroviaria come quella valdostana da Chivasso ad Aosta e, ancor
peggio, da Aosta a Pré-Saint-Didier difficilmente potrà essere
redditizia; difficilmente un investimento di quelle cifre può
garantire un ritorno sufficiente per ammortizzare l'investimento
ma, visto che questa Regione ha speso fior di miliardi nella
realizzazione di un'autostrada, visto che questa Regione spende
fior di miliardi per sostenere - e qui dico giustamente - il
trasporto pubblico in generale, mi chiedo se, all'avvio della
prossima legislatura, non sia da valutare un impegno concreto della
Regione. Dico questo perché sono convinto che sia preferibile
cercare di far funzionare meglio l'esistente, piuttosto che sognare
delle tratte ferroviarie che non so se vedremo mai.
