Classificazione
ENERGIA
FINANZA REGIONALE E LOCALE
Partecipazioni azionarie regionali



Oggetto del Consiglio n. 2805 del 20 giugno 2017 - Resoconto
OGGETTO N. 2805/XIV - Interrogazione: "Criteri di
individuazione delle banche incaricate della gestione dei servizi
per la quotazione in Borsa della società CVA".
Rosset (Presidente)
- Punto n. 10 dell'ordine del giorno.
Ha chiesto la parola il Presidente della Regione per la risposta;
ne ha facoltà.
Marquis (SA) -
Per quanto concerne la prima domanda
posta, CVA comunica che per un "consulente finanziario", nel
rispetto delle procedure aziendali, si è proceduto ad un incarico
fiduciario. Per il secondo "consulente finanziario" non si è
proceduto a gara in quanto la prestazione è stata svolta a titolo
gratuito.
"Chi sono e quali costi ha sostenuto CVA per "consulenti
finanziari" e "primario consulente finanziario" e se è quest'ultimo
che ha redatto i capitolati e deciso a chi inviare le richieste di
offerta": a questo riguardo la società ha puntualizzato che i
"consulenti finanziari" e il "primario consulente finanziario" sono
le società Equita SIM S.p.A. e Société Générale. Complessivamente i
costi sostenuti ammontano ad euro 30 mila, di cui 10 mila ancora da
fatturare, oltre alle spese fino ad un massimo di euro 2.500,
importo ad oggi non fatturato. I capitolati sono stati redatti
all'interno della società, dopo aver svolto ricognizioni su imprese
che hanno già avuto esperienze di IPO e secondo le migliori prassi
di mercato. Gli istituti invitati a partecipare sono stati
individuati dalla società fra i migliori operatori di mercato, in
maniera tale da rappresentare completamente il mercato nazionale e
internazionale.
"In caso affermativo sulla base di quali criteri sono state
invitate 3 banche americane, 2 francesi, 1 svizzera senza invitare
altre banche come Citi e UBS, particolarmente attive nelle IPO, e
neppure banche come la Banca inglese che rappresenta il principale
mercato europeo, e per quali motivi due
leader
assoluti come
Goldman Sachs
e
Morgan Stanley
hanno annunciato il
loro mancato interesse". Quanto a questa domanda, non è stato il
"primario consulente finanziario" a decidere a chi inviare le
richieste di offerta. Relativamente alle motivazioni per cui non
hanno aderito a partecipare
Goldman Sachs
e
Morgan
Stanley
, si precisa che la prima ha comunicato che, a fronte di
operazioni di mercato in cui è controparte di CVA, ha preferito non
partecipare per evitare che si potessero profilare dei conflitti di
interesse. Per quanto attiene invece
Morgan Stanley
, ha
declinato l'invito senza fornire delle motivazioni.
Quanto alla quarta domanda: "se il fatto che sia stata invitata
Equita, che non è una banca ma è invece attiva come
Advisor
,
è riconducibile all'ipotesi che sia Equita il "consulente
finanziario" che ha studiato e condiviso dal 2014 con CVA il
processo di IPO", CVA evidenzia e precisa che Equita è stata
individuata in quanto società di intermediazione tra le più attive
sulle IPO nazionali e la stessa, oltre all'attività di Advisor,
svolge e ha svolto l'attività di
Global Coordinator
e
Bookrunner
per quotazioni di società sulla Borsa italiana;
infine, che Equita è
leader
nella ricerca sul mercato
italiano per investitori istituzionali.
Presidente -
Ha chiesto la parola il Consigliere Gerandin
per la replica; ne ha facoltà.
Gerandin (GM) -
Già l'altra volta avevo annunciato che
sarebbe proseguita questa attività per mettere un po' di chiarezza
su questo percorso intrapreso da CVA.
Presidente, devo dire che quanto CVA le ha preparato come
risposta non mi tranquillizza per nulla. Lei dice che sono state
seguite le migliori prassi di mercato, ma io le ricordo che nelle
società pubbliche, come questa, le migliori prassi di mercato sono
quelle che seguono un iter codificato dalla quotazione in Borsa,
cosa che CVA non ha fatto. La prima cosa che viene fatta per
seguire le migliori prassi di mercato è quella di nominare un
advisor
, ma l'advisor non dovrebbe essere scelto tra le
ottime professionalità che ci sono all'interno del
management
di CVA, perché è una figura molto precisa,
iscritta in un apposito elenco di Borsa, in cui la società,
soprattutto quando è pubblica, fa un avviso pubblico per
individuarlo. Che lei mi dica che è stata individuata Equita è
palesemente in contrasto con quello che dovrebbe essere l'iter di
trasparenza di una società pubblica che si avvia ad una quotazione
in Borsa.
Si dice che si è scelto un consulente con incarico fiduciario e
che il secondo è a titolo gratuito. Io non ho mai saputo che
all'interno delle professionalità che abbiamo in CVA ci fossero
esperti di quotazioni in Borsa! Vede, Presidente, la quotazione in
Borsa ha un iter codificato, se fatta bene. Io non voglio mettere
in dubbio la qualità di chi è stato scelto come
global
coordinator
, ma proprio perché il global coordinator fa parte
di un'
élite
molto ristretta, non sono tanti quelli che lo
possono fare in quel
pool
di banche. Io metto in dubbio
questo: chi ha mai predisposto un capitolato per una quotazione in
Borsa - lei mi conferma che è stato fatto addirittura dal
management di CVA - e soprattutto chi ha deciso tra queste banche?
Ne manca qualcuna, come le dicevo manca completamente il mercato
inglese, che notoriamente è quello più interessante per le
quotazioni di questo tipo, ma può anche darsi che alla fine,
all'interno di questo pool di banche, ci sia anche chi si occupa
del mercato inglese. Io non mi occupo di questo, pertanto non sono
in grado di giudicarlo.
Io dico solo che il tutto è palesemente in contrasto con quella
che deve essere una gestione pubblica, con la trasparenza sulla
quotazione di una società che, in questo momento, è l'unica di un
certo valore a livello regionale. Non avete seguito nulla di quello
che lei ha chiamato "migliori prassi di mercato", non c'è un
passaggio chiaro su questo. Torno a ripetere: lei dice che Equita è
stata invitata all'interno del pool che poi sarà quello che si è
aggiudicato il
global contractor
, ma Equita è una società di
advisor, per cui quello che avete fatto - che non avete
probabilmente detto e che qualcuno non le ha scritto - è che voi
l'advisor l'avete scelto, in quanto legato probabilmente ad un pool
di banche, l'avete aggiudicato a Equita. Voi l'advisor l'avete
scelto: Equita! E l'avete scelto con un discorso assolutamente non
trasparente, non pubblico, senza avviso.
Vi invito ancora una volta. Ci sarà poi un'interpellanza in cui
dirò qualcosa di più in merito, perché questa prassi, nella logica
della quotazione in Borsa di una società pubblica, non ha nulla a
che fare. Immagino che vi sia un po' di preoccupazione perché
voglio rendere pubbliche queste cose e mi auguro che qualcuno le
approfondisca. Non si fanno quotazioni con qualcuno che si
improvvisa, che scrive i capitolati, che li valuta e aggiudica,
perché la partita, al di là della capacità che può avere chi ha
ottenuto l'aggiudicazione - professionalità che io non metto in
discussione - è che ci si trova in questo mercato in concorrenza
con più professionalità. Non so se è stata fatta la scelta più
giusta e nell'interesse dei valdostani; penso che nessuno in
quest'aula, men che meno CVA, ci possa garantire questo.
