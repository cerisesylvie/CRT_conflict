Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1095 del 12 marzo 1990 - Resoconto
OGGETTO N. 1095/IX - RIAPPROVAZIONE, AI SENSI DELL'ULTIMO
COMMA DELL'ARTICOLO 31 DELLO STATUTO SPECIALE, DELLA LEGGE
REGIONALE: "NORME TRANSITORIE PER IL RILASCIO DELL'AUTORIZZAZIONE
AL FUNZIONAMENTO DI PRESIDI RESIDENZIALI SOCIO-ASSISTENZIALI
PRIVATI".
PRESIDENTE:
Ha chiesto la parola
l’Assessore alla Sanità ed Assistenza Socia le,
Lanièce; ne ha facoltà.
LANIECE (DC):
Proponiamo al Consiglio la riapprovazione
del provvedimento in oggetto, nello stesso testo già approvato in
data 30 novembre 1989, anche in considerazione del parere
favorevole della 5a Commissione che si è espressa all'unanimità in
tal senso.
PRESIDENTE:
Trattandosi di riapprovazione, ai sensi del
secondo comma dell'articolo 70 del Regolamento interno, do lettura
di tutto l'articolato.
Articolo 1
(Finalità )
1. In attesa di una disciplina complessiva delle autorizzazioni
di cui all'articolo 3 della legge regionale 25 ottobre 1932, n. 70
(Esercizio delle funzioni in materia di igiene e sanità pubblica,
di medicina legale, di vigilanza sulle farmacie ed assistenza
farmaceutica), la Giunta regionale è autorizzata ad emanare
disposizioni sui requisiti funzionali e strutturali, sulle
procedure per il rilascio, la sospensione, la revoca
dell'autorizzazione al funzionamento dei presidi
socio-assistenziali residenziali e semiresidenziali privati, nonché
sui criteri di vigilanza.
Articolo 2
(Principi e criteri direttivi)
1. Le disposizioni della Giunta regionale debbono:
a) individuare gli enti assoggettati all'obbligo
dell'autorizzazione al funzionamento, alla revoca e alla
sospensione della medesima;
b) stabilire le modalità e i tempi per la presentazione della
domanda, la documentazione da allegare ad essa, nonché gli organi e
gli uffici incaricati dell'istruttoria;
c) fissare i termini entro i quali i presidi residenziali già
operanti debbono adeguarsi ai requisiti funzionali e
strutturali.
2. I requisiti funzionali e strutturali dei presidi debbono
concernere i seguenti aspetti:
- la tipologia edilizia ed igienico sanitaria, con particolare
riferimento alle barriere architettoniche;
- le caratteristiche degli arredi e delle attrezzature;
- l'utenza;
- l'organizzazione interna;
- il personale.
3. Le disposizioni della Giunta regionale debbono, altresì,
disciplinare le funzioni di vigilanza sul funzionamento dei presidi
socio-assistenziali.
Articolo 3
(Dichiarazione d'urgenza)
1. La presente legge è dichiarata urgente ai sensi del terzo
comma dell'articolo 31 dello Statuto Speciale ed entrerà in vigore
il giorno successivo a quello della sua pubblicazione nel
Bollettino Ufficiale della Regione.
PRESIDENTE:
Se nessuno chiede la parola, pongo in
votazione nel suo complesso la legge testé letta.
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
