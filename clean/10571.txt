Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1564 del 9 novembre 1990 - Resoconto
OGGETTO N. 1564/IX - Solidarietà nei confronti dei lavoratori
metalmeccanici
(Approvazione di risoluzione).
Presidente - Do lettura del testo della risoluzione presentata
dai Consiglieri Agnesod, Andrione, Faval, Lanivi, Louvin,
Maquignaz, Marcoz, Mostacchi, Perrin, Riccarand, Rollandin,
Stévenin, Vallet, Viérin e Voyat:
Risoluzione
Il Consiglio regionale della Valle d’Aosta
Preso atto del grave stato di disagio in cui versa la categoria
dei metalmeccanici a causa del mancato rinnovo contrattuale che si
trascina ormai da più di dieci mesi senza che si intravedano
soluzioni positive e che è sfociato nello sciopero generale del 9
novembre 1990;
Ravvisata l’opportunità di giungere in tempi
brevi, analogamente a quanto avvenuto nel settore statale e
parastatale, alla chiusura dei contratti di lavoro delle categorie
industriali e produttive in modo da superare le sperequazioni
sociali ed economiche tra lavoratori dipendenti
all’interno dei vari sistemi produttivi;
Esprime
la propria solidarietà nei confronti dei lavoratori che, come i
metalmeccanici, sono impegnati nel rinnovo dei propri
contratti;
Auspica
che, a seguito dello sciopero generale dei metalmeccanici, il
Ministro del Lavoro promuova finalmente tutte le azioni necessarie
per giungere in tempi brevi ad una positiva conclusione della
vertenza dei metalmeccanici.
Presidente
- Pongo in votazione la risoluzione in
oggetto.
Esito della votazione
Presenti, votanti e favorevoli: 32
Il Consiglio approva all’unanimità
***
