Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 391 del 29 febbraio 1984 - Resoconto
OGGETTO N. 391/VIII - ATTRIBUZIONE D: UNA INDENNITA' MENSILE
LORDA ONNICOMPRENSIVA PER L'ESPLETAMENTO IN VI, PROVVISORIA E
TEMPORANEA DELL'INCARICO DI COMMISSARIO REGIONALE PRESSO LA CASA,
DA GIOCO DI SAINT-VINCENT.
PRESIDENTE:
Do lettura della deliberazione in oggetto,
allegata al punto 3 bis) dell'ordine del giorno dell'adunanza:
IL CONSIGLIO
DELIBERA
1) di attribuire al Sig. SANCHIOLI Alessandro, Commissario
regionale presso la Casa da Gioco di Saint-Vincent, per tutto il
periodo di incarico provvisorio in atto e con decorrenza dal 11
dicembre 1983, una indennità mensile lorda omnicomprensiva li lire
5.000.000 (cinquemilioni) più I.V.A., dando atto che la stessa
graverà sul capitolo 23150 del bilancio preventivo della Regione
per l'anno 1984 ("Spese per incarichi speciali..."), che presenta
la necessaria disponibilità;
2) di dichiarare, per specifiche ragioni d'urgenza,
immediatamente eseguibile la presente deliberazione, ai sensi del
primo comma dell'art. 63 della legge 16 maggio 1978, n. 196.
PRESIDENTE:
Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.)
: Je pense que c'est une délibération
très simple d'un côté, mais d'un autre elle peut poser quelques
problèmes.
Nous avions dit, au moment de charger le commissaire, qu'on
aurait décidé ensuite sur la possibilité de le payer d'une manière
particulière. Ici on propose de lui donner une indemnité de 5
millions par mois, en tenant compte du fait que c'est une charge
prévue pour trois mois et que l'on pense, comme force de majorité,
de le reconfirmer dans la charge, et on soumettra au Conseil la
possibilité de reconfirmer pour d'autres trois mois le même
commissaire.
Nous pensons que, tenant compte que la tâche est assez lourde,
qu'il y a eu des difficultés, qu'il y a eu un engagement énorme
pour dépasser les difficultés actuelles, bien supérieures à
celles d'autrefois, cette dépense est justifiée, étant la
période très difficile.
PRESIDENTE:
Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Con sorpresa ho letto il
deliberato di questo oggetto n. 31 bis e sono andato a visionare
una delibera in cui è stabilito che, dal 1° gennaio 1981, la nuova
misura delle indennità speciali d'interessenza, da corrispondere al
Commissario regionale, è dello 0,50 per mille.
Facendo dei conti, prendendo la stessa delibera nel periodo
settembre - ottobre 1983, per l'interessenza sono stati pagati al
Commissario regionale circa 2.100.000.
Io mi chiedo se esiste già una delibera di Giunta che stabilisca
quale sia l'indennità di interessenza e le altre indennità che
spettano ad un Commissario regionale.
Non capisco perché si voglia fare un regalo di questo genere, di
5 milioni mensili, anche perché i compiti speciali di questo
Commissario non li vedo, egregio Presidente: cosa dovrebbe dire un
operaio della Cogne che lavora di notte e al quale è garantita la
silicosi?
I compiti del Commissario non mi sembrano eccelsi, ha la
collaborazione dei funzionari della Regione e non mi pare che abbia
dei compiti speciali: si è limitato a dire che gli orfanelli o i
gettoni fuori corso andavano o non andavano bene e ha poi inviato
il rapporto al Presidente della Giunta.
Noi in Commissione avevamo chiesto che, almeno ogni 15 giorni,
avrebbe dovuto comunicare alla Commissione Affari Generali,
allargata ai capi gruppo, una relazione, ma di questo lui non si è
preoccupato.
Una sola volta è venuto in Commissione a chiedere la nostra
solidarietà, che io non gli ho espresso, ora io non capisco perché
si viene qui a regalargli questi 15 milioni per 3 mesi.
Mi sembra che il 19 marzo dovrebbe decadere dal suo incarico e
15 milioni, per 3 mesi di lavoro, mi sembrano una cifra
eccessiva.
Signor Presidente, mi creda, è eccessiva, è immorale anche nei
confronti di tutta la classe operaia, in questo caso io faccio la
parte dei comunisti. Il mio è un partito di sinistra, quindi è con
gli operai, salvo le pensioni d'oro, ma questo bisogna chiederlo ai
liberali...
INTERRUZIONE
PRESIDENTE:
Signori Consiglieri, ha la parola il
Consigliere Baldassarre; vi prego di lasciarlo continuare, è un suo
diritto.
BALDASSARRE: .
...Anche il Senatore Malagodi gode della
pensione d'oro.
Io chiederei Sig
.
Presidente, anche nei confronti
dell'opinione pubblica, di lasciare le cose secondo quanto era già
stato stabilito in precedenza: l'interessenza più l'indennità.
In questo senso esprimo il mio voto contrario all'indennità che
si vuole dare al commissario Sanchioli, come se avesse compiti
speciali.
PRESIDENTE:
Ha chiesto la parola il Consigliere Torrione;
ne ha facoltà.
TORRIONE (P.S.I.):
Ritengo che il provvedimento sia
abbastanza contraddittorio.
Se lei ricorda, ieri sera io ho chiesto specificatamente quale
fosse la retribuzione che la Giunta attribuiva ai Vice-Commissari
nominati in via fiduciaria, non perché fosse riferito al discorso
dei Vice Commissari, ma perché mi serviva come dato di confronto
con il Commissario.
Obiettivamente si resta non pò perplessi sull'entità di questa
cifra: questa nostra perplessità potrebbe anche essere fugata
qualora il discorso fosse inquadrato in un'ottica generale.
Qui noi esprimiamo le nostre riserve perché riteniamo che
l'atteggiamento della Giunta, nei confronti di questo problema, sia
un atteggiamento strano o perlomeno contraddittorio, procedendo a
spizzichi e bocconcelli.
Si affronta un problema alla volta e il problema nella sua
globalità non lo si vuole affrontare in termini concreti, non lo si
vuole discutere, si va avanti con provvedimenti singoli.
Il controllo regionale alla Casa da Gioco di Saint-Vincent, nel
suo complesso, è mal retribuito, diciamo questo perché sosteniamo
che obiettivamente il tipo di lavoro, gli orari differenziati e
altre considerazioni legate all'ambiente della Casa da Gioco,
pongono il dipendente che ci lavora in una situazione psicologica
del tutto particolare, per cui deve essere messo nella condizione
di non fare dei raffronti né con coloro che deve controllare e che
sono gli impiegati tecnici addetti alla Casa da Gioco, nè con tutto
quel fiume di denaro che circola in una Casa da Gioco.
Questa posizione di sudditanza del controllo regionale è vecchia
di secoli, come è vecchia di secoli la diatriba tra i controllori
regionali e i dipendenti del Palazzo Regionale.
E' un'altro dato di fatto di cui noi teniamo conto perché,
esaminando la particolare situazione di impiego del controllo
regionale, noi riteniamo che comunque la retribuzione dei
controllori debba essere per qualche verso parametrata ai
dipendenti che lavorano anche nel Palazzo.
Anche considerando la particolarità e la peculiarità del loro
lavoro, è altrettanto vero che bisogna tenere conto che sono sempre
dipendenti dello stesso Ente e che quindi non sono un corpo di
privilegiati.
Questo lo diciamo per sgombrare il campo dall'equivoco e ci
rendiamo anche conto che le difficoltà in questo campo,
sull'eventuale aumento o non aumento della retribuzione dei
dipendenti addetti alla Casa da Gioco di Saint-Vincent, hanno
sempre, dal '48 ad oggi
,
portato a delle frizioni notevoli in cui la Giunta, di qualsiasi
colore, si è sempre trovata in grossa difficoltà: diciamo questo
perché vogliamo con serenità e obiettività esaminare il
problema.
Detto questo dei vice-commissari, che fino a ieri sera venivano
pagati con i vecchi stipendi, oggi
si arriva con un
provvedimento che attribuisce invece un trattamento economico di
tutto rispetto al Commissario.
Anche nei confronti dei dipendenti che questo Consiglio ha
assunto ieri sera esiste già una sperequazione: il Commissario
prende 5 milioni, quelli che domani mattina arriveranno lì
prenderanno un milione e mezzo.
Mi
chiedo qual è lo stato psicologico dei Vice-commissari
che devono sostituire, in caso di assenza, di impedimento, ecc., il
Commissario, lo guarderanno come uno che guadagna tre milioni e
mezzo in più al mese.
INTERRUZIONE
Sig
.
Presidente io le do atto che il Commissario è posto
fuori ruolo: ho fatto questa considerazione perché, comunque si
inquadri il problema, il controllo va visto nel suo complesso.
Se siamo d'accordo non possiamo scorporare la posizione del
Commissario e trattarlo in maniera che può sembrare privilegiata:
io credo che gli si faccia un cattivo servizio mettendolo in una
posizione di questo tipo.
Non dico che la retribuzione è sproporzionata e posso anche
capire che presso altre Case da Gioco gli emolumenti siano questi,
non ne discuto, devo solo dire che la perequazione va fatta
complessivamente, altrimenti si ricade sul discorso legato al
rinnovo del contratto che andrà per le lunghe: gli uni saranno
pagati in un modo, il Commissario sarà pagato nell'altro.
Questo discorso ha già fatto in passato dei danni notevoli, ed
io avrei preferito che su questo argomento così delicato per tutte
le sfaccettature, per tutte le sfumature che anche ieri sera
abbiamo esaminato, per il problema che ci sono dei dipendenti in
una situazione particolare ecc., che ci si fosse fatto carico di un
disegno complessivo.
Così non sarebbero sembrate assurde le somme attribuite al
Commissario e neppure assurdi certi aumenti apportati anche ai
posti previsti dalla pianta organica: il tutto sarebbe stato
considerato sotto un'ottica diversa.
Mi
creda, trattando il commissario Sanchioli in questo
modo, dico Sanchioli perché è lui il commissario in questo momento
come poteva essere un'altra persona altrettanto degna in un altro
momento, non lo si mette nelle condizioni psicologiche di lavorare
tranquillamente.
Sicuramente gli si dà una retribuzione abbastanza consistente,
ma all'interno del servizio si creano delle sperequazioni per cui
le invidie, le incongruenze e i malcontenti da domani mattina
salteranno fuori.
Non abbiamo altro da dire, le nostre riserve su questo problema
sono queste, le abbiamo esplicitate con molta serenità.
Invitiamo la Giunta, visto che c'è una situazione di
provvisorietà nei confronti del Commissario e senza volere dare una
retribuzione di tipo diverso al Commissario stesso, a ritirare
provvisoriamente il provvedimento, a rimeditarlo nei termini che
siano più equi possibili nei confronti di tutti gli altri
dipendenti e a riportarlo in questo Consiglio.
Noi offriamo, fin da ora, la nostra disponibilità, perché il
problema sia esaminato in tempi brevissimi, in sede di Commissione
di inchiesta del Casinò, per cui la proposta che sarà formulata non
sarà più una proposta della maggioranza, potrà essere una proposta
del Consiglio: è lo stesso discorso che abbiamo fatto ieri sul
problema del controllo.
PRESIDENTE:
Ha chiesto la parola il Consigliere Aloisi;
ne ha facoltà.
ALOISI (M.S.I.):
Colleghi Consiglieri, ci scandalizziamo
oggi di fronte a un importo di questo genere, un'indennità lorda di
5 milioni che al netto, detratte le tasse e ritenute, rimane di 3
milioni e mezzo.
Finora i Commissari regionali hanno preso questa cifra, l'unica
differenza era che in parte era dichiarata, in parte era in nero,
un po' in rosso e un po' in bianco, ma grosso modo la cifra
rimaneva quella, mentre la cifra che adesso si dà al Commissario
regionale è una cifra che tutti possono vedere alla luce del sole:
la differenza è questa.
Abbiamo avuto modo di incontrarci anche con il Commissario
regionale e vorrei ricordarvi quali sono i suoi compiti e le sue
responsabilità: ha degli obblighi e dei compiti notevoli,
specialmente in un momento difficile come quello che stiamo
attraversando.
Vorrei anche ricordarvi che il Commissario regionale è la più
alta autorità regionale all'interno del Casinò: il suo pari grado,
cioè l'Amministratore unico delegato della SITAV, percepisce uno
stipendio netto di 20 milioni al mese, spesato all'Hotel
Billia.
Non facciamo, quindi, paragoni, mi pare che ciò sia il minimo
indispensabile da dare ad una persona che ha delle responsabilità
di quel tipo.
Concordo con il Consigliere Torrione quando dice di tenere in
considerazione anche gli altri controllori, perché lì si vive in un
ambiente particolare e quindi non ci deve essere un'enorme
differenza.
Prego quindi la Giunta di tenere in considerazione l'indennità
dei Vice commissari e dei controllori regionali: per il resto, io
sono favorevole e quindi voterò a favore.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
Già ieri abbiamo avuto una discussione
abbastanza lunga e vivace sul problema dei vice commissari ed oggi
dobbiamo discutere della questione del commissario.
Prima di tutto voglio fare una osservazione: quando ci sono
delle grane da risolvere viene investita la Commissione di
inchiesta speciale per la Casa da Gioco, quando ci sono delle
decisioni da prendere la maggioranza decide per conto suo, arriva e
vota in Consiglio.
Questo problema degli stipendi dei controllori, dei vice
commissari e del commissario, faceva parte delle materie che stava
già esaminando per conto suo la Commissione per il Casinò.
Il problema dell'adeguamento degli stipendi e di una revisione
dei meccanismi era già stato posto in discussione. Invece ieri è
arrivata la nomina dei tre vice commissari che sono stati scelti
tra esponenti di partito invece che tra persone che rispondano a
criteri specifici e oggettivi, mentre oggi qui si decide di
risolvere il tutto in un modo particolare, con una cifra di 5
milioni mensile omnicomprensiva.
Vorrei sapere dal Presidente della Giunta se questa cifra è un
indennità oltre all'interessenza, oppure no.
Noi non possiamo essere favorevoli perché riteniamo più
opportuno giungere ad una revisione delle indennità per tutto il
personale interessato al controllo, mentre ci sembra che questa
indennità sia molto differente dal trattamento che ha avuto fino ad
oggi
il Commissario precedente.
Questa disparità di trattamento diventa discutibile proprio se
confrontata con quella che era l'indennità delle persone che hanno
svolto quell'incarico per anni: fino a due mesi fa il Commissario
guadagnava circa un milione e mezzo al mese, prendeva cioè lo 0,5
per mille di interessenza, il che vuole dire un milione e qualcosa.
Fatevi i conti e andate a vedere le delibere di Giunta che avete
approvato!
Io vorrei sapere se il Presidente della Giunta prende uno
stipendio mensile di questo tipo. Le responsabilità della Giunta
sono forse inferiori a quelle del Commissario? Occorre quindi avere
un criterio generale.
Inoltre c'è un altro elemento: noi qui sganciamo l'indennità
dalla interessenza, quindi, al di là dei risultati della Casa da
Gioco, che ci sia una redditività maggiore o minore, si dà una
cifra forfettaria.
Il criterio precedente della interessenza era stato studiato
anche per favorire, se possibile, un impegno maggiore per fare
rendere la Casa da Gioco, quindi questo sganciamento ci sembra
discutibile.
Siamo d'accordo sul fatto che un libero professionista possa
fare le richieste che vuole, ma queste richieste dovevano essere
fatte al momento in cui veniva accettato l'incarico. Perché vengono
fatte dopo tre mesi quasi a cercare una sanatoria? Ciò è molto
discutibile.
A noi sembra che risolvere in questo modo il problema crei
ulteriori contraddizioni all'interno della Casa da Gioco e non
sembra essere una soluzione che tenga conto dei problemi che
esistono per il commissario, per i vice commissari e per i
controllori.
Proponiamo quindi che questa delibera venga ritirata e che sia
attribuita per il momento al Commissario l'indennità che competeva
al Commissario precedente.
Chiediamo inoltre che venga rivista l'intera questione e allora,
nel quadro di una soluzione globale, si potranno discutere i nuovi
rapporti economici per tutto il personale che lavora presso la Casa
da Gioco.
PRESIDENTE:
Ha chiesto la parola il Consigliere
Riccarand; ne ha facoltà.
RICCARAND (N.S.):
Il nostro giudizio su questa proposta
di deliberazione è nettamente negativo in quanto ci pare fuori da
ogni logica, almeno nell'ammontare della cifra che viene
proposta.
Crediamo che 5 milioni di stipendio mensile lordi siano
ingiustificati, perché c'era già una precedente normativa, c'erano
già dei precedenti provvedimenti consiliari in cui si stabiliva una
sorta di indennità, una sorta di stipendio al Commissario
regionale.
Non vediamo per quale motivo si debba in questo momento andare a
modificare quello che era già stato deciso e che già prevedeva un
compenso più adeguato che al Commissario regionale.
I 5 milioni ci sembrano del tutto eccessivi nella quantità
perché equivalgono allo stipendio di quattro lavoratori medi, sono
quasi il triplo di quello che prende un Consigliere regionale, più
di quanto guadagna un Assessore e probabilmente lo stesso
Presidente della Giunta, quindi questa cifra è veramente assurda.
Oltretutto non è vero che i compiti del Commissario regionale sono
estremamente complessi, difficili e delicati, in quanto si tratta
di compiti relativamente semplici che non richiedono nessuna
preparazione particolare, nessun titolo di studio particolare,
tanto è vero che abbiamo visto benissimo come siano stati reclutati
commissari regionali che non hanno nessuna preparazione specifica e
nessun titolo di studio, nessuna professionalità particolare.
E' un lavoro che può presentare dei disagi ma che è molto
semplice nel suo svolgimento e che chiunque può svolgere, quindi
non c'è nessuna giustificazione per quanto riguarda la preparazione
e la professionalità rispetto a questa eventuale cifra.
Inoltre questo provvedimento crea un precedente estremamente
pericoloso e oneroso per l'Amministrazione regionale, perché è
evidente che ohi verrà dopo Sanchioli, se verrà qualcuno, non potrà
certamente accontentarsi di uno stipendio inferiore a quello che è
stato dato a chi lo ha preceduto: per quale motivo dovrebbero
accontentarsi?
Quindi non solo creiamo un precedente per il futuro stipendio
del Commissario regionale più stabile, chiamiamolo così, ma apriamo
anche una rincorsa che riguarderà evidentemente i vice commissari,
i controllori regionali del Casinò e di conseguenza anche gli altri
dipendenti della Regione, i dirigenti della Pubblica
Amministrazione, ecc., che avranno un punto di riferimento.
Quindi l'ammontare della cifra che ci viene proposta non ha
nessuna giustificazione, né credo che la cifra così alta che si
vuole dare al Commissario regionale possa raggiungere l'obiettivo
non dichiarato, che è quello di non farlo diventare facile preda
della corruzione: se una persona è disposta a farsi corrompere, non
è dandogli più milioni che eliminiamo questo rischio. Potremmo
pagarlo quanto vogliamo ma si farebbe corrompere lo stesso, anche
perché i mezzi e i meccanismi di corruzione di chi dirige il Casinò
vanno al di là di queste cifre.
Quindi non è questo l'antidoto utile e opportuno nei confronti
delle azioni di corruzione, ma potrebbero essere individuati altri
strumenti.
Si dice che il disagio del Commissario deriva a volte dai suoi
compiti non ben definiti, e dal margine di discrezionalità: anche
questo ruolo può essere definito meglio, visto che è compito della
Giunta regionale e del Consiglio definire i compiti del
Commissario.
Infine io vorrei fare una osservazione: se ho capito bene questi
5 milioni sarebbero una richiesta fatta dal diretto interessato,
cioè dallo stesso commissario Sanchioli.
Io dico che se questa è la richiesta di Sanchioli, personalmente
ritengo che questo sia un motivo in più per dire: "Speriamo che
Sanchioli il 19 marzo dia definitivamente le dimissioni e non
presenti la sua candidatura per continuare ad occupare quel
posto".
PRESIDENTE:
Qualcuno chiede la parola sull'oggetto 31
bis? Se nessuno chiede la parola chiudo la discussione generale. La
parola al Presidente della Giunta Rollandin; ne ha facoltà.
ROLLANDIN (U.V.)
: En effet il y a une différence entre la
position du commissaire et la position des commissaires adjoints et
des contrôleurs.
Nous sommes d'accord de revoir le traitement des contrôleurs,
mais cette proposition doit être étudiée en rapport au traitement
des autres dépendants régionaux.
Au contraire, nous avons une requête d'un libre professionnel
qui peut nous donner une certaine indication que la Junte propose
au Conseil d'examiner.
Je veux souligner encore une fois la situation de travail très
particulière qu'il y a eu pendant ces deux mois, car ici il s'agit
de payer un commissaire qui a travaillé, déjà pendant deux
mois.
Nous espérons qu'il travaille encore, au contraire de ce que le
Conseiller Riccarand pense, jusqu'à l'échéance des six mois, car
pour ce qui nous concerne nous avons confiance en ce qu'il a fait
jusqu'à présent et en ce qu'il a dit même à niveau de
commission.
Je pense qu'il a pu renseigner les différents commissaires sur
ce qui se passe à l'intérieur du Casino de Saint Vincent, il a fait
donc un bon travail.
Nous souhaitons que, malgré les difficultés, il puisse continuer
à travailler jusqu'à l'échéance des si mois.
Donc, pour ce qui nous concerne nous reproposeront Monsieur
Sanchiol pour d'autres travaux.
En même temps, nous sommes d'accord sur la proposition d'étudier
plus e général le problème du traitement économique des contrôleurs
et des commissaires adjoints, mais le problème es plus à long
terme.
Si nous nous mettons à présent discuter sur cela, il passera
trop d temps avant de pouvoir payer le commissaire qui a le droit
d'être payé pou le travail qu'il a fait jusqu'à pré sent.
Donc, c'est pour cette raison qu nous proposons, et nous
insistons su la proposition, d'avoir tout de suit la délibération,
n'oubliant pas que 1 commission aura le droit d'étudier le problème
plus en général.
Ici c'est un problème tout particulier, que nous avons le droit
de sou mettre à l'attention du Conseil sans passer par la
Commission, c'est un problème très spécifique, c'est un rapport de
libre profession et la note de millions ce n'est pas exagérée, en
te nant compte des différences substantielles entre le travail
qu'on avait fait jusqu'à présent et le travail qu'il a dû faire
pendant ces deux mois c'est assez différent de comme quel qu'un a
dit.
Pour le restant, je dis que sur 1 rapport des pourcentages il
faudra 1 aussi revoir la situation et décider s on peut continuer à
tenir cette attitude ou bien s'il faut changer par rapport aux
revenus prévus de la maison de jeu, c'est un discours qu'on peut
très bien faire à niveau de commission.
Mais, pour le restant et pour l'attitude vis-à-vis du travail
que le commissaire a fait, nous retenons qu'il est juste de donner
cette rétribution, en tenant aussi compte des payements qu'il y a
dans les autres maisons de jeu: ils sont trois fois plus hauts que
ceux que nous donnons ici à notre commissaire. On nous a dit, par
exemple, qu'à Sanremo on arrive à 18 millions par mois, il suffit
de se renseigner.
PRESIDENTE:
Qualcuno chiede la parola per la
dichiarazione di voto? Ha chiesto la parola il consigliere Mafrica;
ne ha facoltà.
MAFRICA (P.C.I.)
: Io, a nome dei Consigliere del Gruppo
Comunista e di Nuova Sinistra, chiedo la votazione a scrutinio
segreto perché ritengo comunque che in qualche modo avvenga in
relazione a una attività svolta da persone.
Ritengo che le giustificazioni che ha dato il Presidente della
GIunta non siano sufficienti e ritengo anzi che sia opportuno che
la Commissione d'inchiesta, al cui Presidente rivolgo l'invito
senta la più presto il Commissario, anche in relazione ad alcune
questioni che riguardano l'attività odierna della Casa da
Gioco.
Mi risulta per esempio che la SITAV abbia installato un
gabbiotto per fare stare più comodi i prestasoldi nella hall. Io
vorrei sapere dal Commissario se è stato veramente installato un
gabbiotto di vetro smerigliato. Siccome abbiamo detto che tra i
compiti attribuiti al Commissario c'è anche quello di controllare
l'attività dei presta-soldi, non ci sembra che questa decisione
rientri nei suoi compiti. Noi chiediamo che venga sentito perché
abbiamo questa domanda da porgli.
Votiamo contro questa deliberazione anche se la votazione è a
scrutinio segreto.
PRESIDENTE:
Se nessuno chiede la parola per dichiarazioni
di voto metto in votazione la deliberazione, aggiungendo che è
stata richiesta dal Presidente della Giunta l'immediata
eseguibilità.
VOTAZIONE A SCRUTINIO SEGRETO
ESITO DELLA VOTAZIONE
Presenti: 31
Votanti: 31
Favorevoli: 21
Contrari: 10
Il Consiglio approva.
